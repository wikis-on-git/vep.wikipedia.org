{{Eländpunkt
 | Nimi = Urüpinsk<br />Урюпинск
 | Lidnanznam = Coat of Arms of Uryupinsk 1994.png
 | Flag = 
 | Lidnanznam text = Urüpinskan lidnanznam
 | Flag text = 
 | Valdkund = Venäma
 | Eläjiden lugu = 38,267
 | Voz' = 2017
 | Pind = 39.32
 | Fail = Intercession Church Uryupinsk.jpg
 | Pämez' = Ella Čermašenceva<br />(sügüz'ku 2014—)
 | Telefonkod = +7-84442-xx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
'''Urüpinsk''' ({{lang-ru|Урюпинск}}) om [[Venäma]]n lidn da lidnümbrik [[Volgogradan agj]]an lodehes. Se om [[Urüpinskan rajon]]an administrativižeks keskuseks mugažo, ei mülü sihe.

== Istorii ==
Eländpunkt mainitase ezmäižen kerdan 14. voz'sadan 1. Uz'lidnan aigkirjas kuti ''Urüpesk-lidn'' Červlönii Jar-tahondas. Nügüdläižen eländpunktan aluz om pandud [[kozakišt|kozakoil]] läz 1618 vot kuti ''Urüpinskai-stanic'', mülüi Donan sodavägiden agjaha. ''Urüpino-raudtestancii'' om olmas vspäi 1871, se om vaiše jüguiden täht vspäi 2011, sarakon lopstancii «Lipeck — Volgograd»-jonospäi.

Stanic sai lidnan statusad vn 1929 7. päiväl vilukud. Urüpinsk šingotase sömtegimišton edheotandoil (pühävoitegim, leibtegim), mugažo libutimiden tegim, sömproduktoiden pakuitesen tegim i trikotažfabrik ratas siš. Paikoiden tehmine kozan alakarvaspäi om tetabaks pramozlaks, se vedab turistoid.

== Geografijan andmused ==
Lidn sijadase [[Hopr]]-jogen hural randal ([[Don]]an oiged ližajogi), 80 m ü.m.t. keskmäižel korktusel. Matkad [[Volgograd]]hasai om 295 km suvipäivnouzmha orhal vai 335 km avtotedme. Lähembaižed lidnad oma Voronežan agjan [[Novohopörsk]] 43 km lodeheze orhal vai 105 km avtotedme i [[Povorino]] 50 km pohjoižhe orhal vai 80 km avtol.

Urüpinsk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu om 41 590 ristitud. Kaikiš suremb ristitišt oli 44 200 vl 1996. [[Ortodoksine hristanuskond|Ortodoksižen hristanuskondan]] Jumalanmaman katken päjumalanpert' (kivine om saudud vll 1785−1792) om väges da udessündutamas.

Professionaližen opendusen aluzkundad: Urüpinskan agrotegimišton tehnikum, Volgogradan medicinižen kolledžan filial i Urüpinskan biznesan kolledž (Volgogradan biznesan institutan filial).

== Irdkosketused ==
* [http://www.urupinsk.net/ Lidnümbrikon tobmuden aluzkundoiden oficialine sait (''urupinsk.net'').] {{ref-ru}}
{{Commons|Category:Uryupinsk}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Volgogradan agjan lidnümbrikod]]
