{{1000}}{{A10000}}
{{Personalii
| изображение = George Frideric Handel by Balthasar Denner.jpg
| описание изображения = Gorg Fridrih Gendelän portret läz vozid 1726..28,<br />pirdi saksalaine Bal'tazar Denner
}}
'''Georg Fridrih Gendel' ''' ({{lang-de|Georg Friedrich Händel}} [ˈɡeːɔɐ̯k ˈfʁiːdʁɪç ˈhɛndl̩], {{lang-en|George Frideric (vai Frederick) Handel}} [ˈhændəl]; sünd. 23. uhoku (5. keväz'ku) 1685, [[Halle (lidn, Saksanma)|Halle]], [[Magdeburgan gercogkund]], [[Brandenburg-Prussii]], [[Pühä Rimalaine imperii]] — kol. 14. sulaku 1759, [[London]], [[Sur' Britanii]]) oli [[saksalaižed|saksalaine]] i britanine muzikankirjutai, eli [[barokko]]n aigan. Sädi 42 [[oper]]ad, 26 [[oratorii|oratorijad]], äiluguižid [[kantat]]oid, kompozicijoid koskimsoitoiden täht. Mahtoi väta [[klavesin]]al nellävozne, [[organ (soit)|organal]] seičemevoččes igäspäi i [[torvut (soit)|torvudel]].

== Biografii ==
Gendel' sai muzikopendust da mahtoid [[Florencii|Florencijas]], [[Rim]]as i [[Venecii|Venecijas]] (nügüdläižen [[Italii|Italijan]] lidnad) vll 1706−1709. Vspäi 1712 elon lophusai eli Sures Britanijas, sai sen rahvahanikust vl 1727.

== Kanz ==
Gendel' ei olend naižiš i katli ičeze personališt elod. Eziauguižin hän zavetoiči antta kaluišton tobmad palad Johanna-plemännicale, no nell' ližadust zavetoičendale jagoiba sidä toižile heimolaižile, kazakoile, sebranikoile i hüvädtegijoile sebroile.

== Sädused ==
Kaikiš tetabambiden sädusiden keskes oma «Muzik veden pindal» (koume [[süit]]ad orkestran täht, angl. ''Water Music'', 1715−1717), «Messii»-oratorii (angl. ''Messiah'', 1741), «Muzik kunigahan praznikambuškelendan täht»-süit (angl. ''Fireworks Music / Music for the Royal Fireworks'', 1749).

Sädusiden täuz' kogoduz nimitase germanijaks ''Händel-Werke-Verzeichnis'' («Gendelän sädusiden katalog»), se om pästtud koumen toman nägul vll 1978−1986, saksalaine Halle-Vittenbergan universitetan Bernd Bazel't-muzikantedai tegi sidä kogodust.

== Homaičendad ==
<references/>

== Irdkosketused ==
* [http://handelhendrix.org/ Georg Fridrih Gendelän pert' i Džimi Hendriksan fater: muzei Londonas (''handelhendrix.org'').] {{ref-en}}

[[Kategorii:Saksanman muzikankirjutajad]]
[[Kategorii:Suren Britanijan muzikankirjutajad]]
[[Kategorii:Muzikankirjutajad kirjamišton mödhe]]
[[Kategorii:Personalijad kirjamišton mödhe]]
