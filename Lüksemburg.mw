{{10000}}
{{Valdkund
| Nimi = Lüksemburgan Sur' Gercogkund<br />Groussherzogtum Lëtzebuerg <small>(lüksemb.)</small><br />Grand-Duché de Luxembourg <small>(fr.)</small><br />Großherzogtum Luxemburg <small>(saks.)</small>
| Valdkundznam = Coat of arms of Luxembourg.svg
| Flag = Flag of Luxembourg.svg|border
| Valdkundznam text = Lüksemburgan valdkundznam
| Flag text = Lüksemburgan flag
| Pälidn = Lüksemburg (lidn){{!}}Lüksemburg
| Eläjiden lugu = 605,764<ref>[https://www.cia.gov/library/publications/the-world-factbook/geos/lu.html Lüksemburgan ristitišt // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,586
| Kart = EU-Luxembourg.svg
| Kel' = [[lüksemburgan kel'|lüksemburgan]], [[francijan kel'|francijan]], [[saksan kel'|saksan]]
| Valdkundan pämez' = [[Anri (Lüksemburgan gercog)|Anri (Genrih)]]
| Päministr = [[Bettel' Ksavje|Ksavje Bettel']]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[lüksemburgan frank]] da [[bel'gijan frank]].</ref>
| Internet-domen = [[.lu]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +352
| Aigvö = tal'vel [[UTC]]+1,<br />kezal [[UTC]]+2
}}
{{Znamoičendad|Lüksemburg (znamoičendad)}}
'''Lüksemburg''' ({{lang-lb|Lëtzebuerg}}), täuz' oficialine nimituz — '''Lüksemburgan Sur' Gercogkund''' ({{lang-lb|Groussherzogtum Lëtzebuerg}}, {{lang-fr|Grand-Duché de Luxembourg}}, {{lang-de|Großherzogtum Luxemburg}}), om pen' mererandatoi valdkund [[Evrop]]an päivlaskmpoles. Pälidn da kaikiš suremb lidn om [[Lüksemburg (lidn)|Lüksemburg-lidn]].

Vl 2014 Lüksemburg oli kaikiš elokaz valdkund mail'mas kogosüdäiproduktan ühtele hengele mödhe ([[Ühtenzoittud Rahvahiden Organizacii|ÜRO:n]] andmused).

Vspäi 1949 Lüksemburg om [[Pohjoižatlantižen kožundkirjutesen organizacii|PAKO:n]] ühtnijan (üks' alusenpanijaks). Vspäi 1957 om [[Evropan Ühtištuz|EÜ:n]] ühtnii. Mülüb [[Benelüks|Benelüks:ha]] ühtes [[Bel'gii|Bel'gijanke]] da [[Alamad|Alamaidenke]].

== Istorii ==
Vn 1815 9. päiväl kezakud Lüksemburg tedištoiti ičeze ripmatomudes [[Francii|Francijaspäi]].

Valdkundan ezmäižed Konstitucijad ({{lang-lb|Konstitutioun}}) oliba voziden 1841, 1848 i 1856. Jäl'gmäine nellänz' lugul Konstitucii<ref>[http://www.legilux.public.lu/leg/textescoordonnes/recueils/Constitution/constitution_gdl.pdf Lüksemburgan Konstitucijan tekst vl 2015 (vl 2009 vajehtusidenke)]. — ''Legilux.public.lu''. {{ref-fr}}</ref><ref>[http://www.constituteproject.org/ontology/Luxembourg?lang=en Lüksemburgan Konstitucijan tekst ''constituteproject.org''-saital.] {{ref-en}}</ref> om vahvištadud vn 1868 17. päiväl redukud. Se om väges znamasižidenke möhembaižidenke vajehtusidenke, oz., vspäi 2009 Surele Gercogale sab vaiše tarita käskusid, ei vahvištada.

== Geografijan andmused ==
[[Fail:Lux topo en.jpg|thumb|left|250px|Lüksemburgan topografine kart.]]
Lüksemburg om mavaldkundröunoiš [[Germanii|Germanijanke]] pohjoižpäivnouzmas da päivnouzmas (röunan piduz — 128 km), [[Francii|Francijanke]] suves (69 km) da [[Bel'gii|Bel'gijanke]] päivlaskmas (130 km). Ühthine röunoiden piduz om 327 km. Lüksemburg om mererandatoi valdkund.

Valdkundan kaikiš korktemb čokkoim om [[Ardennad|Ardenniden]] [[Knaiff]]-kukkaz, 560 metrad meren pindan päl. Kaikiš madalamb om [[Mozel' (jogi)|Mozel']]-jogen tazopind (133 m). Joged mülüdas [[Rein]]an hurapol'žhe basseinha.

Klimat om [[ven vö|ven]] Atlantižen valdmeren valatoitandanke. Paneb sadegid 800 mm vodes suves i 1200 mm pohjoižpalas.

Londuseližed varad oma [[raud|raudkivend]] (samine om jättud kesketi), väghine [[mahuz]]. [[Mec]] otab territorijan videndest.

== Politine sistem ==
[[Fail:Lucemburský parlament.jpg|thumb|right|200px|Lüksemburgan valdkundan parlament [[Lüksemburg (lidn)|Lüksemburg-lidnas]].]]
Ohjandusen form om unitarine parlamentine [[konstitucine monarhii]]. Valdkundan pämez' om Sur' Gercog, [[Anri (Lüksemburgan gercog)|Anri (Genrih)]] vs 2000 redukun 7. päiväspäi. Hänele sab heitta parlamentad radmaspäi da panda uziden valičendoiden dat koumes kus. Monarh paneb päministrad ({{lang-lb|Premierministere vu Groussherzogtum Lëtzebuerg}}, {{lang-fr|Premier ministre du Grand-duché de Luxembourg}}) da ministrid radnikusile valičendoiden parlamentha kacten.

Käskusenandai tobmuz om üks'kodine parlament — Deputatoiden Kodi ({{lang-lb|Chamber vun den Deputéierten}}, ''D'Chamber'', {{lang-fr|Chambre des Députés}}, {{lang-de|Abgeordnetenkammer}}) 60 ühtnijanke, kaik rahvaz valičeb heid videks vodeks.

Parlamentan ühtnijoiden järgenduseližed valičendad oliba vn 2018 14. päiväl redukud. Nügüdläine päministr om [[Ksavje Bettel']] vs 2013 tal'vkun 4. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Lüksemburgan administrativiž-territorialine jagand]].''

Lüksemburg jagase koumeks ümbrikoks ([[lüksemburgan kel'|lüksemb.]] i {{lang-de|Distrikt}}, {{lang-fr|District}}). Ümbrikod alajagasoiš 12 kantonaks, ned — 102 kundaks (kommunaks, edel 2018 vot niid oli 116). [[Lüksemburg (lidn)|Pälidn]] jagase fartaloikš.

== Eläjad ==
Lüksemburgas elädas [[lüksemburgalaižed]]. Vl 2014 eläjiden lugu oli 549 680 ristitud<ref>[http://www.lequotidien.lu/politique-et-societe/55384.html Statec: Au 1er janvier 2014 le Grand-Duché compte près de 550 000 habitants. — Le Quotidien (Luxembourg) (''lequotidien.lu'').] {{ref-fr}}</ref>. Kaikiš suremb ristitišt om nügüd'.

Kodikelen mödhe (2011): [[lüksemburgan kel']] — 55,8%, [[portugalijan kel']] — 15,7%, [[francijan kel']] — 12,1%, [[saksan kel']] — 3,1%, [[italijan kel']] — 2,9%, [[anglijan kel']] — 2,1%, toižed keled — 8,3%.

Uskondan mödhe (2010): [[hristanuskond|hristanuskojad]] (riman [[katoline jumalankodikund|katolikad]] tobjimalaz) — 70,4%, [[islam]]anuskojad — 2,3%, toižed uskojad — 0,5%, religijatomad — 26,8%.

Toižed sured lidnad (enamba 17 tuh. ristituid vl 2005, surembaspäi penembha): [[Eš-sür-Al'zett]], [[Differdanž]], [[Düdelanž]]. Kaik om 12 kundad lidnan statusanke. Lidnalaižiden pala om 91,5% (2020).

== Ižanduz ==
Lüksemburgan päkesport om [[raud]], [[teraz]], tegesed niišpäi da niidenke (20%), [[elektromašiništ]] da [[radiopalad]] (läz 10%); toine eksport — [[plastik]] (5%), [[avto]]d (4%), [[bumag]] kirjutamha (3%), [[alüminii]] (3%), [[sobad]] (3%), [[šin]]ad [[avtobus]]oiden täht (2%), [[stökol|stökoltegesed]] (2%), [[maid|maidproduktad]] (2%), išketadud [[kangaz|kanghad]] (1%), [[poliester]] (1%), [[vas'k]] da sen ühthesuladused (1%), varapalad [[lendim]]iden täht (1%).

== Homaičendad ==
<references />

== Irdkosketused ==
* [http://www.gouvernement.lu/ Lüksemburgan valdkundaližen tobmuden oficialine sait (''gouvernement.lu'').] {{ref-fr}} {{ref-de}} {{ref-en}} {{ref-lb}}
* [http://ambruslu.com/ Venäman Sur'oigenduzkund Lüksemburgas (''ambruslu.com'').] {{ref-ru}} {{ref-fr}} {{ref-en}}
* [http://moscou.mae.lu/ru/ Lüksemburgan Sur'oigenduzkund Venämas (''moscou.mae.lu'').] {{ref-ru}} {{ref-en}}
{{Commons|Luxembourg}}

{{Evrop}}

[[Kategorii:Lüksemburg| ]]
