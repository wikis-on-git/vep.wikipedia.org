{{1000}}{{A10000}}
[[Fail:Op27 1 seg mov.png|right|350px]]
'''Muzik''' ({{lang-el|μουσική}} ''mousika'', libui μούσα-sanaspäi «muz») om [[čomamaht]]on toižend, kudamb oletab čomamahtoižed mahtused [[muzikaline kulund|kulundan]] da [[hillüz|hillüden]] abul.

Kaik ristitun heimod, eskai izoliruidud, mahttas säta muzikad. Šingotesen aigan muzik kändihe eriližeks sanaspäi, [[karg]]uspäi i ritualižiš veroišpäi. Muzikan avtonomižed formad (vaiše kulemha) oma olmas möhäližes [[Keskaig]]aspäi (15. voz'sada) i saiba todesišt šingotest [[Udessündutamižen aig]]an. Muzikankirjutajan melen logik sündui, i otaškanzihe sidä professijaks. Nimitaškanzihe p'jesid, operoid i toižid sädusid muite «opusoikš» da «kompozicijoikš» nomeranke, žanrata i formata. Muzik om sel'ged mail'man ristituile ripmata mamankelespäi.

Kaikiš amuižemb soit om [[pismäine (soit)|pismäine]]. Pismäižen torvut kändihe pidemb i reiguidenke, muga [[soitoine]] tuli 37..42 tuhad vozid tagaz vai sen aigemba, soit om löutud kaivandusil. Voi väta jo muzikad soitoižel, tegihe reiguid siš [[kulundoiden pordhišt]]on mödhe. [[Elektrosoitod]] oma tehtud melel 20. voz'sadal ([[telarmonium]] vl 1901, [[termenvoks]] vl 1920, [[gitar|elektrogitar]] vl 1931 da tž.). Nügüd'aigan sätas miččiden taht soitoiden kulundoid muzikan täht [[kompjuter]]an abul.

Muzikan vänd valatoitab imetaiživatoid i gavedid.

Neofitad openudas sol'fedžiod. [[Muzikantedo]] tedoidab muzikan teorijad: muzikkulund, muzikrivi, notacii. ''Amuzii'' om muzikan tundištamižen i vändon mahtusen kadotuz [[päaivod|päaivoiden]] oiktan šurupoliškon vigastusen tagut.

== Homaičendad ==
<references />

{{Commons|Music}}

{{stub}}
[[Kategorii:Muzik| ]]
