{{1000}}{{A10000}}
{{Personalii
| изображение = Darnley stage 3.jpg
| описание изображения = Elizavetan Ezmäižen portret ''(läz 1575 vot, tundmatoi pirdai, Rahvahaline portretgalerei Londonas)''
}}
'''Elizavet I''' ({{lang-en|Elizabeth I of England}}; sünd. 7. sügüz'ku 1533, [[Grinvič]], [[Anglii|Anglijan kunigahuz]] — kol. 24. keväz'ku 1603, [[Ričmond (London)]], Anglijan kunigahuz) oli Anglijan i [[Irlandii|Irlandijan]] kunigaznaine vs 1558 kül'mkun 17. päiväspäi surmhasai.

Tuli valdištmele [[Marija I (Anglijan kunigaznaine)|Marija I]]-sizaren jäl'ghe. Elizavetan I toižed nimed oma ''Kunigaznaine-neižne'' (angl. ''The Virgin Queen''), ''Hüvä Bess-kunigaznaine'' (angl. ''Good Queen Bess'') vai ''Gloriana''. Anglijan [[Genrih VIII]]-kunigahan da hänen kahtenden Anna Bolein-akan noremb tütär, nimitihe Genrihan maman (Elizavet Jorkalaine) oiktastuseks. Jäl'gmäine [[Tüdorad|Tüdoroiden]] dinastijaspäi, lapsid ei olend. Jäl'gmäižen valdan mödhe, [[Jakov I (Anglijan kunigaz)|Jakov I]], Šotlandijan [[Marija Stüart]]-kunigaznaižen poig, kändihe Elizavetan I jäl'ghetulijaks da ezmäižeks [[Stüartad]]-dinastijaspäi.

Ičeze ohjandusen aigan Elizavet tegi venod politikad, vedi sidä varunmujandonke päzutamha rahvahanikoiden sodad da ridoid susedoidenke. Oli [[protestantizm]]an polenpidajan, no laski katoližen-ki jumalankodikundan olendad. Abuti šingotadas draman teatrale. Anglijan kunigaznaižen tobmuz ei olend absolütižeks, parlamentan ühtnijad i Peitol'ne Nevondkund valatoitiba händast.

Sikš ku kul'tur šingotaškanzihe ([[Uil'jam Šekspir|Šekspir]], [[Kristofer Marlou|Marlou]], [[Frensis Bekon|Bekon]]) da Anglii sai tobmut valdmeril Ispanijan sijas (Vägevan Armadan murenduz, [[Frensis Dreik|Dreik]]-merimatkadai, [[Britanine Ost-Indijan kompanii|Ost-Indijan kompanii]]), ka Elizavetan Ezmäižen ohjandusen aig kucuse «Anglijan kuldasižeks igäks». Vl 1587 Pohjoižamerikan [[Džeimstaun (Virginii)|ezmäižen anglijalaižen eländpunktan]] aluz om pandud.

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Anglijan kunigaznaižed]]
[[Kategorii:Irlandijan kunigaznaižed]]
[[Kategorii:Tüdorad]]
[[Kategorii:Personalijad kirjamišton mödhe]]
[[Kategorii:Sündnuded Anglijha]]
[[Kategorii:Kolnuded Londonas]]
