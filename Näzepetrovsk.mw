{{Eländpunkt
 | Nimi = Näzepetrovsk<br />Нязепетровск
 | Lidnanznam = Coat of Arms of Nyazepetrovsk (Chelyabinsk oblast).png
 | Flag = Flag of Nyazepetrovsk (Chelyabinsk oblast).png
 | Lidnanznam text = Näzepetrovskan lidnanznam
 | Flag text = Näzepetrovskan flag
 | Valdkund = Venäma
 | Eläjiden lugu = 11,425
 | Voz' = 2020
 | Pind = 27
 | Fail = Город Нязепетровск (вид на город) 03.jpeg
 | Pämez' = Gennadii Lukojanov<br />(reduku 2020—)
 | Telefonkod = +7-35156-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Näzepetrovsk''' ({{lang-ru|Нязепетро́вск}}, {{lang-tt|Нязепетровск}}, {{lang-ba|Наҙы-Петровск}}) om [[Venäma]]n lidn da lidnankund [[Čeläbinskan agj]]an lodehes. Se om [[Näzepetrovskan rajon]]an administrativine keskuz.

== Istorii ==
Eländpunktan aluz om pandud vl 1744−1749 kuti žilo sauvomha da holitamha Näze-Petrovskii-raudantegint sijaližel torhudel. Nimitihe Näz'-jogen i tegimen Pötr Osokin-alusenpanijan mödhe. Tegim oli muretud Venäman rahvahanikoiden sodan aigan, udessaudihe vodele 1929. Radnikžilo sai lidnan statusad vn 1944 27. päiväl kezakud.

Näzepetrovsk šingotase valamižmehanižel tegimel ([[čuhunduzlibutim]]iden TDK- i SMK-torguindmarkad), mecan ümbriradmižen edheotandoil, [[Jekaterinburg]]an vedenamundusen pompstancijoil.

== Geografijan andmused ==
Lidn sijadase rajonan keskuzpalan pohjoižes, Näz'-jogen ({{lang-ba|Наҙы}} 59 km pitte, [[Kam (jogi)|Kaman]] hurapol'ne bassein) lanktendan sijas [[Uf (jogi)|Ufanjogehe]], 330 m ü.m.t. keskmäižel korktusel. Näzepetrovskan vezivaradim (24 km²) Ufanjogel levineb päivnouzmas lidnaspäi. Matkad [[Čeläbinsk]]hasai om 151 km suvipäivnouzmha orhal, 219 km avtotedme vai 250 km raudtedme. Lähembaine lidn om [[Üläufalei]] 39 km päivnouzmha orhal vai 45 km avtotel.

«Üläufalei — [[Mihailovsk (Sverdlovskan agj)|Mihailovsk]]»-avtotekeskust läbitab lidnan pohjošt. «[[Alasergid]] — [[Zlatoust]]»-raudtekeskust om lidnan suviröunaks. Näzepetrovskai-raudtestancii ({{lang-ru|Нязепетровская}}) om olmas vspäi 1915, se radab vaiše jüguiden täht vn 2012 sügüz'kuspäi.

Koume žilod mülüdas lidnankundha Näzepetrovskan ližaks, niiden ühthine ristitišt oli 33 eläjad vl 2010. Lidnankundan pind — 1122,43 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 451 ristitud, lidnankundan — 12 484 ristitud, rajonan viž seičemendest. Kaikiš suremb lidnan ristitišt oli läz 22 tuhad eläjid vll 1959−1967 (22 497 rist. vl 1959). Kaik 11 752 ristitud elihe lidnas i 11 785 ristitud kaikes lidnankundas vl 2017.

Rahvahad (2010): [[venälaižed]] — 85,2%, [[totarlaižed]] — 7,1%, [[baškiralaižed]] — 6,2%, toižed rahvahad — 1,5%.

[[Ortodoksine hristanuskond|Ortodoksižen hristanuskondan]] phh. Pedroin da Pauloin jumalanpert'<ref>[http://sobory.ru/geo/locat/9566 Näzepetrovskan pühäpertid ''sobory.ru''-saital.] {{ref-ru}}</ref> om kaičenus lidnas, pühäpert' om saudud vll 1853−1866.

Kaslin tegimištoliž-gumanitarižen tehnikuman Näzepetrovskan filial<ref>[http://pu27.ucoz.net/ Kaslin tegimištoliž-gumanitarižen tehnikuman Näzepetrovskan filialan sait (''pu27.ucoz.net'').] {{ref-ru}}</ref> om professionaližen opendusen aluzkundaks.

Edeline lidnankundan pämez' om Aleksandr Korostelev (2008 — reduku 2020).

== Galerei ==
<gallery mode="packed" heights="125px">
Город Нязепетровск. ЦРБ.jpeg|Näzepetrovskan rajonan läžundkodi lidnan uiton randal (2013)
Нязепетровск, Храм Святых Апостолов Петра и Павла.jpg|Phh. Pedroin da Pauloin jumalanpert', vn 2014 nägu
Фотография Литейно-механического завода на 2014 год.jpg|Valamižmehanine tegim Näz'-jogen randal vl 2014
Железнодорожная станция Нязепетровская 02.jpg|Näzepetrovskai-raudtestancijan depo vl 2000
Железнодорожная станция Нязепетровская 04.jpg|Näzepetrovskai-stancijan vagzal vl 2014
</gallery>

== Homaičendad ==
<references />

== Irdkosketused ==
* [http://nzp.nzpr.ru/ Lidnankundan oficialine sait (''nzp.nzpr.ru'').] {{ref-ru}}
{{Commons|Category:Nyazepetrovsk}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Näzepetrovskan rajon|*]]
