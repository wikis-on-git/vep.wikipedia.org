'''Havajan kel'''' (ičeze nimituz om ''‘Ōlelo Hawai‘i'' [ʔoːˈlɛlo həˈvɐjʔi]) om [[avstronezižed keled|avstronezine kel']], kudamb oli levitadud [[Hawajan sared|Hawajan saril]] aigemba. Sen heimolaižed keled oma levitadud kaiken [[Tün' valdmeri|tünadme valdmeridme]]; sen lähižed keled oma, ozutesikš, [[maorin kel']] da [[samoan kel']]. 

Nügüd'läižiden pagižijoiden ühthine lugu om läz 27 160; pagižijoiden kaikiš järedamb sebr eläb Niihau-sarel. Kel't opetas Havajan üläškolas.

Kirjkel' om [[Latinan kirjamišt|latinan kirjamištol]] pohjal. 

== Etimologii ==

Kelen nimituz tuli saren nimituselpäi; Džejms Kuk nimiti sart ''Owhyhee:ks'' vai ''Owhyee:ks''. Havajan kelel saren nimituz ''O Hawaiʻi'' oli; sen znamoičend om «Nece om Havajan sared». Kelel oli nece nimituz 1822. voden uhokuhesäi, sid' kel' sai ''ʻŌlelo Hawaiʻi''-nimitust («Havajan kel'»).

''Hawaii''-vajeh znamoičeb «Kodima», nacein; sen lähižid vaihid toižis avstronezižiš keliš voib löuta, ozutesikš, ühtel sarišpäi, kudambad mülütadas [[Samoa|Samoa-valkundha]], om ''Sawaii''-nimituz. 

== Kel'kund ==

Havajan kel' mülüb [[avstronezižed keled|avstronezižen kel'kundan]] [[polinezižed keled|polinezižehe oksha]]. Om äi ühthižid vajhid da pirdoid niiden keliden keskes, ozutesikš, ''lima'' (havajan kel'), ''rima'' ([[tahitin kel']]), ''nima'' ([[tongan kel']]) «käzi» da toižed. 

== Kirjamišt ==

Havajan kelen kirjamišt om olnu 1822. vodespäi latinan kirjamišton pohjal:

*Aa Ee Hh Ii Kk Ll Mm Nn Oo Pp Tt Uu Ww ʻ

== Fonetik ==

Havajan kelen fonetik ei ole lujas koverikaz, kuti sen lähežiden keliden fonetik.

Kelel om viž vokal vaiše; jogahine voib lindä pit'kaks: ''a'' — ''ā'', ''e'' — ''ē'', ''i'' — ''ī'', ''o'' — ''ō'', ''u'' — ''ū''.

Konsonantad oma jäl'ghižed: [n], [m], [p], [k] ([t] erasiš paginoiš), [l] ([r] erasiš paginoiš), [ʔ], [v], [w]. 

[ʔ]-konsonantal (ʻ) om havajan keles tobj znamoičend, sikš miše ''kou'' da ''koʻu'' oma erazvuiččed vaihed, ozutesikš.

== Gramatik == 

Havajan kel', kuti sen heimolaižed, om analitine kel'. Vaihed toižetasoiš harvoin lujas. 

Nimil ei ole sugu da kändoid. Erazvuiččed vaihed kävutasoiš kändoiden täht: ''i'' = illativ, allativ, akkuzativ da innesiv. Artikl' kävutase jonoštamha lugud: ''ke keiki'' «laps'» — ''nā keiki'' «lapsed». 

Erazvuiččed vaihed seižutasoiš edel verboid aigad da modusid jonoštamha.

== Homaičendad ==
<references />

[[Kategorii:Keled i dialektad kirjamišton mödhe]]
