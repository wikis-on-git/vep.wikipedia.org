'''Havajan kel' ''' (ičeze nimituz om ''‘Ōlelo Hawai‘i'' [ʔoːˈlɛlo həˈvɐjʔi]) om üks' [[avstronezižed keled|avstronezižiš kelišpäi]]. Se oli avaros levitadud [[Amerikan Ühtenzoittud Valdkundad|AÜV:oiden]] [[Havajan sared|Havajan saril]] aigemba, no nügüd' kelen kävutand eile mugoine avar kut edemba. Heimolaižed keled oma olmas kaikedme [[Tün' valdmeri|tün'valdmerižedme]] regionadme, mugomad oma, ozutesikš, [[maorin kel']] i [[samoan kel']].

Nügüdläižiden pagižijoiden ühthine lugu om läz 27 160 ristitud. Pagižijoiden kaikiš järedamb sebr eläb Niihau-sarel. Opetas kel't Havajan üläškolas.

Kirjkel' om sätud [[latinan kirjamišt]]on pohjal.

== Etimologii ==
Kelen nimituz tuli saren nimitusespäi; [[Džeims Kuk]]-merimatkadai nimiti sart ''Owhyhee:ks'' vai ''Owhyee:ks''. Havajan kelel saren nimituz om ''O Hawaiʻi'', se znamoičeb «nece om Havajan sared». Keles nece nimituz oli vn 1822 uhokuhusai, sid' kel' sai ''ʻŌlelo Hawaiʻi''-nimitust («havajan kel'»).

''Hawaii''-vajeh znamoičeb «Kodima». Voib löuta sen lähižid vaihid toižiš avstronezižiš keliš, oz., [[Samoa]]-valdkundan ühtel sarišpäi ''Sawaii''-nimituz om.

== Kel'kund ==
Havajan kel' mülüb [[avstronezižed keled|avstronezižen kel'kundan]] [[polinezižed keled|polinezižehe oksha]]. Om äi ühthižid vajhid da pirdoid niiden keliden keskes, ozutesikš, ''lima'' (havajan kel'), ''rima'' ([[tahitin kel']]), ''nima'' ([[tongan kel']]) «käzi» da toižed.

== Kirjamišt ==
Havajan kelen kirjamišt om olmas vodespäi 1822, se om latinan kirjamišton pohjal:

*Aa Ee Hh Ii Kk Ll Mm Nn Oo Pp Tt Uu Ww ʻ

== Fonetik ==
Havajan kelen fonetik ei ole lujas koverikaz, kuti sen lähižiden-ki keliden fonetik.

Kelel om viž vokalid vaiše. Jogahine vokal' voib olda pit'kaks: ''a'' — ''ā'', ''e'' — ''ē'', ''i'' — ''ī'', ''o'' — ''ō'', ''u'' — ''ū''.

Konsonantad oma jäl'ghižed: [n], [m], [p], [k] ([t] erasiš paginoiš), [l] ([r] erasiš paginoiš), [ʔ], [v], [w].

[ʔ]-konsonantal (ʻ) om sur' znamoičend havajan keles, ozutesikš ''kou'' i ''koʻu'' oma erazvuiččed vaihed.

== Gramatik ==
Havajan kel' om analitine kel' sen heimolaižiden kartte. Vaihed toižetasoiš harvoin lujas.

Nimil ei ole suguid da kändoid. Erazvuiččed vaihed kävutasoiš kändoiden täht: ''i'' = illativ, allativ, akkuzativ da innesiv. Artikl' kävutase jonoštamha lugud: ''ke keiki'' «laps'» — ''nā keiki'' «lapsed».

Erazvuiččed vaihed seižutasoiš edel verbad jonoštamha aigad da modusid.

== Homaičendad ==
<references />

[[Kategorii:Avstronezižed keled]]
[[Kategorii:Keled i dialektad kirjamišton mödhe]]
[[Kategorii:AÜV:oiden keled]]
