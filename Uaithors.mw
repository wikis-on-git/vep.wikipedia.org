{{Eländpunkt
 | Nimi = Uaithors<br />Whitehorse
 | Lidnanznam = 
 | Flag = 
 | Lidnanznam text = 
 | Flag text = Uaithorsan flag
 | Valdkund = Kanad
 | Eläjiden lugu = 25,085
 | Voz' = 2016
 | Pind = 416.54
 | Fail = Yukon River at Whitehorse -b.jpg
 | Pämez' = Den Körtis<br />(2012—)
 | Telefonkod = +1-867
 | Aigvö = tal'vel [[UTC]]−8,<br /> kezal [[UTC]]−7
}}
'''Uaithors''' ({{lang-en|Whitehorse}}, francine virkand: [wajtɔʁs]) om lidn [[Kanad]]an lodehes, [[Jukon (territorii)|Jukon-territorijan]] pälidn da sen regionan kaikiš suremb lidn.

== Istorii ==
Eländpunktan aluz om pandud vl 1898 Klondaikan kuldsäruläžundan aigan. Löuzihe [[vas'k]]en kivendoid i sadas niid tähäsai. Ende territorii oli elänzoittud harvoin, [[indejalaižed]] tuleškeliba sihe mecadamha. Vl 1900 raudte ühtenzoiti Uaithorsad Aläskan Skaguei-portanke. Sai lidnan statusad (''city'') vl 1950 2 594 eläjad ristitištonke.

Vn 1953 1. päiväl elokud panihe lidnad Jukon-territorijan pälidnaks, ende Douson oli. Vspäi 1957 nimitusen oficialine kirjutamine om nügüdläine, ende oli ''White Horse''.

== Geografijan andmused ==
Lidn sijadase territorijan suves, [[Jukon (jogi)|Jukon-jogen]] molembil randoil läz sen vezilanktendoid, 680 m ü.m.t. keskmäižel korktusel. Om mägid lidnan ümbrištos. Lidn om nimitadud vezilanktendoiden mödhe i znamoičeb «vauged hebo» anglijan kelespäi.

Klimat om [[subarktine vö|subarktine]], alangištoline sijaduz pehmdab sidä. Heinkun lämuz om +14,3 C°, vilukun — −15,2 C°, voden keskmäine lämuz om −0,1 C°. Paneb sadegid läz tazomäras vodes ümbri, 160 mm vihmaks i 142 sm lumeks, vähemba kaiked sulakus.

== Eläjad ==
Vn 2011 Kanadan rahvahanlugemižen mödhe Uaithorsan eläjiden lugu oli 23 276 ristitud, territorijan kaks' koumandest, i 40 heišpäi oliba [[venälaižed]]. Kodikel' (2011): anglijan — 84,3%, francijan — 4,6%, toine — 9,7% (saksan, tagalog, ispanijan, kitajan i alaman keled). Augotižlibund (2011): evropan — 75,5%, igähižed rahvahad — 16,5%, toižed rahvahad — 8,0%.

Uskondan mödhe (2011): hristanuskojad — 45,3%, toine uskond — 3,3%, religijatomad — 51,4%.

== Irdkosketused ==
* [http://www.whitehorse.ca/ Lidnan municipalitetan oficialine sait (''whitehorse.ca'').] {{ref-en}} {{ref-fr}}
{{Commons|Whitehorse, Yukon}}

{{Kanadan provincijad da territorijad}}

[[Kategorii:Uaithors| ]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
[[Kategorii:Jukon (territorii)|*]]
[[Kategorii:Jukonan lidnad]]
