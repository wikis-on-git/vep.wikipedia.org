{{Eländpunkt
 | Nimi = Sortaval<br />Сортавала <small>(ven.)</small><br />Sortavala <small>(karj. i suom.)</small>
 | Lidnanznam = Sortavala COA (2020).gif
 | Flag = Sortavala Flag (2020).gif
 | Lidnanznam text = Sortavalan lidnanznam
 | Flag text = Sortavalan flag
 | Valdkund = Venäma
 | Eläjiden lugu = 18,746
 | Voz' = 2016
 | Pind = 10
 | Fail = Сортавала сверху.jpg
 | Pämez' = Sergei Krupin<br />(''velgusentäutai'',<br />sügüz'ku 2015—)
 | Telefonkod = +7-81430
 | Avtokod = 10
 | Aigvö = [[UTC]]+3 (MSK+0)
}}
'''Sortaval''' ({{lang-ru|Сортавала}}, edel 1918 vot ''Сердоболь''; [[karjalan kel'|karj.]] i {{lang-fi|Sortavala}}, {{lang-sv|Sordavala}}) om [[Venäma]]n lidn [[Karjalan Tazovaldkund]]an suvipäivlaskmas. Se om [[Sortavalan rajon]]an administrativine keskuz da üks'jäine lidn. Rajonan ristitišton koume videndest eläb lidnas. Vspäi 1991 se om olmas Venäman istorižen lidnan statusanke.

== Istorii ==
Eländpunkt mainitase ezmäižen kerdan venälaiž-ročižes röunaktas vl 1468: «Ei pida toda nimittušt pahut Sortevalha».

Vozil 1617-1721 oli [[Ročinma]]n palaks [[Stolbovon kožundakt]]an mödhe. Vl 1632 Sordavall-lidn ({{lang-sv|Sordavalla}}) om pandud läz ''Serdovolin pagastad'' ročin Gustavan II kunigahan käskön mödhe. Vspäi 1721 [[Pohjoine soda|Pohjoižen sodan]] jäl'ghe Sortaval oli muretud lujas, kadoti lidnan statusad, sidä nimitihe ''Serdobolikš'' (ven. ''Сердоболь'') da mülütihe [[Venäman imperii|Venäman imperijha]] [[Ništadtan kožundakt]]an mödhe. Serdobol' oli [[Piterin gubernii|Piterin gubernijan]] [[Viipurin provincii|Viipurin provincijan]], vspäi 1744 — [[Viipurin gubernii|Viipurin gubernijan]] palaks vhesai 1812. Vl 1783 eländpunkt sai lidnan statusad tošti.

Vl 1812 eländpunkt kuti Viipurin gubernijan pala oli mülünu [[Suomenman sur' ruhtinazkund|Suomenman surhe ruhtinazkundha]], vspäi 1917 — [[Suomenma]]ha. Vn 1893 kül'mkus raudte tuli lidnha, se tegihe [[Viipur]] — [[Jogensu (lidn)|Jogensu]] raudten palaks. Vspäi 1900 mašiništonsauvomižtegim zavodi radod.

Sortaval om [[Karjalan Tazovaldkund|Karjalan]] palaks [[Tal'vsoda]]n jäl'ghe, vspäi 1940.

== Geografijan andmused ==
Lidn sijadase rajonan suvipäivnouzmas, seižub [[Ladog]]anjärven pohjoižel randištol. Ladogan [[Rijekkalansari|Rijekkalan]]- da [[Valaam]]-sared mülüdas Sortavalan lidnankundha. Matkad lidnaspäi [[Petroskoi]]hesai om 195 km orhal päivlaskmha, 247 km A121-avtotedme. Matkad [[Piter]]ihesai om 197 km orhal suvhe, 271 km avtotedme. Lähembaine lidn om [[Lahdenpohj]], 33 km suvipäivlaskmha orhal, 42 km avtotedme.

Üks'toštkümne žilod mülüdas Sortavalan lidnankundha, niiden ühthine ristitišt om 1 165 eläjad vl 2016.

== Tobmuz ==
Järgenduseližed valičendad lidnankundan Nevondkundha ({{lang-ru|Совет поселения}}) oliba vn 2013 sügüz'kun 8. päiväl (koumanz' kucund). Kaik rahvaz valičeb sen 15 ezitajad nelläks vodeks.

Vs 2015 sügüz'kun 13. päiväspäi Sergei Krupin om valitud da tegeb lidnankundan pämehen (sen Nevondkundan ezimehen) velgusidme<ref>[http://рк-сортавала.рф/officials/index.php Руководители района (Rajonan ohjandajad). — Sortavalan rajonan oficialine sait (''рк-сортавала.рф'').] {{ref-ru}}</ref>. Hän-žo radab [[Sortavalan rajon]]an pämehen (sen Nevondkundan ezimehen) vs 2013 redukun 16. päiväspäi. Kaks' lidnankundan varapämest alištudas hänele. Sortaval-lidnankundan administracii kogoneb koumes palakundaspäi.

== Eläjad ==
Vl 1910 lidnan eläjiden lugu oli 3 085 ristitud. Kaikiš suremb ristitišt oli 22 800 eläjad vl 1992. Vn 2010 kaiken Venäman rahvahanlugemižen mödhe eläjiden lugu oli 19 235 ristitud.

[[Šemeikka Petri|Petri Šemeikkan]] muštpacaz om pandud Sortavalha, mez' oli tetaban [[karjalaižed|karjalaižen]] [[runonpajatai|runonpajatajan]] [[19. voz'sada|19.]] voz'sadal.

== Galerei ==
<gallery mode="packed" heights="125px">
Meriya.jpg|Lidnan administracii edel 2011. vot (ende Siitonen-torgovanan pert')
Sortavala orthodox cathedral front2.jpg|Ph. Mikulai-čudonsädajan jumalanpert' (ortodoksine hristanuskond), vn 2016 nägu
Сортавала, хлебозавод сверху зимой (4).jpg|Leibäntegim vl 2020
Sortavala LadozhskoyFlotilii2 007 3882.jpg|Škol nomer 1 vl 2019 (enččel rahvahanškol, om saudud 1929)
Железнодорожный вокзал. Сортавала. Апрель 2013г..jpg|Sortaval-päraudtestancijan sauvuz vl 2013
</gallery>

== Homaičendad ==
<references />

== Irdkosketused ==
* [http://городсортавала.рф/ Sortaval-lidnankundan oficialine sait (''городсортавала.рф'').] {{ref-ru}}
{{Commons|Category:Sortavala}}

{{Karjalan Tazovaldkundan lidnad}}

[[Kategorii:Sortaval| ]]
[[Kategorii:Sortavalan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Ladog]]
