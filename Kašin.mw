{{Eländpunkt
 | Nimi = Kašin<br />Кашин
 | Lidnanznam = Coat of Arms of Kashin (Tver oblast).png
 | Flag = Flag of Kashin (Tver oblast).png
 | Lidnanznam text = Kašinan lidnanznam
 | Flag text = Kašinan flag
 | Valdkund = Venäma
 | Eläjiden lugu = 14,475
 | Voz' = 2017
 | Pind = 
 | Fail = Кашин.JPG
 | Pämez' = Vladimir Aban'kov<br />(kül'mku 2015—)
 | Telefonkod = +7-48234-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Kašin''' ({{lang-ru|Кашин}}) om [[Venäma]]n lidn, lidnankund i mineralveziden lebutaho [[Tverin agj]]an päivnouzmas. Se om [[Kašinan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1238 [[Nikonan aigkirj]]as kuti muretud [[mongolad|mongoloil]] lidn. Vozil 1319−1426 lidnuz oli [[Kašinan ruhtinazkund]]an pälidnaks. Lidn šingotihe vauktan sauvondmujun tehmižel, seižui vezitel Volgan i Nevan basseinoiden keskes. Vl 1775 Kašin sai makundan lidnan statusad. Ižandusen päsarakod oma turizm, sömtegimišt (likörine tegim, konditerine edheotand i lihaceh), mugažo elektroladimišton tegim om olmas.

== Geografijan andmused ==
Lidn sijadase Kašinkanjogen randoil ([[Volg]]an hura ližajogi), 125 m ü.m.t. keskmäižel korktusel. Matkad [[Tver'|Tverihesai]] om 116 km suvipäivlaskmha orhal vai 146 km avtotedme. Lähembaine lidn om [[Kaläzin]] 30 km suvipäivnouzmha raudtedme vai avtol. Ühtennimine raudtestancii om saudud vl 1898 sarakon lopstancijaks «Bologoje — Ribinsk»-jonospäi, om ühtenzoittud Moskvanke vl 1918, seižub [[Kaläzin]] — [[Ves'jegonsk]] raudtel.

Kašin om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 16 171 ristitud, rajonan kaks' koumandest. Kaikiš suremb ristitišt oli 21 200 eläjad vl 1992. [[Ortodoksine hristanuskond|Ortodoksižen hristanuskondan]] nell' päjumalanpertid da 12 jumalanpertid om lidnas, mugažo om äi päpertiden jändusid.

Rahvahad (enamba 0,4% vl 2010, ozutadud rahvahudenke): [[venälaižed]] — 96,3%, [[ukrainalaižed]] — 0,9%, toižed rahvahad — 2,8%.

== Irdkosketused ==
* [http://www.kashin.info/ Lidnan da Kašinan rajonan tobmuden aluzkundoiden oficialine sait (''kashin.info'').] {{ref-ru}}
{{Commons|Category:Kashin}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Kašinan rajon|*]]
