{{10000}}{{A10000}}
[[Fail:Americium microscope.jpg|thumb|left|200px|Puhtaz americii]]
{{Himine element|95|Americii|Am|243,0614|HimAktinoid|2|8|18|32|25|8|2|}}
'''Americii''' (''Am'' — ''americium'' latinan kelel) om 95nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Ei ole americijad londuses, se om ratud transplutonine element. [[AÜV|Amerikalaine]] himik Glenn Siborg da hänen kollegad Berklin tedoiduzkeskusespäi saiba puhtast americijad ezmäižen kerdan [[Čikago]]n universitetan laboratorijas vl 1944. Element om nimitadud [[Amerik]]-kontinentan mödhe.

Americii da sen ühtnendad oma toksižed!

== Fizižed ičendad ==
Americii om pehmed tagokaz [[radioaktivižuz|radioaktivine]] hobedaižvauged [[metall]]. Kristalline segluz om kaksitadud geksagonaline, kändase kubižeks 1075 C° lämudel. Elementan α-čihodamine ozutase paštmižeks pimeduses.

Atommass — 243,0614. Ninevuz (normaližiš arvoimižiš) — 12 g/sm³. Suladandlämuz — 1449 K (1176 C°). Kehundlämuz — 2880 K (2607 C°, ''lugustusen mödhe'').

Tetas 19 ratud radioaktivišt izotopad 231..249 atommassanke i niiden 8 izomärad. Kaikiš hätkembad oma <sup>243</sup>Am- (T<sub>½</sub>=7,37 tuh. vozid) i <sup>241</sup>Am-izotopad (432,2 vot), <sup>242m1</sup>Am-izomär (141 vot).

== Himižed ičendad ==
Reagiruib hapanikanke i segoib muiktusiš hüvin. Muigotandmärad: +7..+2, kaikiš levitadud om +3.

== Kävutand ==
Americii-243 kävutadas tedos — radiohimižiš tedoidusiš i samha toižid transuranižid elementoid. Ottas kävutamižhe vähäradioaktivišt americii-241-izotopad tegimišton märičendladimiš i savun andimiš.

Kaik americii tehtas [[atomreaktor]]iš lujas penikaižin verdoin.

== Irdkosketused ==
* [http://www.webelements.com/webelements/elements/text/Am/key.html Americii ''webelements.com''-saital.] {{ref-en}}
* [http://n-t.ru/ri/ps/pb095.htm Kirjutuz americijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Americium}}

{{Periodine tablut}}

[[Kategorii:Himižed elementad kirjamišton mödhe]]
