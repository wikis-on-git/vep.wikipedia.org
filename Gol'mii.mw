{{10000}}{{A10000}}
[[Fail:Holmium2.jpg|thumb|left|200px|Gol'mijan pala]]
{{Himine element|67|Gol'mii|Ho|164,93033|HimLantanoid|2|8|18|29|8|2|0|}}
'''Gol'mii''' (''Ho'' — ''holmium'' latinan kelel) om 67nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harv londuses, pala Man kores — 1,3 grammad tonnas. Šveicarijalaine Žak-Lui Sore-himik avaiži gol'mijan spektraližen analizan abul vl 1879. Ročilaine Per Teodor Kleve-himik erigoiti uden elementan hapandust sil-žo vodel i nimiti [[Stokhol'm]]an oiktastuseks, sikš ku radoi läz necidä lidnad.

Ei ole biologišt rolid gol'mii-metallal, no sen erased solad stimuliruidas [[metabolizm|substancijoiden vajehtust]].

== Fizižed ičendad ==
Gol'mii om pehmed da tagokaz, loštai da hobedakaz [[metall|mametall]]. 

Atommass — 164,93033. Ninevuz (normaližiš arvoimižiš) — 8,795 g/sm³. Suladandlämuz — 1734 K (1461 C°). Kehundlämuz — 2873 K (2600 C°).

Londuseline gol'mii kogoneb üks'jäižes stabiližes <sup>165</sup>Ho-izotopaspäi. Tetas 35 ratud radioaktivišt izotopad 140..164 i 166..175 atommassanke, mugažo niiden 33 izomärad.

== Himižed ičendad ==
Gol'mii muigotub [[il'm]]as hilläšti i kändase Ho<sub>2</sub>O<sub>3</sub>-hapanduseks. Muigotandmärad: +3 (tobjimalaz), +2, +1. Reagiruib kaikidenke muiktusidenke päiči HF, eile reakcijoid [[ftor]]anke.

== Kävutand ==
Ottas kävutamižhe gol'mijad metallurgijas (legiruidas alüminijan ühthesuladusid), atomenergetikas i üläveimiden [[magnit]]oiden tehmižes. Gol'mijan [[ion]]ad oma aluseks sädamha infrarusttad sädegoičendad [[lazer]]as.

Elementan päeksportör — [[Kitai]], mugažo om löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Ho/key.html Gol'mii ''webelements.com''-saital.] {{ref-en}}
* [http://n-t.ru/ri/ps/pb067.htm Kirjutuz gol'mijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Holmium}}

{{Periodine tablut}}

[[Kategorii:Himižed elementad kirjamišton mödhe]]
