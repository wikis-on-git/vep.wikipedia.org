{{10000}}
{{Valdkund
| Nimi = Botsvanan Tazovaldkund<br />Republic of Botswana <small>(angl.)</small><br />Lefatshe la Botswana <small>(tsvan.)</small>
| Valdkundznam = Coat of arms of Botswana.svg
| Flag = Flag of Botswana.svg
| Valdkundznam text = Botsvanan valdkundznam
| Flag text = Botsvanan flag
| Pälidn = Gaborone
| Eläjiden lugu = 2,249,104<ref name="ciabc">[https://www.cia.gov/library/publications/the-world-factbook/geos/bc.html Botsvan // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 581,730<ref name="ciabc"/>
| Kart = Botswana in its region.svg
| Kel' = [[anglijan kel'|anglijan]], [[tsvanan kel'|tsvanan]]
| Valdkundan pämez' = [[Masisi Mokvetsi|Mokvetsi Masisi]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[Botsvanan pul]] (BWP)
| Internet-domen = [[.bw]]
| Telefonkod = +267
| Aigvö = [[UTC]]+2
}}
'''Botsvan''', täuz' oficialine nimi om '''Botsvanan Tazovaldkund''' ({{lang-en|Republic of Botswana}}, {{lang-tn|Lefatshe la Botswana}}) om valdkund [[Suviafrik]]as. Sen pälidn da kaikiš suremb lidn om [[Gaborone]].

== Istorii ==
Edel 1966 vot Botsvan oli [[Bečuanalend]]aks (britanižeks protektorataks).

Vn 1966 30. päiväl sügüz'kud Botsvan tedištoiti ripmatomudes [[Sur' Britanii|Sures Britanijaspäi]] da sai ičeze Konstitucijad. Nece Konstitucii om väges nügüd'-ki, vn 2002 järgvajehtusidenke.<ref>[https://www.constituteproject.org/constitution/Botswana_2002.pdf Botsvanan Konstitucii (2002) ''constituteproject.org''-saital.] {{ref-en}}</ref>

== Geografijan andmused ==
[[Fail:Botswana Topography.png|thumb|left|200px|Botsvanan topografine kart.]]
Botsvan om mavaldkundröunoiš [[Namibii|Namibijanke]] päivlaskmas da pohjoižes (röunoiden piduz — 1360 km), [[Zambii|Zambijanke]] (penemb mi 1 km) da [[Zimbabve]]nke (831 km) pohjoižpäivnouzmas, [[Suviafrikan Tazovaldkund|Suviafrikan Tazovaldkundanke]] suvipäivnouzmas da suves (1840 km). Röunoiden ühthine piduz — 4013 km. Botsvan om mererandatoi valdkund.

Valdkundan kaikiš korktemb čokkoim om [[Codilo]]-kukhiden [[Monalanong]]-kukkaz läz man pälidnad, 1489 m meren pindan päl. Rahvahatoi [[Kalahari]]-ma ottab Botsvanan 70% territorijad. Kaikiš pidemb jogi om [[Okavango (jogi)|Okavango]], se lankteb [[Zambezi]]-jogehe vaiše vihmakahil vozil, necil jogel kontinentansüdäimine del't om olmas tobjimalaz, se levitase 16 tuh. km² pindal (kaikiš suremb mugoine mail'mas), kudamb hajeneb [[Kalahari]]he vai järedoihe solakahiže [[Makgadikgadi]]-maihe. [[Limpopo (jogi)|Limpopo]]-jogi om man suvipäivnouzmaks röunaks.

Klimat om [[subtropine vö|subtropine]] kontinentaline. Sädegoičeb 127 millimetraspäi suvipäivlaskmas 635 mm:hasai man pohjoižpäivnouzmas. Kezal päivän lämuz om +22..+32 C°, om sur' erinend päivän da ön lämuziden keskes. Tal'vel halad oleskeldas.

Londuseližed pävarad oma [[diamant]]ad, [[kuld]], [[kivivoi]], [[vas'k]] da [[nikel']].

== Tobmuz ==
[[Fail:BotswanaParliament.jpg|thumb|right|250px|Parlamentan pert' [[Gaborone]]s.]]
Ohjandusen form om [[segoitadud ohjandusen form|prezidentiž-parlamentine]] tazovaldkund äjiden partijoiden sistemanke. Valdkundan pämez' prezident, hän-žo om ohjastusen-ki pämez'. Nacionaline Suim valičeb händast videks vodeks, toižiden strokuiden voimuz om olmas, niiden lugu om röunamatoi. Prezident voib panda kel'dod parlamentan käskusihe vai pästta parlamentad radmaspäi.

Parlament om üks'kodine Nacionaline Suim ({{lang-en|National Assembly}}) 61 ühtnijanke. Kaik rahvaz valičeb parlamentan 57 ühtnijoid videks vodeks, enambusen partii paneb völ nell' ühtnijad radsijha. Prezidentan radnikuz om parlamentižen sisteman pala. Vejiden Nevondkund ({{lang-en|House of Chiefs}}, {{lang-tn|Ntlo ya Dikgosi}}) om nevoi parlamentale organ, ei mülü parlamentha.

Botsvanas generaližiden valičendoiden vero om olmas, änestadas parlamentan kandidatoid. Parlamentan ühtnijoiden järgenduseližed valičendad oliba vn 2014 24. päiväl redukud. [[Mokvetsi Masisi]] om valitud parlamental da radab prezidental vs 2018 sulakun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Botsvanan administrativiž-territorialine jagand]].''

Botsvan jagase 9 küläümbrikho (angl. ''district'') da 6 lidnümbrikho. Ned alajagasoiš 38 alaümbrikoks (angl. ''sub-district''). Ümbrikod mugažo alajadasoiš 57 parlamentižeks valičemižümbrikoks (angl. ''parliamentary constituency'').

== Eläjad ==
Botsvanan toižed järedad lidnad (enamba 50 tuh. ristituid vn 2011 rahvahanlugemižen mödhe<ref>[http://www.webcitation.org/6845Gyxhi Botswana: largest cities and towns and statistics of their population. — ''World-gazetteer.com''.] {{ref-en}}</ref>, surembaspäi penembha): [[Fransistaun]], [[Molepolole]], [[Mogoditšane]], [[Maun (lidn)|Maun]]. Valdkundas om 25 eländpunktad enamba mi 10 tuh. eläjidenke (2012).

== Ižanduz ==
Botsvanan päeksport (vn 2009) om torhad [[diamant]]ad (eksportan 62%), [[nikel']] (13%), [[lehmäliha]], [[vas'k]] da [[kuld]].

== Homaičendad ==
<references />

== Irdkosketused ==
* [http://www.gov.bw/ Botsvanan Tazovaldkundan oficialine portal (''gov.bw'').] {{ref-en}} {{ref-tn}}
* [http://www.cso.gov.bw/ Botsvanan Statistikan keskuzradnikoičend (''cso.gov.bw'').] {{ref-en}}
{{Commons|Botswana}}

{{Afrik}}

[[Kategorii:Botsvan| ]]
