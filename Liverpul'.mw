{{Eländpunkt
 | Nimi = Liverpul'<br />Liverpool
 | Lidnanznam = Liverpool City Council coat of arms.png
 | Flag = 
 | Lidnanznam text = Liverpulin lidnanznam
 | Flag text = Liverpulin flag
 | Valdkund = Sur' Britanii
 | Eläjiden lugu = 466,415
 | Voz' = 2012
 | Pind = 111.84
 | Fail = Liverpool-Montage.jpg
 | Pämez' = [[Anderson Džo|Džo Anderson]] (2012-)
 | Telefonkod = +44-(0)151
 | Aigvö = tal'vel [[UTC]]+0,<br />kezal [[UTC]]+1
}}
'''Liverpul'''' ([[anglijan kel'|angl.]]: ''Liverpool'' [ˈlɪvərpuːl]) om [[Sur' Britanii|Suren Britanijan]] ühesanz' da [[Anglii|Anglijan]] seičemenz' lidn eläjiden lugun mödhe. Se om Liverpul'-lidnan regionan sijaližiden ühtnikoiden partnörižusen keskuz. Sijadase [[Lodehline Anglii]]-regionas, [[Mersisaid]]-grafkundas.

Vn 2011 rahvahanlugemižen mödhe, läz 2,2 mln ristitud elädas lidnan aglomeracijas.

Nügüd' se om sur' turistine keskuz.

== Istorii ==
Eländpunkt sai lidnan (''boro'') statusan vl 1207 kuti lidnuz oigendamha sodavägid [[Irlandii|Irlandijha]]. 16. voz'sadhasai lidnusen ristitišt oli ühten tuhan ristitun penemba.

18. voz'sadal Liverpul' šingotaškanzi torguindportaks da [[Amerik|amerikaižiden]] kolonijoiden otandan kävutamižhe oigenduzčokkoimeks. Vl 1715 Anglijan ezmäine avoin dok om saudud täs. Voz'sadan lopus mail'man torguindan jüguiden nell' kümnendest mäni läbi neciš lidnas.

19. voz'sadal lidn eli läbi [[tegimištkukerduz|tegimištkukerduses]], oli sen ezinenas. Vl 1830 raudte ühtenzoiti Liverpulid lähižen [[Mančester]]anke. Se oli mail'man ezmäine kaks'raižuine raudte, ezmäižikš ajajiden [[puruvedim]]idenke da aigplanan mödhe. Lidn om siti-statusanke vspäi 1880.

1960-nziš vozišpäi Liverpul' om mail'man tetaban [[The Beatles]]-muzikgruppan kodilidn.

== Geografijan andmused ==
Lidn sijadase [[Anglii|Anglijan]] lodehes, se seižub läz [[Atlantine valdmeri|Atlantižen valdmeren]] [[Irlandijan meri|Irlandijan meren]] randištod, [[Mersi (jogi)|Mersi]]-jogensun oiktal randal, 70 metrad valdmeren pindan päl keskkorktusenke.

Klimat om Atlantižen valdmeren märg. Heinkun keskmäine lämuz om +17°C, uhokun +4°C. Paneb sadegid 850 mm vodes, tal'vel enamba.

Liverpul' alajagase 30 sijaližhe valičendrajonha (angl. ''local council ward'').

== Transport ==
Raudte, avtobusad, taksid da ehtatimed oma kundaližeks transportaks.

Vspäi 1970 metro radab lidnas (''Merseyrail'', 2 jonod, 66 stancijad, 120 km raudted).

Lennonan Džonan nimel nimitadud Liverpulin rahvahidenkeskeine civiline lendimport (''LPL'') sijadase 12 km suvipäivnouzmha lidnan keskusespäi. Sišpäi tehtas reisid [[Evrop]]an maihe da sen suvižihe lebutahoihe.

== Lidnan nägu ==
[[Fail:Liverpool panorama.jpg|thumb|center|1000px|<center>Lidnan keskusen ühthine nägu.</center>]]

== Homaičendad ==
<references />

== Irdkosketused ==
* [http://www.liverpool.gov.uk/ Liverpul'-lidnan ohjastusen oficialine portal (''Liverpool City Council'').] {{ref-en}}
* [http://www.liverpoollep.org/ Liverpul'-lidnan regionan sijaližiden ühtnikoiden partnörižusen sait (''Liverpool City Region Local Enterprise Partnership'').] {{ref-en}}

[[Kategorii:Liverpul'| ]]
[[Kategorii:Suren Britanijan lidnad]]
[[Kategorii:Anglijan lidnad]]
[[Kategorii:Eländpunktad kirjamišton mödhe]]
