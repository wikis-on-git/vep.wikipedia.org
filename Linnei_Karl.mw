{{1000}}
{{Personalii}}
'''Karl Linnei''' ({{lang-sv|Carl von Linné}} ['kɑ:ɭ 'fɔn: lɪ'ne:], edel 1761 vot ''Carl Linnaeus'', ''Carl Linné''; {{lang-la|Carolus Linnæus}}, jäl'ghe 1761 vot mugažo ''Carolus a Linné''; sünd. 23. semendku 1707, [[Roshul't]]-külä, [[Ročinma]] — kol. 10. viluku 1778, [[Uppsal]]-lidn, Ročinma) oli ročilaine londusentedoidai (botanikantedai, zoolog, mineralog), fiziolog da lekar'.

Openui Lundan i Uppsalan universitetoiš. Vozil 1735-1738 oli ajanu [[Alamad|Alamaihe]], sikš miše Ročinman ižanduz oli väll' [[Pohjoine soda|Pohjoižen sodan]] kilan tagut, i pästi äi kirjoid, ezmäi «[[Londusen sistem]]»-tedotön (1735, latin. ''Systema naturae''). Necen radon 10nz' pästand (1. viluku 1758, Stokhol'm) andoi [[biologine sistematik|zoologižen nomenklaturan]] augunpanijan datan. Linnein pästnuded Alamaiš kirjad paniba nügüdläižen [[biologii|biologijan]] alusen. Vl 1738 ajeli Parižha, sid' pörzihe tatanmaha da oli siš surmhasai, voib olda verhiden keliden i sur'il'man vajagiden mahtoiden taguiči. Karl Linnei (vanhemb) linni ročin kirjkelen ühteks alusenpanijoišpäi.

Linnei sai medicinan doktoran arvnimen Harderveikan universitetas (1735, Alamad), vahvišti tedotöd [[malärii|malärijan]] sündundas. Vn 1739 sügüz'kuspäi oli nainu, sündutihe seičeme last, kaks' poigad da viž tütärt, heišpäi üks' poig da nell' tütärt oliba elänuded täuz'igäižushesai. Vspäi 1741 surmhasai oli Uppsalan universitetan professoran. Vl 1761 mülüi bajarišton kundha. [[Karl Linnei (noremb)|Karl Linnei-noremb]] poig linni tatan jäl'ghetulijaks.

== Homaičendad ==
<references/>

{{stub}}
[[Kategorii:Biologad]]
[[Kategorii:Mineralogad]]
[[Kategorii:Lekarid]]
[[Kategorii:Ročin kel']]
[[Kategorii:Ročinman tedomehed]]
[[Kategorii:Ročinman kirjutajad]]
[[Kategorii:Tedomehed kirjamišton mödhe]]
[[Kategorii:Kirjutajad kirjamišton mödhe]]
[[Kategorii:Personalijad kirjamišton mödhe]]
