{{Eländpunkt
 | Nimi = Novovoronež<br />Нововоронеж
 | Lidnanznam = Coat of Arms of Novovoronezh (Voronezh oblast).png
 | Flag = Flag of Novovoronezh (Voronezh oblast).png
 | Lidnanznam text = Novovoronežan lidnanznam
 | Flag text = Novovoronežan flag
 | Valdkund = Venäma
 | Eläjiden lugu = 31,503
 | Voz' = 2018-01-01
 | Pind = 46.13
 | Fail = Big houses Novovoronezh.JPG
 | Pämez' = Nikolai Netäga<br />(sügüz'ku 2015—)
 | Telefonkod = +7-47364-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Novovoronež''' ({{lang-ru|Нововоро́неж}}) om [[Venäma]]n lidn da lidnümbrik [[Voronežan agj]]an lodehes. Se om agjan kudenz' lidn eläjiden lugun mödhe, om ümbärtud [[Kaširskojen rajon|Kaširskojen]] i [[Hohol'skijan rajon|Hohol'skijan]] rajoniden territorijal.

== Istorii ==
Eländpunktan aluz om pandud vl 1957 kuti lidnanvuitte ''Novo-Gresovskii-žilo'' ({{lang-ru|Ново-Грэсовский}}), sid' ''Novovoronežskii'', sauvomha da holitamha [[atomelektrostancii|atomelektrostancijad]]. Atomstancii om rados vn 1964 sügüz'kuspäi, vl 2020 nell' reaktorad radoiba. Vll 1959−1963 žilo oli Novovoronežskijan rajonan keskuseks. Se sai lidnan statusad vn 1987 23. päiväl keväz'kud nügüdläiženke nimitusenke. Lidnümbrik om sätud vl 2008.

Novovoronež šingotase AES:al (elektrusen i lämuden tehmine) da sidotud sihe edheotandoil, sidä kesken radiacižjändusiden ümbriradmine, kalankazvatuz.

== Geografijan andmused ==
Lidn sijadase [[Don]]-jogen hural randal, 110 m ü.m.t. keskmäižel korktusel. AES radab 3,5 kilometras suvhe lidnaspäi. Matkad [[Voronež]]hasai om 39 km pohjoižhe orhal, 47 km avtotel vai 62 km raudtel. Toine lähembaine lidn om [[Liski]] 41 km suvipäivnouzmha-suvhe orhal, 52 km avtotedme vai 54 km raudtedme. ''Novovoronežskai-jügustancii'' ({{lang-ru|Нововоронежская}}) radab lidnas vspäi 1963 9-kilometrižen sarakon lopstancijaks «Voronež — [[Rossoš]]»-raudtekeskustaspäi.

Novovoronež om lidnümbrikon üks'jäine eländpunkt. Lidnümbrikon pind — 46,13 km².

== Eläjad ==
Vl 1959 žilon ristitišt oli 3 011 eläjad, vl 1979 — 25 750 eläjad. Vn 2010 Venäman rahvahanlugemižen mödhe lidnan eläjiden lugu oli 32 635 ristitud. Kaikiš suremb lidnan ristitišt oli 39,8..40 tuhad eläjid vll 1996−2001 (40 tuh. rist. vl 1998). [[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/10683 Novovoronežan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,9%, [[ukrainalaižed]] — 1,2%, toižed rahvahad — 0,9%.

Professionaližen opendusen aluzkund om Novovoronežan politehnine kolledž — Nacionaližen südäitukuižen «MIFI»-tedoiduzuniversitetan filial.<ref>[http://www.nvpk-mephi.ru/ Novovoronežan politehnižen kolledžan sait (''nvpk-mephi.ru'').] {{ref-ru}}</ref>

== Galerei ==
<gallery mode="packed" heights="125px">
Novovoronezh, Voronezh Oblast, Russia - panoramio (3).jpg|Sündun mel'kuvan jumalanpert'<br />(om saudud vll 2000−2009, vn 2014 nägu)
Novovoronezh NPPs.JPG|[[Novovoronežan AES]]
Trade center in Novovoronezh.JPG|«Novii Dom»-torguindkeskuz<br />(2010)
Дворец культуры на площади Ленина.jpg|Kul'turkeskuz
Novovoronezhskaya.jpg|Raudtestancii
</gallery>

== Homaičendad ==
<references />

== Irdkosketused ==
* [http://new-voronezh.ru/ Lidnümbrikon tobmuden aluzkundoiden sait (''new-voronezh.ru'').] {{ref-ru}}
{{Commons|Category:Novovoronezh}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Voronežan agjan lidnümbrikod]]
