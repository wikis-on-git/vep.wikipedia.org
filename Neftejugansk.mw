{{Eländpunkt
 | Nimi = Neftejugansk<br />Нефтеюганск
 | Lidnanznam = Coat of Arms of Nefteyugansk (Khanty-Mansia).png
 | Flag = Flag of Nefteyugansk (Khanty-Mansia).png
 | Lidnanznam text = Neftejuganskan lidnanznam
 | Flag text = Neftejuganskan flag
 | Valdkund = Venäma
 | Eläjiden lugu = 128,159
 | Voz' = 2021
 | Pind = 154
 | Fail = Нефтеюганск. Улица Набережная.jpg
 | Pämez' = El'vira Bugai<br />(kül'mku 2021—)
 | Telefonkod = +7-3463-xxx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Neftejugansk''' ([[venäkel'|ven]]. i {{lang-tt|Нефтеюганск}}, nimi paginoiš ''Jugansk'') om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] keskuzpalan päivnouzmas. Se om ümbrikon koumanz' lidn eläjiden lugun mödhe, mugažo om [[Neftejuganskan rajon]]an administrativižeks keskuseks (vspäi 1980, ei mülü sihe).

== Istorii ==
Eländpunktan aluz om pandud vn 1961 kezakul kuti geologijan tedištelendan radnikoiden žilo. Vodele 1962 löutihe surt [[kivivoi]]d, i žilo sauvoškanzihe hotkas. Se sai lidnan statusad vn 1967 16. päiväl redukud.

Neftejugansk šingotase kivivoin samižel («RN-Juganskneftegaz»-edheotand om «[[Rosneft']]»-kompanijan päalajaguz), torviden korrozijanvastaižen ümbriradmižen tegimel, betonantegimel, leibänkombinatal, holitišiden sferal.

== Geografijan andmused ==
Lidn sijadase [[Ob'|Ob'-jogen]] da sen Juganan Ob'-hijaman randoil, 40 m keskmäižel korktusel valdmeren pindan päl. Matkad [[Hanti-Mansiisk]]hasai om 194 km päivlaskmha orhal vai 239 km avtotedme. Raudtestancii sijadase [[Pit' Jah]]-lidnas 39 km suvhe orhal vai 49 km avtol.

Neftejugansk om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 122 855 ristitud. Kaikiš suremb ristitišt om nügüd'.

Rahvahad (enamba 1% vl 2010): [[venälaižed]] — 63,4%, [[totarlaižed]] — 10,1%, [[ukrainalaižed]] — 5,0%, [[baškiralaižed]] — 2,3%, [[azerbaidžanlaižed]] — 2,2%, [[kumikad]] — 1,4%, [[čuvašalaižed]] — 1,1%, toižed rahvahad — 7,2%, rahvahuden ozutandata — 7,3%.

Edeline lidnan pämez' om Sergei Degtäröv (reduku 2016 — kül'mku 2021).

== Galerei ==
<gallery mode="packed" heights="125px">
Набережная. Нефтеюганск.jpg|Randird i muštnik edelmatkajile (2020)
Храм всех святых. Нефтеюганск.jpg|Kaikiden Pühämehiden jumalanpert' (ortodoksine hristanuskond), vn 2020 nägu
Памятные мероприятия в Нефтеюганске.jpg|Ümbrikon ezmäižed mehed i lidnan eläjad V. Petuhovan muštnikanno, fizkul'turan da sportan «Žemčužina Jugri»-keskuz (''Jugran hel'mič'') om tagamal vl 2019
Развязка на Нефтеюганск - panoramio.jpg|Avtotel Surgutannoks vl 2012, erižtazoristtenno
Речной порт Нефтеюганска.jpg|Jogiportan libutimed vl 2012
</gallery>

== Irdkosketused ==
* [http://admugansk.ru/ Neftejugansk-lidnan tobmuden aluzkundoiden oficialine sait (''admugansk.ru'').] {{ref-ru}}
{{Commons|Category:Nefteyugansk}}

{{Hantin da Mansin avtonomižen ümbrikon lidnad}}

[[Kategorii:Neftejugansk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
[[Kategorii:Neftejuganskan rajon|*]]
