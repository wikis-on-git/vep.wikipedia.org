{{Valdkund
| Nimi = Fidžin Tazovaldkund<br />Republic of Fiji <small>(angl.)</small><br />Matanitu Tugalala o Viti <small>(fidž.)</small><br />Fidźi Ganaradźja / फ़िजी गणराज्य <small>(fidžin hindi)</small>
| Valdkundznam = Coat of arms of Fiji.svg
| Flag = Flag of Fiji.svg
| Valdkundznam text = Fidžin valdkundznam
| Flag text = Fidžin flag
| Pälidn = Suv
| Eläjiden lugu = 858.038<ref>[http://web.archive.org/web/20111113144319/http://www.statsfiji.gov.fj/Key%20Stats/Population/1.2%20pop%20by%20ethnicity.pdf Annual official estimate. 2008 revision. United Nations, 2012. — Statsfiji.gov.fj.] {{ref-en}}</ref>
| Voz' = 2012
| Pind = 18.274<ref>[https://www.cia.gov/library/publications/the-world-factbook/geos/fj.html Fiji. — Mail'man faktoiden kirj (Cia.gov).] {{ref-en}}</ref>
| Kart = LocationFiji.png
| Kel' = [[anglijan kel'|anglijan]], [[fidžin kel'|fidžin]], [[fidžin hindi]]<ref>[http://www.fiji.gov.fj/Govt--Publications/Constitution.aspx Section 31. Right to education //Constitution of The Republic of Fiji. — Fiji.gov.fj.] {{ref-en}}</ref>
| Valdkundan pämez' = [[Nailatikau Epeli|Epeli Nailatikau]]
| Päministr = [[Mbainimarama Frenk|Frenk Mbainimarama]]
| Religii = [[hristanuskond]], [[induizm]]
| Valüt = [[fidžin dollar]] (FJD)
| Internet-domen = [[.fj]]
| Telefonkod = +679
| Aigvö = tal'vel [[UTC]]+12,<br />kezal [[UTC]]+13
}}
'''Fidži''', täuz' oficialine nimi — '''Fidžin Tazovaldkund''' ([[anglijan kel'|angl.]]: ''Republic of Fiji'', [[fidžin kel'|fidžikš]]: ''Matanitu Tugalala o Viti'', [[fidžin hindi|fidžin hindikš]]: ''Fidźi Ganaradźja / फ़िजी गणराज्य''), om sar'hihe valdkund Valdmerimaiš, [[Melanezii|Melanezijas]], [[Tün' valdmeri|Tünen valdmeren]] suves. Sen pälidn om [[Suv]].

== Istorii ==
Vl 1970 redukun 10. päivän Fidži tedištoiti ičeze ripmatomudes [[Sur' Britanii|Sures Britanijaspäi]].

Sodakukerdused oliba severt kerdad valdkundan istorijas (vl 1987, 2006).

Jäl'gmäine Konstitucijan udištamine oli vl 2013 sügüz'kus (4nz' Konstitucii).

== Geografijan andmused ==
[[Fail:FijiOMCmap.png|thumb|left|250px|Fidžin topografine kart.]]
Fidži sijadase [[Fidži (sarišt)|Fidži]]-sarištol, sen kahtil järedoil saril (Viti Levu da Vanua Levu) elädas valdkundan 87% eläjid. Sarišt om 595 km pitte da 454 km levette. Sihe mülüb 332 sarid da 522 penid sarid (vulkanižed da koralližed).

Nene valdkundad da territorijad ümbärtas Fidžid: [[Vanuatu]] päivlaskmal, [[Samoa]] lodehel, [[Tuvalu]] pohjoižel, [[Tong]] päivnouzmal, [[Uz' Zelandii|Uden Zelandijan]] [[Kermadek (sared)|Kermadek]]-sared suvipäivnouzmal, [[Uz' Kaledonii]] suvipäivlaskmal. Fidžin randad lainištab [[Tün' valdmeri]]. Mererandan piduz om 1129 km.

Valdkundan kaikiš korktemb čokkoim om [[Tomanivi]]-mägi, 1324 m valdmeren pindan päl. Järedad joged oma [[Rev]] (145 km pitte), [[Navua]] da [[Singatok]].

Klimat om valdmerine [[tropine vö|tropine]]. Voden jokstes lämuz vajehtase +20...+30°C röunoiš. Sädegoičeb 3000 mm vodes. Kuivaig oleskeleb [[El' Ninjo]]-nägusen tagut, man päivlaskmpolel paksumb.

Londuseližed päresursad — [[kuld]], [[hobed]], [[raud|raudčurukived]], [[fosfatad]]; erased toižed resursad: [[vas'k]], [[hahktin]], [[cink]], [[titan]], [[vanadii]], [[hrom]], [[mec]]ad, [[kala]].

== Politine sistem ==
[[Fail:Fiji Parliament House4.jpg|thumb|right|250px|Fidžin parlamentan pert' [[Suv]]as.]]
Ohjandusen form om [[parlamentine tazovaldkund]] sodahuntan tobmudenke.

Valdkundan pämez' om prezident. ''Vejiden Sur' Nevondkund'' valičeb händast 5 vodeks. Prezident om armijan päkäskmez', paneb sudijoid radsijha. Hänen tobmuz toižhe om nominaline, ani britanižen monarhan kartte. Prezident vahvištab ohjastusen päministrad da toižid ministrid, no tegeb necidä parlamentan nevondan mödhe, päiči statjoiš, konz parlament ei teda midä tehta. Prezidental om avaroid valdatusid vaiše krizisan aigan.

Fidžin parlament om kaks'kodine. Üläkodi om Senat (''Senate'') 32 ühtnijanke (14 heišpäi ezitadas Vejiden Surel Nevondkundal, 9 — päministral, 8 — oppozicijal, 1 — [[Rotum]]-saren Nevondkundal), kaik hö pandas prezidental. Alakodi om Ezitajiden Kodi (''House of Representatives''), kogoneb 71 deputatad-ühtnijad (25 ezitajad rahvaz valičeb 5 vodeks, 46 ezitajad rahvazkundad valitas: 23 — [[fidžilaižed]], 19 — [[indižfidžilaižed]], 1 — rotumalaižed, 3 — rahvahanvähembused).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Fidžin administrativiž-territorialine jagand]].''

Fidžin Tazovaldkund alajagase 4 ümbrikho (Keskuzline, Päivlaskmaine, Pohjoine da Päivnouzmaine) da 1 rippujha territorijha ([[Rotum]]-sar'). Ümbrikod alajagase 14 agjaha (provincijha).

== Eläjad ==
Fidžiš elädas [[fidžilaižed]].

Fidžin kaikiš surembad lidnad (enamba 30 tuh. rist., vn 2007 rahvahanlugemižen mödhe<ref>[http://www.statsfiji.gov.fj/index.php/2007-census-of-population Town and Urban population 2007, 16th September. — Statsfiji.gov.fj.] {{ref-en}}</ref>, surembaspäi penembha): [[Nasinu]], [[Suv]], [[Lautok]], [[Nausori]], [[Nandi]], [[Lambas]].

== Ižanduz ==
Fidžin päeksport om [[sahar]], [[kala]], [[tekstil'tegesed]], [[kuld]]; toine eksport — [[pu (material)|putegesed]], [[paštatesed]], [[sido]]-sarakon varmituz (TV, aeronavigacii).

== Homaičendad ==
<references />

== Irdkosketused ==
* [http://www.fiji.gov.fj/ Fidžin Tazovaldkundan ohjastusen oficialine portal.] {{ref-en}}
* [http://www.statsfiji.gov.fj/ Fidžin statistikan büron oficialine sait.] {{ref-en}}

{{Valdmerimad}}

[[Kategorii:Fidži| ]]
