{{10000}}
{{Valdkund
| Nimi = Fidžin Tazovaldkund<br />Republic of Fiji <small>(angl.)</small><br />Matanitu Tugalala o Viti <small>(fidž.)</small><br />Fidźi Ganaradźja / फ़िजी गणराज्य <small>(fidžin hindi)</small>
| Valdkundznam = Coat of arms of Fiji.svg
| Flag = Flag of Fiji.svg
| Valdkundznam text = Fidžin valdkundznam
| Flag text = Fidžin flag
| Pälidn = Suv
| Eläjiden lugu = 926,276<ref>[https://www.cia.gov/library/publications/the-world-factbook/geos/fj.html Fidžin ristitišton endustuz vn 2018 heinkus //Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 18,274
| Kart = LocationFiji.png
| Kel' = [[anglijan kel'|anglijan]], [[fidžin kel'|fidžin]], [[fidžin hindi]]<ref>[http://www.fiji.gov.fj/Govt--Publications/Constitution.aspx Section 31. Right to education //Constitution of The Republic of Fiji. — Fiji.gov.fj.] {{ref-en}}</ref>
| Valdkundan pämez' = [[Konrote Hiohi Konousi|Džordže Konrote]]
| Päministr = [[Mbainimarama Frenk|Frenk Mbainimarama]]
| Religii = [[hristanuskond]], [[induizm]]
| Valüt = [[fidžin dollar]] (FJD)
| Internet-domen = [[.fj]]
| Telefonkod = +679
| Aigvö = tal'vel [[UTC]]+12,<br />kezal [[UTC]]+13
}}
'''Fidži''', täuz' oficialine nimi — '''Fidžin Tazovaldkund''' ({{lang-en|Republic of Fiji}}, [[fidžin kel'|fidžikš]]: ''Matanitu Tugalala o Viti'', [[fidžin hindi|fidžin hindikš]]: ''Fidźi Ganaradźja / फ़िजी गणराज्य''), om sar'hihe valdkund Valdmerimaiš, [[Melanezii|Melanezijas]], [[Tün' valdmeri|Tünen valdmeren]] suves. Sen pälidn om [[Suv]].

== Istorii ==
Vn 1970 10. päiväl redukud Fidži tedištoiti ičeze ripmatomudes [[Sur' Britanii|Sures Britanijaspäi]]. Sodakukerdused oliba severt-se kerdoid valdkundan istorijas (vozil 1987, 2000, 2006).

Valdkundan ezmäine Konstitucii ({{lang-en|Constitution of Fiji}}) radoi vspäi 1970. Jäl'gmäine Konstitucijan udištamine oli vn 2013 sügüz'kus (4nz' Konstitucii).<ref>[http://www.laws.gov.fj/Home/information/constitutionoftherepublicoffiji Vn 2013 Fidžin Konstitucijan tekst ''laws.gov.fj''-saital.] {{ref-en}} {{ref-fj}} {{ref-hif}}</ref>

== Geografijan andmused ==
[[Fail:FijiOMCmap.png|thumb|left|250px|Fidžin topografine kart.]]
Fidži sijadase [[Fidži (sarišt)|ühtennimižel sarištol]], valdkundan 87% ristituid elädas sen kahtel järedal sarel, Viti Levu i Vanua Levu. Sarišt om 595 km pitte da 454 km levette. Sihe mülüdas 332 sarid da 522 penid sarid (vulkanižed i koralližed).

Nene valdkundad da territorijad ümbärtas Fidžid: [[Vanuatu]] päivlaskmal, [[Samoa]] lodehel, [[Tuvalu]] pohjoižel, [[Tong]] päivnouzmal, [[Uz' Zelandii|Uden Zelandijan]] [[Kermadek (sared)|Kermadek]]-sared suvipäivnouzmal, [[Uz' Kaledonii]] suvipäivlaskmal. Fidžin randad lainištab [[Tün' valdmeri]]. Mererandan piduz om 1129 km.

Valdkundan kaikiš korktemb čokkoim om [[Tomanivi]]-mägi, 1324 m valdmeren pindan päl. Järedad joged oma [[Rev]] (145 km pitte), [[Navua]] da [[Singatok]].

Klimat om valdmerine [[tropine vö|tropine]]. Voden joksten lämuz vajehtase +20..+30 C° röunoiš. Paneb sadegid 3000 mm vodes. Kuivaig oleskeleb [[El' Ninjo]]-nägusen tagut, man päivlaskmpolel paksumb.

Londuseližed pävarad oma [[kuld]], [[hobed]], [[raud|raudčurukived]], [[fosfatad]]; erased toižed varad — [[vas'k]], [[hahktin]], [[cink]], [[titan]], [[vanadii]], [[hrom]], [[mec]]ad, [[kala]].

== Politine sistem ==
[[Fail:Fiji Parliament House4.jpg|thumb|right|250px|Fidžin parlamentan pert' [[Suv]]as.]]
Ohjandusen form om [[parlamentine tazovaldkund]] sodahuntan tobmudenke. Valdkundan pämez' om prezident. Vejiden Sur' Nevondkund valičeb händast videks vodeks. Prezident ({{lang-en|President of the Republic of Fiji}}) om armijan päkäskmez', paneb sudijoid radsijha. Hänen tobmuz toižhe om nominaline, ani britanižen monarhan kartte. Prezident vahvištab ohjastusen päministrad (angl. ''Prime Minister of the Republic of Fiji'', {{lang-fj|Kamisese Kapaiwai Tuimacilai Mara}}) da toižid ministrid, no tegeb necidä parlamentan nevondan mödhe, päiči statjoiš, konz parlament ei teda midä tehta. Prezidental om avaroid valdatusid vaiše krizisan aigan.

Fidžin parlament om üks'kodihe ({{lang-en|Parliament}}, edel 2014 vot oli kaks'kodine), kogoneb 51 deputatas-ühtnijaspäi. Kaik rahvaz valičeb heid nelläks vodeks.

Parlamentan ühtnijoiden järgenduseližed valičendad oliba vn 2018 14. päiväl kül'mkud. [[Konrote Hiohi Konousi|Džordže Konrote]] radab prezidentan vs 2015 kül'mkun 12. päiväspäi. Nügüdläine päministr om [[Frenk Mbainimarama]] vs 2007 vilukun 4. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Fidžin administrativiž-territorialine jagand]].''

Fidžin Tazovaldkund jagase nelläks ümbrikoks (Keskuzline, Päivlaskmaine, Pohjoine, Päivnouzmaine) ühtenke rippujanke territorijanke ([[Rotum]]-sar'). Ümbrikod alajagasoiš 14 agjaks (provincijaks).

== Eläjad ==
Fidžiš elädas [[fidžilaižed]]. Vl 2012 valdkundan ristitišt oli 858 038 eläjad<ref>[http://web.archive.org/web/20111113144319/http://www.statsfiji.gov.fj/Key%20Stats/Population/1.2%20pop%20by%20ethnicity.pdf Annual official estimate. 2008 revision. United Nations, 2012 (Jogavozne oficialine endustuz. Vn 2008 revizii. ÜRO, 2012). — ''Statsfiji.gov.fj''.] {{ref-en}}</ref>. Kaikiš suremb ristitišt om nügüd'.

Rahvahad (2007): iTaukei (igähižed [[fidžilaižed]]) — 56,8%, [[fidžilaižed]] Indijan augotižlibundanke (indofidžilaižed) — 37,5%, [[rotumalaižed]] — 1,2%, toižed rahvahad — 4,5% (toižed valdmerimalaižed, [[evropalaižed]], [[kitajalaižed]], segoitadud augotižlibundanke).

Religijan mödhe (2007): [[protestantizm|protestantad]] — 45,0% (sidä kesken metodistad 34,6%), [[induizm|induistad]] — 27,9%, toižed hristanuskojad — 10,4%, riman [[katoline jumalankodikund|katolikad]] — 9,1%, [[islam]]anuskojad — 6,3%, [[sikhizm|sikhad]] — 0,3%, toižed uskojad — 0,2%, religijatomad — 0,8%.

Fidžin kaikiš surembad lidnad (enamba 30 tuh. ristituid vn 2007 rahvahanlugemižen mödhe<ref>[http://www.statsfiji.gov.fj/index.php/2007-census-of-population Town and Urban population 2007, 16th September. — Statsfiji.gov.fj.] {{ref-en}}</ref>, surembaspäi penembha): [[Nasinu]], [[Suv]] (pälidn), [[Lautok]], [[Nausori]], [[Nandi]], [[Lambas]]. Lidnalaižiden pala om 57,2% (2020).

== Ižanduz ==
Fidžin päeksport om [[sahar (produkt)|sahar]], [[kala]], [[tekstil'tegesed]], [[kuld]]; toine eksport — [[pu (material)|putegesed]], [[paštatesed]], [[sido]]-sarakon varmituz (TV, aeronavigacii).

== Homaičendad ==
<references />

== Irdkosketused ==
* [http://www.fiji.gov.fj/ Fidžin Tazovaldkundan ohjastusen oficialine portal (''fiji.gov.fj'').] {{ref-en}}
* [http://www.statsfiji.gov.fj/ Fidžin statistikan büron oficialine sait (''statsfiji.gov.fj'').] {{ref-en}}
{{Commons|Fiji}}

{{Valdmerimad}}

[[Kategorii:Fidži| ]]
