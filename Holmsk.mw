{{Eländpunkt
 | Nimi = Holmsk<br />Холмск
 | Lidnanznam = Coat of Arms of Kholmsk (Sakhalin oblast) coat fof arms.png
 | Flag = Flag of Kholmsk (Sakhalin oblast).png
 | Lidnanznam text = Holmskan lidnanznam
 | Flag text = Holmskan flag
 | Valdkund = Venäma
 | Eläjiden lugu = 27,954
 | Voz' = 2018
 | Pind = 32
 | Fail = Гора Спамберг.JPG
 | Pämez' = Andrei Suhomesov<br />(keväz'ku 2016—)
 | Telefonkod = +7-42433-xx-xxx
 | Avtokod = 65
 | Aigvö = [[UTC]]+11 (MSK+8)
}}
'''Holmsk''' ({{lang-ru|Холмск}}, {{lang-ja|ホルムスク}} ''Horumusku'', edel 1946. vot — ''Maok'', {{lang-ja|真岡}} ''Maoka'') om [[Venäma]]n lidn [[Sahalinan agj]]an [[Sahalin]]-saren suvipäivlaskmas. Se om agjan koumanz' lidn eläjiden lugun mödhe, [[Holmskan lidnümbrik]]on (edel 2006. vot — rajonan) administrativine keskuz.

== Istorii ==
Eländpunktan aluz om pandud Venäman imperijha ''Mauk''-kaičendsodapostaks ({{lang-ru|Маука}}) vn 1870 21. päiväl semendkud [[ainalaižed|ainalaižiden]] amuižen penen külän sijas. Nimitihe külän mödhe, šingotihe merikalanpüdandal i [[laminarii|merikapustan]] kazvatandal. Vll 1905−1945 udesnimitadud ''Maok'' oli Japonijan palaks [[Venälaiž-japonine soda|sodan]] rezul'tataks, om lidnan statusanke vspäi 1922. [[Toine mail'man soda|Suren sodan]] aigan Rusked Armii anasti lidnad vn 1945 20. päiväl elokud. Udesnimitihe mererandaližiden kukhiden mödhe.

Lidn šingotase Tünen valdmeren meriportaks i «[[Vanino]] ([[Nevondkundaline Port]]) — Holmsk»-ehtatimel, sömtegimištol (leibänkombinat, lihakombinat, maidtegim, kalanpüdandan laivišton baz) i lehtraudaižastjoiden järedal fabrikal kalakonserviden täht, laivankohendusen «Sahalinremflot»-tegimel.

== Geografijan andmused ==
Lidn sijadase Tünen valdmeren [[Tataran sal'm]]en suvipäivnouzmaižel randal, 29 m ü.m.t. keskmäižel korktusel. Matkad [[Suvisahalinsk]]hasai om 53 km päivnouzmha orhal, 83 km avtotel vai 263 km raudtel. Toine lähembaine lidn om [[Nevel'sk]] 43 km suvipäivlaskmha orhal, 44 km raudtedme vai 47 km avtotedme. ''Holmsk-Pohjoine''-, ''Holmsk-Suvine''-, ''Holmsk-sortiruind''- raudtestancijad i vedimdepo ratas lidnas. Vspäi 1994 ei ole oiktad raudted Suvisahalinskhasai.

Lidn jagase 7 mikrorajonha territorialižešti. 23 žilod mülüdas lidnümbrikho Holmskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 30 937 ristitud, lidnümbrikon koume nelländest. Kaikiš suremb lidnan ristitišt oli 51 800 eläjad vl 1992. [[Ortodoksine hristanuskond|Ortodoksižen hristanuskondan]] koume jumalanpertid om olmas lidnas.

Professionaližen opendusen aluzkundad: Sahalinan saraktehnologijoiden da holitusen tehnikum, Sahalinan ülämeriškol.

== Galerei ==
<gallery mode="packed" heights="125px">
Администрация Холмского городского округа.JPG|Holmskan lidnümbrikon administracijan sauvuz (2012)
Храм Николая Чудотворца (Холмск).JPG|Ph. Mikulai-čudonsädajan jumalanpert' (ortodoksine hristanuskond), vn 2012 nägu
СахМП (офис в Холмске).JPG|Sahalinan meripurulaivišton ofis vl 2012
Холмский СРЗ.jpg|Laivankohenduztegim vl 2012
ЦРДК (Холмск).JPG|Kul'turkeskuz (2012)
Холмская ЦРБ.JPG|Keskuzläžundkodi (2012)
Стадион «Маяк Сахалина» (Холмск).jpg|«Sahalinan majak»-stadion (2012)
Плавательный бассейн (Холмск).JPG|Ujundbassein (2012)
Холмск-Северный.JPG|Holmsk-Pohjoine-raudtestancii vl 2012
Гавань торгового порта Холмска.JPG|Torguindportan merikar vl 2012
</gallery>

== Homaičendad ==
<references />

== Irdkosketused ==
* [http://sobranie-kholmsk.ru/ Lidnan da lidnümbrikon Nevondkundan oficialine sait (''sobranie-kholmsk.ru'').] {{ref-ru}}
* [http://admkholmsk.ru/ Lidnan da lidnümbrikon Administracijan oficialine sait (''admkholmsk.ru'').] {{ref-ru}}
* [http://sakhalin.gov.ru/index.php?id=692 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Kholmsk}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Holmskan lidnümbrik|*]]
