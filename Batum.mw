{{Eländpunkt
 | Nimi = Batum<br />ბათუმი <small>''(Batumi)''</small>
 | Lidnanznam = Batumi COA.JPG
 | Flag = Flag of Batumi.svg
 | Lidnanznam text = Batuman lidnanznam
 | Flag text = Batuman flag
 | Valdkund = Gruzii
 | Eläjiden lugu = 163,440
 | Voz' = 2018
 | Pind = 64.94
 | Fail = Panoramic view of Batumi at night.jpg
 | Pämez' = Laša Komahidze<br />(kül'mku 2017—)
 | Telefonkod = +995-422
 | Aigvö = [[UTC]]+4
}}
'''Batum''' ({{lang-ka|ბათუმი}} ''Batumi'') om [[Gruzii|Gruzijan]] lidn, meriport da kurort [[Mustmeri|Mustmeren]] randal. Se om [[Adžarii|Adžarijan]] pälidn, valdkundan turistine keskuz.

== Istorii ==
Eländpunkt mainitase ezmäižen kerdan 4. voz'sadal EME kuti ''Batus'' ({{lang-grc|Βαθύς}}) [[Aristotel']]-filosofan tedotöiš. Keskaigal i vhesai 1878 nimitihe lidnad ''Batomi''. Sid' lidn oli mülünu [[Venäman imperii|Venäman imperijha]], nimituz oli ''Batum'' gruzijan kelel vhesai 1936. Vl 1883 raudte ühtenzoiti lidnad [[Baku]]nke da sen kivivoin löundmižsijidenke. Batum sai oficiališt lidnan statusad vl 1888.

Batum šingotase omblendtegimištol (kengäd, sobad), sömtegimištol (čai, kofein, tabak) i zell'fabrikal. Kivivoiterminal i konteinerterminal ratas meriportas.

== Geografijan andmused ==
Lidn sijadase Mustmeren Batuman lahten mererandaližel alangištol, 2..3 m ü.m.t. keskmäižel korktusel.

Klimat om [[subtropine vö|subtropine]] neps. Elokun lämuz om +23,1 C°, vilukun-uhokun — +6,6 C°. Voden keskmäine lämuz om +14,5 C°. Lämuden absolütine minimum om −8,2 C°, lumi katab mad 2 nedalid vodes. Paneb sadegid 2435 mm vodes, vähemba sulakus-semendkus (108..113 mm kus).

Batum jagase 7 ümbrikho vspäi 2008.

== Eläjad ==
Vn 2014 Gruzijan rahvahanlugemižen mödhe eläjiden lugu oli 152 839 ristitud. Kaikiš suremb ristitišt om nügüd'. Lidnan pind oli 19 km² vhesai 2012. Vn 1989 ristitišt (136 930 eläjad) poleni vodele 2002 (121 806 rist.).

Rahvahad (2014): [[gruzijalaižed]] ([[adžarialaižed]]) — 93,4%, [[armenijalaižed]] — 3,0%, [[venänikad]] — 1,9%, [[ukrainalaižed]] — 0,4%, toižed rahvahad — 1,3%.

Seičemen uskondan pühäpertid om avaitud lidnas, enamba kaiked [[ortodoksine hristanuskond|ortodoksižen hristanuskondan]].

== Tetabad ristitud ==
* [[Meladze Valerii|Valerii Meladze]] (sünd. 1965) — Venäman pajatai.

== Irdkosketused ==
* [http://www.batumi.ge/ Lidnan oficialine sait (''batumi.ge'').] {{ref-ka}} {{ref-en}}
{{Commons|Batumi}}

[[Kategorii:Gruzijan lidnad]]
[[Kategorii:Eländpunktad kirjamišton mödhe]]
[[Kategorii:Adžarii|*]]
