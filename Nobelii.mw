[[Fail:No-TableImage.png|thumb|left|200px|Nobelii]]
{{Himine element|102|Nobelii|No|259,1|HimAktinoid|2|8|18|32|32|8|2|}}
'''Nobelii''' (''No'' — ''nobelium'' latinan kelel) om 102nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

Ei ole nobelijad londuses. Se om ratud transfermine element. [[Ročinma|Ročilaižiden]] himikoiden grupp «avaiži» nobelijan vl 1957 i tariči nimen, no möhemba tedištihe, miše hö löuziba [[torii|torijan]] üht izotopoišpäi. Nobelijan severziden-se izotopoiden atomad oma löutud [[NSTÜ|nevondkundaližiden]] (Dubn) i [[AÜV|amerikalaižiden]] (Berkli) tedomehiden töiš 1960-nzil vozil. Element om nimitadud [[Nobel' Al'fred|Al'fred Nobelän]] muštoks.

== Fizižed ičendad ==
Nobelii om [[radioaktivižuz|radioaktivine]] metall. Kristalline segluz om tahkoncentruidud kubine (''endustuz'').

Atommass — 259,1. Ninevuz (normaližiš arvoimižiš) — 9,9(4) g/sm³ (''lugustusen mödhe''). Suladandlämuz — 1100 K (827 C°, ''ezimeletaden'').

Kaik om 12 [[izotop]]ad 250..260 da 262 atommassanke, i 3 izomärad (251m, 253m i 254m). Kaikiš hätkemban <sup>259</sup>No-izotopan pol'čihodamižen pord om 58 minutad. Kahtenz' hätkte nobelii-255-izotop (pol'čihodamižen pord om 3,1 minutad) kävutase himijas paksumb, sikš miše om kebnemb sada sidä znamasižes verdas.

== Irdkosketused ==
* [http://www.webelements.com/webelements/elements/text/No/key.html Nobelii ''webelements.com''-saital.] {{ref-en}}
* [http://n-t.ru/ri/ps/pb102.htm Kirjutuz nobelijas Himižiden elementoiden populärižes ''n-t.ru''-kirjištos.] (venäkelel)
{{Commons|Nobelium}}

{{Periodine tablut}}

{{stub}}
[[Kategorii:Himižed elementad kirjamišton mödhe]]
