{{Eländpunkt
 | Nimi = Adelaid<br />Adelaide
 | Lidnanznam = Escudo de Adelaida.png
 | Flag = Flag of Adelaide.svg
 | Lidnanznam text = Adelaidan lidnanznam
 | Flag text = Adelaidan flag
 | Valdkund = Avstralii
 | Eläjiden lugu = 1,333,927
 | Voz' = 2017
 | Pind = 3,257.7
 | Fail = Adelaide DougBarber.jpg
 | Pämez' = Martin Hes<br/>(kül'mku 2014—)
 | Telefonkod = +61-8
 | Aigvö = tal'vel (sulaku-sügüz'ku) [[UTC]]+9:30,<br />kezal (reduku-keväz'ku) [[UTC]]+10:30
}}
[[Fail:Adelaide metropolitan area map.svg|thumb|left|150px|Lidnan kart]]
'''Adelaid''' ({{lang-en|Adelaide}} [ˈædəleɪd]) om lidn [[Avstralii|Avstralijan]] suves. Se om valdkundan videnz' lidn eläjiden lugun mödhe, [[Suviavstralii]]-štatan pälidn.

== Istorii ==
Eländpunktan aluz om pandud igähižen kaurna-rahvahan tahondas, vn 1836 28. päiväl tal'vkud kuti žilo joudjaližen immigracijan täht. Om nimitadud britanižen Vil'hel'm IV-kunigahan (ohjasti vll 1830−1836) [[Adelaida Saksen-Meiningenalaine|Adelaida]]-akan-kunigaznaižen nimen mödhe. Ižandusen ezmäižed vedimed oliba lambhiden kazvatand villaha näht, hobedan, vas'ken i hahktinan samine. Vl 1954 saudihe vedenveimen [[Murrei (jogi)|Murrei (Marri)-jogespäi]]. Vl 1955 rahvahidenkeskeine lendimport zavodi radod.

Adelaid šingotase kaičendministrusen edheotandoil (VA-laivoiden tehmine, tedoinstitutad), avtosauvomižel ([[General Motors|Holden]] i [[Mitsubishi]]), medicinižen i elektronižen ladimišton tehmižel.

== Geografijan andmused ==
Lidn sijadase [[Indine valdmeri|Indižen valdmeren]] Sent-Vinsent-lahten randal, 0..727 m korktusil, 50 m ü.m.t. keskmäižel korktusel. Šingotase planan mödhe ičeze alusenpanendaspäi. Matkad [[Kanber]]-pälidnhasai om 960 km päivnouzmha orhal vai 1160 km avtotedme. Lähembaine järed lidn om [[Mel'burn]] 650 km suvipäivnouzmha orhal vai 725 km avtotedme.

Klimat om [[Keskmeri|Keskmeren]] kuivahk, ani ei oleskele haloid i lunt. Heinkun-elokun lämuz om +11..+12 C°, uhokun — +23 C°, voden keskmäine lämuz om +17 C°. Absolütine minimum oleli −2 C° rahvahidenkeskeižen lendimportan rajonas. Paneb sadegid 445 mm vodes, vähemb kül'mkus-keväz'kus (17..24 mm kus).

== Eläjad ==
Vl 2014 eläjiden lugu oli 1 304 631 ristitud, štatan enamba seičemed kümnendest.

Kodikelen mödhe (vn 2016 rahvahanlugemine): [[anglijan kel']] — 75,4%, [[italijan kel']] — 2,1%, [[kitajan kel']] — 2,1%, [[grekan kel']] — 1,7%, [[vjetnaman kel']] — 1,4%, [[kantonan pagin]] — 0,7%, toižed keled — 16,6%.

Adelaidan universitet radab vspäi 1874.

== Transport ==
Avtobusad, tramvaid, dizel'- da elektroezilidnjonused oma kundaližeks transportaks lidnas. Meriport om olmas lidnas.

Rahvahidenkeskeine civiline Adelaid-lendimport (''ADL'', 8 mln passažiroid 2016/17 finansižel vodel (heinku — kezaku)) sijadase 6 km päivlaskmha lidnan keskusespäi. Tehtas reisid Suvipäivnouzmaižen Azijan i Persijan lahten järedoihe lidnoihe, Valdmerimaiden lähižihe maihe, mugažo Avstralijan äjihe lidnoihe. Toine Parafel'd-lendimport om 18 km pohjoižhe lidnan keskusespäi, kävutadas penen aviacijan täht (212,8 tuhad lendahtandoid i ištutandoid 2010/11 finansižel vodel).

== Homaičendad ==
<references />

== Irdkosketused ==
* [http://www.cityofadelaide.com.au/ Lidnan oficialine sait (''cityofadelaide.com.au'').] {{ref-en}}
{{Commons|Adelaide}}

{{Avstralijan štatad da territorijad}}

[[Kategorii:Adelaid| ]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Suviavstralii|*]]
