{{Eländpunkt
 | Nimi = Usol'je<br />Усолье
 | Lidnanznam = 
 | Flag = Flag of Usole (Perm krai).png
 | Lidnanznam text = 
 | Flag text = Usol'jen flag
 | Valdkund = Venäma
 | Eläjiden lugu = 6,124
 | Voz' = 2021
 | Pind = 16
 | Fail = Палаты строгановых, вид с торца.jpg
 | Pämez' = Andrei Bogatiröv<br />(keväz'ku 2017—)
 | Telefonkod = +7-34244-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Usol'je''' ({{lang-ru|Усолье}}, {{lang-koi|Со́вдор / Усо́ллё}}) om [[Venäma]]n lidn da lidnankund [[Permin rand]]an keskuzpalan pohjoižes. Se om [[Usol'jen rajon (Permin rand)|Usol'jen rajonan]] administrativine keskuz.

Pidab ei segotada [[Sibirin Usol'je]]nke (lidn [[Irkutskan agj]]as).

== Istorii ==
Eländpunktan aluz om pandud vl 1606 kuti [[keitandsol]]an samižen keskuz i [[Stroganovad]]-torgovanoiden pälidn Kam-jogen randal. Vl 1809 luja lämoipalo pani 1200 pertid mantazole, i sauvoškanzihe kivižid pertid. Saihe solad 20. voz'sadahasai. Erigoittihe ''Uz' Usol'je-žilod'' [[Berezniki]]-lidnaspäi vl 1940 i anttihe lidnan statusad.

Vll 1954−1956 täuttihe [[Kaman vezivaradim|Kaman vezivaradint]] pästamha töhö Kaman GES:ad, i upotihe Usol'jen tobjad palad, sirtihe eläjid. Kacmata sihe, om kaičenus 40 endevanhad sauvust: Spasan Toižetamižen päjumalanpert', ph. Mikulai-čudonsädajan jumalanpert', Stroganovoiden palatad (Kaman sarel), erižpertid.

Usol'je šingotase turizmal i mecan ümbriradmižel, om äi tegimid lähižes Berezniki-lidnas.

== Geografijan andmused ==
Lidn sijadase [[Kamanjogi|Kamanjogen]] oiktal randal, 140 m ü.m.t. keskmäižel korktusel. [[Berezniki]]-lidn seižub jogen vastrandal ühtes kilometras, lidnad ühtenzoittas avtotesildal (vspäi 1981). Matkad [[Perm'|Permihesai]] om 183 km suvhe orhal.

Kaik 47 pen't žilod da küläd mülüdas lidnankundha Usol'jen ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 5 694 ristitud. Vl 2017 kaik 6 236 ristitud elihe lidnas i 8 988 ristitud kaikes lidnankundas, rajonan koume videndest.

[[Ortodoksine hristanuskond|Ortodoksižen hristanuskondan]] Spasan Toižetamižen naižjumalankodi<ref>[http://sobory.ru/geo/locat/1667 Usol'jen pühäpertid ''sobory.ru''-saital.] {{ref-ru}}</ref> (om avaitud vspäi 1999) ühtennimiženke päjumalanpertinke, kaks' jumalanpertid i koume časounäd oma kaičenus lidnas, no oma udessündutamižes.

== Galerei ==
<gallery mode="packed" heights="125px">
Usolye Scheme 6656.JPG|Lidnan istorižen ansamblin shem (2015)
Cathedral in usolye 01.jpg|Spasan Toižetamižen päjumalanpert', vn 2015 nägu
Usolye StNicholasChurch A03.jpg|Ph. Mikulai-čudonsädajan jumalanpert', vn 2015 nägu
Усадьба голицына.jpg|Golicinan usadib vl 2012
Usolye SaltFactoryOffice 6709.JPG|Enččen soltegimen kontor (2015, istorine sauvuz)
</gallery>

== Homaičendad ==
<references />

== Irdkosketused ==
* [http://usolskij.permarea.ru/usolskoe/ Lidnankundan lehtpoled Usol'jen rajonan tobmuden ''usolskij.permarea.ru''-saital.] {{ref-ru}}
* [http://usole.ru/ Lidnan istorijan informacine sait (''usole.ru'').] {{ref-ru}}
{{Commons|Category:Usolie}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Usol'jen rajon (Permin rand)|*]]
