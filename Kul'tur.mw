{{1000}}{{A10000}}
[[Fail:Belomorsk petroglyphs5.jpg|thumb|right|250px|Petroglifad [[Belomorskan rajon]]as, Karjalan Tazovaldkund]]
'''Kul'tur''' ([[latinan kel'|latinan kelen]] ''cultura''-maižanduzsanaspäi — «kazvatuz», «kul'tiviruind», möhemba — «ristitun [[kazvatuz]]», «[[openduz]]», «[[šingotez]]», «[[kumardelend]]») om äiznamoičendaline tärtuz, kävutase ristitun radmižen äjiš statjoiš. Ristitun radmine, tedištuz da sädamine oma kul'turan purtkikš.

== Märhapanendad ==
Om olmas enamba pol'tuhad kul'turan märhapanendoid. Kul'tur om [[ristit]]un radmižen mugomad kaik seižujad formad, kudambita se ei voi sündutada tošti. [[Ičtazvedand]]an kul'tur om [[kod]]oiden keraduz, se paneb melid da palahtelendoid homaičematomihe ramuzihe. Artefaktad (kalud, sauvused), elonmahtused, [[moral']] da [[käskusišt|käskused]] harakterizuidas kul'turad.

Edel 1830-nzid vozid ei olend «kul'tur»-sanad [[Venäma]]s. Se putui valdkundha Päivlaskmaižen Evropan tedotöišpäi «vauktustuz»-znamoičendanke.

== Kul'turan tedoiduz ==
Äi disciplinad tedoitas kul'turan aspektoid: [[kul'turologii]], [[etnologii]], [[čomamahtontedo]], [[filosofii]], [[politologii]], [[psihologii]], [[ekonomik (tedo)|ekonomik]] da [[pedadogik]].

Kul'turan i [[londuz|londusen]] ičekeskentehmine veb [[ekologii|ekologižen]] tuntken šingotamižennoks. Ristit om londusen palaks i ei voi travida sidä. Modernizman leviganduz kucui tegimišton da lidnoiden kazvatust i sil-žo aigal kul'turan degradacijad. Kul'turoiden erazvuiččend om ristitkundan stabiližen i satusekahan olendan sü voz'tuhiden aigan.

== Evropižen kul'turan istorijan pordod ==
Nügüd'aigaine kul'turologii jagab [[Evrop]]an kul'turan istorijad kudhe pordho:
* [[Istorijanedeline kul'tur]] (4. voz'tuha edel m.e. da aigemba);
* [[Amuine mail'm|Amuižen Evropan]] kul'tur (4. voz'tuha edel m.e. — 5. voz'sada meiden erad);
* [[Keskaig]]an kul'tur (5. — 14. voz'sadad);
* [[Renessans|Renessansan (Udessündundan)]] kul'tur (14. — 16. voz'sadad, se om Keskaigan lop vai Uden Aigan aug istorijan periodizacijas);
* [[Uz' Aig|Uden Aigan]] kul'tur (16. voz'sadan lop — 19. voz'sada);
* [[Nügüd'aigaine kul'tur]] (20. voz'sada da möhemba).

== Homaičendad ==
<references/>

[[Kategorii:Kul'tur| ]]
