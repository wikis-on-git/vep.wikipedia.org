{{Eländpunkt
 | Nimi = Ačinsk<br />Ачинск
 | Lidnanznam = Coat of arms of Achinsk (2006).png
 | Flag = Flag of Achinsk (Krasnoyarsk krai).png
 | Lidnanznam text = Ačinskan lidnanznam
 | Flag text = Ačinskan flag
 | Valdkund = Venäma
 | Eläjiden lugu = 105,364
 | Voz' = 2017
 | Pind = 103.21
 | Fail = Ачинск.jpg
 | Pämez' = Ilai Ahmetov (2007—)
 | Telefonkod = +7-39151-xx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
'''Ačinsk''' ({{lang-ru|Ачинск}}) om [[Venäma]]n lidn, lidnümbrik i raudtesol'm [[Krasnojarskan rand]]an suvipäivlaskmas. Se om randan koumanz' surtte lidn, om lidnaks randan alištusenke. Mugažo [[Ačinskan rajon]]an administrativine keskuz, ei mülü rajonha.

== Istorii ==
Ezmäižen ''Ačinskan lidnusen'' ({{lang-ru|Ачинский острог}}) aluz oli pandud 30 km suvipäivlaskmha nügüd'aigaižes lidnaspäi Čuliman randal vl 1641 kaičemha [[Tomsk]]ad Jenisein kirgizlaižid vaste. Om nimitadud heiden «ačid / ačigid»-heimon mödhe. Vl 1683 lidnuz paloi lophu, i sil-žo vodel panihe Ačinskan lidnust tošti nügüdläižel sijadusel. [[Sibirin trakt]] läbiti sidä.

Vl 1782 anttihe makundan lidnan statusad. Vspäi 1822 oli mülünu udeks pandud Jenisein gubernijha. 19. voz'sadal lidn tegihe tarbhaižeks keskuseks otmaha [[Sibir'|Sibirid]] kävutamižhe.

Ačinskan ižandusen päsarakod oma [[alüminii|alüminijan]] samine sen hapandusespäi i sauvondmaterialiden tehmine ([[cement]]). Vozil 2005−2007 sömtegimišton da kebnan tegimišton sarakod oma muretud.

== Geografijan andmused ==
Lidn sijadase madalan amuižen Arg-mägisel'gan pautkil, [[Čulim (Obin ližajogi)|Čulim (Ijus)]]-jogen oiktal randal, 220 m keskmäižel korktusel valdmeren pindan päl. Matkad [[Krasnojarsk]]hasai om 160 km päivnouzmha [[Transsib]]-raudtedme. Lähembaižed lidnad oma [[Nazarovo (Krasnojarskan rand)|Nazarovo]] 30 km suvhe i [[Bogotol]] 60 km päivlaskmha.

Klimat om terav kontinentaline, tal'v om vilu. Voden keskmäine lämuz om +0,8 C°, heinkun — +19,1 C°, vilukun oleleb −15 C°.

== Eläjad ==
Vn 2010 Venäman rahvahanlugemižen mödhe eläjiden lugu oli 109 155 ristitud. Kaikiš suremb ristitišt oli 120..123 tuhad eläjid vozil 1985−2001.

== Transport ==
Avtobusad, tramvaid, maršruttaksid da taksid oma kundaližeks transportaks lidnas.

Tatanmaine soda- da civiline Ačinsk-lendimport (''ACS / АЧН'') sijadase 4 km päivnouzmha lidnaspäi, tehtas vaiše päzutajiden eriližid reisid.

== Irdkosketused ==
* [http://www.adm-achinsk.ru/ Lidnan tobmuden aluzkundoiden oficialine sait (''adm-achinsk.ru'').] {{ref-ru}}
{{Commons|Achinsk}}

{{Krasnojarskan randan lidnad}}

[[Kategorii:Ačinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Ačinskan rajon|*]]
