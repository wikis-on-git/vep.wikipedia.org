{{10000}}{{A10000}}
{{Personalii
| изображение = Stephen Hawking 2015.jpg
| описание изображения = Stiven Hoking vl 2015
}}
'''Stiven Uil'jam Hoking''' ({{lang-en|Stephen William Hawking}}; sünd. [[8. viluku]] [[1942]], [[Oksford]], [[Anglii]], [[Sur' Britanii]] — kol. [[14. keväz'ku]] [[2018]], [[Kembridž]], Anglii, Sur' Britanii — oli britanine (anglijalaine) teoretižen fizikan tedomez', astronom, kosmologist.<ref>[http://www.telegraph.co.uk/news/uknews/1538844/Stephen-Hawking-plans-to-see-space.html Stephen Hawking plans to see space (Stiven Hoking planuruib leta kosmosha). — ''Telegraph.co.uk''.] {{ref-en}}</ref>

== Biografii ==
Stiven oli sündnu angližhe Oksford-lidnha, sen universitetan medicinan Frenk-tedoidajan (1905−1986) i Isobel' Eilin Hoking-sekretarin (neiččel Uolker, 1915−2013) kanzha. Kaks' norembad Filippa- i Meri-sizart oli Stivenal, sen ližaks Edvard Frenk Devid-vellindam (1955−2003).

Stiven Hoking om [[Oksfordan universitet]]an vn 1962 pästnikan, sai ezmäšt tedoarvod Kembridžan ''Triniti-holl''-kolledžas. Radoi [[Kembridžan universitet]]as vspäi 1965 i 1980-nzihe vozihesai. Tedoizi [[must reig|mustoid reiguid]], ühtenzoiti niiden olendad [[termodinamik]]anke. Vodele 1975 sädi teorijad mustan reigun «purustuses» [[Hokingan sädegoičend]]an pästandanke.

Fizikantedomez' oli läžui [[ičeze kibu]]l 1960-nziš vozišpäi. Lopi pagišta tävun poltusen löumendusen jäl'ghe vl 1985. Tedomez' koli [[Kembridž]]as.<ref>[http://abcnews.go.com/International/award-winning-scientist-stephen-hawking-dies-76/story?id=53729818 Stephen Hawking, author of 'A Brief History of Time', dies at 76 (Stiven Hoking, «Aigan lühüd istorii»-kirjan avtor, koli 76-voččen). — ''Abcnews.go.com''.] {{ref-en}}</ref>

== Kanz ==
Hoking oli naižiš kaks' kerdad: 1965−1990-nded voded i 1995−2006. Kazvatihe koume last ezmäižes naimiželos: Robert-poig (sünd. 1967), Lüsi-tütär (sünd. 1970) i Timoti-poig (sünd. 1979).

== Populärižed kirjad ==
* «Aigan lühüd istorii» (''A Brief History of Time'', 1988)
* «Mustad reigud da nored mail'mad» da tž. pästandad (''Black Holes and Baby Universe and Other Essays'', 1993)
* «Mail'm pähkmen koren al» (''The Universe in a Nutshell'', 2001)
* «Ogibaloiden mehiden ougil» (''On The Shoulders of Giants'', 2002)
* «Jumal sädi kogonaižid luguid: matematižed läbirebitesed, kudambad vajehtiba istorijad» (''God Created the Integers: The Mathematical Breakthroughs That Changed History'', 2005)
* «Džordž i Mail'man peitused» (''George's Secret Key to The Universe'', 2007)
* «Minun lühüd istorii» (''My Brief History'', 2013)
* «Džordž da Sinine Kudmaine» (''George and the Blue Moon'', 2016) — lapsiden täht, kirjuti ühtes Lüsi-tütrenke

== Kacu mugažo ==
* [[Kaiken teorii]] (fil'm, 2014)

== Homaičendad ==
<references />

== Irdkosketused ==
* [http://hawking.org.uk/ Stiven Hokingan oficialine sait (''hawking.org.uk'').] {{ref-en}}

[[Kategorii:Suren Britanijan fizikantedomehed]]
[[Kategorii:Suren Britanijan matematikantedomehed]]
[[Kategorii:Suren Britanijan tedomehed]]
[[Kategorii:Fizikantedomehed kirjamišton mödhe]]
[[Kategorii:Matematikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Anglijas]]
