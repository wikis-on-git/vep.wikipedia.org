{{Eländpunkt
 | Nimi = Kasimov<br />Касимов
 | Lidnanznam = Kasimov city coa.jpg
 | Flag = Flag of Kasimov.svg
 | Lidnanznam text = Kasimovan lidnanznam
 | Flag text = Kasimovan flag
 | Valdkund = Venäma
 | Eläjiden lugu = 29,700
 | Voz' = 2019-01-01
 | Pind = 31.6
 | Fail = Kasimov view.JPG
 | Pämez' = Galina Abramova<br />(reduku 2017—)
 | Telefonkod = +7-49131-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Kasimov''' ({{lang-ru|Каси́мов}}) om [[Venäma]]n lidn da lidnümbrik [[Räzanin agj]]an pohjoižpäivnouzmas. Se om agjan kahtenz' lidn eläjiden lugun mödhe, om [[Kasimovan rajon]]an administrativižeks keskuseks, ei mülü sihe.

== Istorii ==
Eländpunkt mainitase ezmäižen kerdan vl 1152 kuti ''Meščoran lidneihut''-röunlidnuz ({{lang-ru|Городец Мещёрский}}) vähän mödvedhe nügüdläižes Kasimovaspäi. Se voz' lugese lidnan alusenpanendan oficialižeks. Vl 1376 polttihe lidnad täuzin [[mongolalaižed|mongolalaižiden]] londan aigan, no pigai uz' eländpunkt oli saudud ''Uz' Alahaine lidn''-nimitusenke (ven. ''Новый Низовой Город'') vhesai 1471.

Lidn oli [[Kasimovan hankund]]an ({{lang-tt|Касыйм ханлыгы / Qasím xanlığı}}) keskuseks vll 1452−1681, om pandud nügüd'aigaižhe sijha Šah-Ali-hanan-[[totarlaižen]] ohjastusen aigan, se oli 16. voz'sadan keskes. Kasimov ({{lang-tt|Ханкирмән, Касыйм}}) sijazihe hankundan pohjoižes. Hankund i lidn oma nimitadud ezmäižen Kasim-hanan mödhe (ohjasti vll 1452−1469), ned oliba alastunuded [[Moskvan ruhtinazkund]]an tobmudele. Kätihe makundan keskuzlidnaks vl 1773. Severz'-se istorižid erižpertid om kaičenus lidnas.

Kasimov šingotase [[kalližarvoižed metallad|kalližarvoižiden metalloiden]] tegimel, sauvondmaterialiden pästandal (meckombinat, savičtegim, keramikan edheotand), medicinižladimiden tegimel (sterilizatorad), sömtegimištol (leibtegim, konditerine fabrik, maidon edheotand) i turizmal ([[samvar]]oiden i [[kell]]oiden muzejad), mugažo omblendfabrik i verkoiden fabrik ratas lidnas. Jogiport om olmas turistlaivoiden täht.

== Geografijan andmused ==
Lidn sijadase rajonan keskuzpalas, [[Okanjogi|Okan]] hural randal tobjimalaz, 130 m ü.m.t. keskmäižel korktusel. Matkad [[Räzan'|Räzanihesai]] om 111 km päivlaskmha-suvipäivlaskmha orhal vai 165 km avtotel. Lähembaižed lidnad oma [[Sasovo]] (raudtestancii) 74 km suvipäivnouzmha orhal vai 96 km avtotedme, [[Spas-Klepiki]] 81 km päivlaskmha orhal vai 88 km avtotedme, i [[Viks]] (Alalidnan agj) 65 km pohjoižpäivnouzmha orhal vai 88 km avtotedme.

Sijaližiden avtoteiden sol'm. Lähembaine Kasimov-raudtestancii radab vspäi 1964 penes Kasimov-žilos 7 km suvhe lidnan keskusespäi vai ani suvipäivlaskmha lidnaspäi. Se om 68-kilometrižen üks'raižuižen sarakon lopstancii Ušinskii-stancijaspäi «Räzan' — [[Saransk]]»-keskustal, radab passažiroiden i jüguiden täht, znamasine socialižikš.

Kasimov om lidnümbrikon üks'jäine eländpunkt. Lidnümbrikon pind — 31,6 km².

== Eläjad ==
Vl 1897 lidnan ristitišt oli 13 547 eläjad, vl 1939 — 22 198 eläjad. Vn 2010 Venäman rahvahanlugemižen mödhe lidnan eläjiden lugu oli 33 491 ristitud. Kaikiš suremb lidnan ristitišt oli 36..37 tuhad eläjid vll 1989−2001 (37 900 rist. vl 1992). [[Ortodoksine hristanuskond|Ortodoksižen hristanuskondan]] Sündun Voznesenjan päjumalanpert', seičeme jumalanpertid i časoun'<ref>[http://sobory.ru/geo/locat/460 Kasimovan pühäpertid ''sobory.ru''-saital.] {{ref-ru}}</ref> oma olmas lidnas, Kazanin naižjumalankodi eile rados. [[Islam]]an pühäpert' udessündutase.

Rahvahad (2010): [[venälaižed]] — 97,0%, [[totarlaižed]] — 1,0%, toižed rahvahad — 2,0%.

Professionaližen opendusen aluzkundad oma Kasimovan vezitransportan tehnikum<ref>[http://ktvt.info/ Kasimovan vezitransportan tehnikuman sait (''ktvt.info'').] {{ref-ru}}</ref> i Kasimovan kivivoigazan kolledž<ref>[http://kngk.info/ Kasimovan kivivoigazan kolledžan sait (''kngk.info'').] {{ref-ru}}</ref>, mugažo Räzanin pedagogižen kolledžan filial.

== Galerei ==
<gallery mode="packed" heights="125px">
Торговые ряды Касимов, площадь Советская, 3-а, 3-б, 3-в.jpg|Istorižed torguindrived
Kasimov street 02.jpg|Sündun Voznesenjan päjumalanpert'<br />(om saudud vll 1854−1862,<br />vn 2010 nägu)
Kasimov river terminal.jpg|Jogivagzal vl 2002
Дом купца Алянчикова, музей.JPG|Kodirandantedištandmuzei, enzne Alänčikov-torgovanan erižpert'
Касимовский Автовокзал.jpg|Avtobusstancii vl 2013
</gallery>

== Homaičendad ==
<references />

== Irdkosketused ==
* [http://kasimovgorod.ryazangov.ru/ Lidnümbrikon tobmuden aluzkundoiden sait (''kasimovgorod.ryazangov.ru'').] {{ref-ru}}
{{Commons|Category:Kasimov}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Räzanin agjan lidnümbrikod]]
[[Kategorii:Kasimovan rajon|*]]
