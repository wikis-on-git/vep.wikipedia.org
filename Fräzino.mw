{{Eländpunkt
 | Nimi = Fräzino<br />Фрязино
 | Lidnanznam = Coat of Arms of Fryazino (Moscow oblast).svg
 | Flag = Flag of Fryazino (Moscow oblast).svg
 | Lidnanznam text = Fräzinon lidnanznam
 | Flag text = Fräzinon flag
 | Valdkund = Venäma
 | Eläjiden lugu = 81,254
 | Voz' = 2020-01-01
 | Pind = 9.18
 | Fail = Fryazino 2010-05-19.jpg
 | Pämez' = Konstantin Bočarov<br />(uhoku 2019—)
 | Telefonkod = +7-496-56x-xx-xx.<br />+7-496-25x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Fräzino''' ({{lang-ru|Фря́зино}}) om [[Venäma]]n lidn da lidnümbrik [[Moskvan agj]]an keskuzpalan pohjoižpäivnouzmas. Om tedolidnan statusanke vn 2003 tal'vkuspäi.

== Istorii ==
Eländpunkt mainitaškanzihe voziden 1584−1586 aigkirjas kuti ''Fräzinov''- vai ''Samsonov''-külä ({{lang-ru|деревня Фрязинова, а Самсонова тоже}}). Külän da lähižiden žiloiden (Fränovo, Fräzevo) nimi libub Venän [[italijalaižed|italijalaižiden]] ''fräzad (fräzinad)''-nimitusespäi, hö sauvoiba [[Moskvan Kreml'|Moskvan Kremlid]]. Fräzino (Fräzin) om kirjutadud vll 1784−1926 küläks. Se oli muretud edel tegimištzonan sauvomišt 1960-nzile vozile, sirtihe eläjid ''Novofräzino''-külähä. Vll 1901−1929 šuukkanghiden fabrik radoi küläs, udesprofiliruihe vl 1933 [[radiolamp]]oiden tegimeks. Vl 1936 raudte tuli Fräzinho [[Ivantejevk]]aspäi. Kätihe Fräzinod radnikžiloks vl 1938. Se sai lidnan statusad vl 1951, šingotihe üläkorktan paksuden elektronikal. Alištub agjan tobmudele oikti vspäi 1968.

Fräzino šingotase «IRE-Polüs»-tedoühtelmasel (stökolkuidun [[lazer]]ad), «Istok»-tedoedheotandal (ladimed gastroenteroskopijan täht, kulumižapparatad, lämuzdiodad). Eläjiden znamasine pala radab Moskvas.

== Geografijan andmused ==
Lidn sijadase Lübosejevk-jogen üläjoksmusen randoil ({{lang-ru|Любосеевка}} 12 km pitte, [[Kläz'm]]an hurapol'ne bassein), 165 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 20 km suvipäivlaskmha. Lähembaižed lidnad oma [[Ivantejevk]] 5 km päivlaskmha i [[Ščolkovo]] 1 km suvhe.

''Fräzino''-raudteplatform (vspäi 1949) radab keskustan Bolševo-stancijaspäi ([[Korolöv (lidn)|Korolöv]]) lopstancijaks lidnan keskuses, elektrojonused lähttas Moskvan [[Jaroslavlin päraudtestancii (Moskv)|Jaroslavlin päraudtestancijaspäi]]. ''Fräzino''-jügustancii om saudud lidnan päivlaskmas.

Fräzino om lidnümbrikon üks'jäine eländpunkt, lugemata pen't Čižovo-küläd (4 rist. vl 2018). Lidn om ümbärtud [[Ščolkovon lidnümbrik]]on territorijal.

== Eläjad ==
Vl 1939 žilon ristitišt oli 5 901 eläjad, vl 1959 lidnan — 19 130 eläjad. Vn 2010 Venäman rahvahanlugemižen mödhe lidnan eläjiden lugu oli 55 369 ristutud. Kaikiš suremb ristitišt om 55..60 tuhad eläjid vspäi 2010 (60 437 rist. vl 2018). [[Ortodoksine hristanuskond|Ortodoksižen hristanuskondan]] nell' jumalanpertid<ref>[http://sobory.ru/geo/locat/14684 Fräzinon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 93,0%, [[ukrainalaižed]] — 2,0%, [[armenijalaižed]] — 1,2%, toižed rahvahad — 3,8%.

Professionaližen opendusen aluzkund om Venäman tehnologižen universitetan (ende MIREA, Moskv-lidn) Fräzinon filial<ref>[http://f-mirea.ru/ Venäman tehnologižen universitet — Fräzinon filialan sait (''f-mirea.ru'').] {{ref-ru}}</ref> i Ščolkovon kolledžan palakund.

== Galerei ==
<gallery mode="packed" heights="125px">
Istok Winter 2012.jpg|«Istok»-tedoedheotandan sauvuz i vagzalan torg
Church of the Nativity in Fryazino.jpg|Raštvoiden jumalanpert'<br />(vn 2011 nägu)
Fryazino, Moscow Oblast, Russia - panoramio (6).jpg|Läžundkodi
Fryazino-Passenger 583.jpg|''Fräzino''-stancijan passažirplatform
</gallery>

== Homaičendad ==
<references />

== Irdkosketused ==
* [http://www.fryazino.org/ Lidnümbrikon tobmuden aluzkundoiden oficialine sait (''fryazino.org'').] {{ref-ru}}
{{Commons|Category:Fryazino}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
