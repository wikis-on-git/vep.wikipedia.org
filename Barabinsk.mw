{{Eländpunkt
 | Nimi = Barabinsk<br />Барабинск
 | Lidnanznam =Flag of Barabinsk (Novosibirsk oblast).png
 | Flag = Flag of Barabinsk (Novosibirsk oblast).png
 | Lidnanznam text = Barabinskan lidnanznam
 | Flag text = Barabinskan flag
 | Valdkund = Venäma
 | Eläjiden lugu = 28,546
 | Voz' = 2021
 | Pind = 69.48
 | Fail = Arriving Barabinsk, Russia (11442928204).jpg
 | Pämez' = Roman Bobrov<br />(tal'vku 2017—)
 | Telefonkod = +7-38361-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Barabinsk''' ({{lang-ru|Бара́бинск}}, [[sibirin totaran kel'|sibirin totaran kelel]]: ''Көгүтей-тура'') om [[Venäma]]n lidn da lidnankund [[Novosibirskan agj]]an päivlaskmaižen palan keskuses. Se om [[Barabinskan rajon]]an administrativine keskuz.

== Istorii ==
Eländpunktan aluz om pandud vl 1893 žiloks raudtestancijanno sauvomha da holitamha [[Transsibirine magistral'|Transsib-raudted]]. Vl 1917 anttihe žilole lidnan statusad.

Barabinsk šingotase raudten edheotandoil (koume vedimdepod i vagonoiden kohenduzdepo, raudten distancii), «Sibpromsväz'»-tegimel (konstrukcijad i materialad sauvomha joksuzoigendamižpirdoid) i sömtegimištol (oluden i leibän edheotandad, maidtegim, kalankazvatuz, kombisömän tegim).

== Geografijan andmused ==
Lidn sijadase [[Päivlaskmaine Sibirin tazangišt|Päivlaskmaižen Sibirin tazangišton]] Barabinskan alangištos, 115 m ü.m.t. keskmäižel korktusel. Nell' järved om lidnan pohjoižpäivnouzmaižel röunal. Matkad [[Novosibirsk]]aspäi om 293 km päivlaskmha orhal, 315 km avtol vai raudtedme. Lähembaine lidn om [[Kuibišev (Novosibirskan agj)|Kuibišev]] kuz' kilometrad pohjoižhe orhal, raudtel (ajelemha jüguid vaiše) vai avtotedme.

Barabinsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 30 394 ristitud, rajonan kaks' koumandest. Kaikiš suremb ristitišt oli 36..40 tuh. eläjid vll 1959−2001 (40 878 eläjad vl 1959).

[[Ortodoksine hristanuskond|Ortodoksižen hristanuskondan]] Jumalanmaman «Kaikiden gorähižiden ilo»-jumalaižen pühäpert' (om pühästadud vl 1998 Jumalanmaman Katken pühäpertikš) i kaks' časounäd oma olmas lidnas.

Professionaližen opendusen aluzkundad: Barabinskan medicinine kolledž<ref>[http://medbrb.ru/ Barabinskan medicinižen kolledžan sait (''medbrb.ru'').] {{ref-ru}}</ref> i Novosibirskan agjan kul'turan da čomamahtoiden kolledžan filial.

== Galerei ==
<gallery mode="packed" heights="125px">
4Y1A8602 Barabinsk, Russia (28254995626).jpg|Jumalanmaman «Kaikiden gorähižiden ilo»-jumalaižen pühäpert', vn 2016 nägu
Barabinsk, Russia (11442718515).jpg|Puruvedim-muštnik (2013)
Barabinsk railway station.jpg|Barabinsk-päraudtestancijan sauvuz vl 2008
</gallery>

== Homaičendad ==
<references />

== Irdkosketused ==
* [http://barabinsk.nso.ru/ Lidnan tobmuden aluzkundoiden oficialine sait (''barabinsk.nso.ru'').] {{ref-ru}}
{{Commons|Category:Barabinsk}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Barabinskan rajon|*]]
