{{Personalii}}
'''Viktor Robertovič Coi''' ({{lang-ru|Виктор Робертович Цой}}; sünd. 21. heinku 1962, [[Piter|Leningrad]], [[Nevondkundaline Ühtištuz|NSTÜ]] — kol. 15. eloku 1990, läz Kesterciems-küläd, [[Latvii|Latvijan NST]], NSTÜ) oli lujas tetab nevondkundaline venäkel'ne [[pajo|pajatai]].

Pajoiden tegii da «[[Kino (muzikgrupp)|Kino]]»-rokgruppan (ven. ''Кино'') pämez'; rokgrupp om pästnu kahesa al'bomad. Mugažo Viktor Coi edesti rolid filmiš. 

== Biografii ==
=== Noruz ===
Viktor Coi oli sündnu Piterihe, siš hän kazvoi-ki. Hän oli üks'jäižen lapsen perehes da openzihe školas, kudambas hänen mam radoi; Coi tezi [[anglijan kel']]t hüvin, hot' školas openui [[saksan kel']]t. Vodel 1974 Coi openzihe pirdandškolas, siš hän sädi hänen ezmäšt «''Палата № 6''»-muzikgruppad Maksim Paškovan ühtes. Vodel 1979 Viktor änetaškanzi ičeze pajoid. Coin ezmäine pajo om «Мои друзья» («Minun sebranikad»). Möhemba hän kirjuti toižid pajoid. 

=== «Kino»-rokgrupp ===
Voden 1981 kezal Viktor Coi, Aleksei Ribin da Oleg Valinskii sädiba «Гарин и Гиперболоиды»-muzikgruppad. Grupp kändihe Leningradan rok-kluban sebranikaks sen-žo voden sügüzel jo, möhemba se sai «Kino»-nimitust. Coi ühtni «Kino»-gruppha ičeze äkkiližes surmhasai.

=== Personaline elo ===
Mez' oli naižiš, Marjana Coi oli hänen ak vll 1984−1987. Par sädi tundmust ühten faterkoncertoišpäi aigan vl 1981. Marjana radoi cirkan lavastusen pämehen i päti abutada Cojale muzikgruppan edenendas, hö besedoičiba sil-žo aigal. Üks'jäine Aleksandr-poig sündui naimiželos vl 1985, radab kompjuterprogramiden tegijan. Konz Viktor sädi tundmust Natalija Razlogovanke, ka tedoti Marjanale, miše armastab Natalijad, i sirdi hänennoks Moskvha elon lophusai. 

=== Surm ===
Viktor Coi om kolnu avtoavarijas päliči vn 1990 elokun 15. päiväl, hän uinzin rulin taga avton likkundan aigan oficialižen versijan mödhe. Coi jäb völ tetaban pajatajan [[Venäma]]s, hänen pajod oma mel'he äjile ristituile. Meletadas, miše hänen surm ližazi gruppale tetabut eskai.

== Pajod ==
Erazvuitte hama voib olda Coin pajoil. Erased oma pühätadud elole, erased — ristitun voibuižen polhe mail'mad vaste, toižed oma sätud armastuses. Kaikiš tetabamb pajo om «Группа крови» («Verengrupp») nacein.

== Homaičendad ==
<references />

[[Kategorii:NSTÜ:n pajatajad]]
[[Kategorii:Pajatajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Latvijas]]
[[Kategorii:Kino (muzikgrupp)]]
