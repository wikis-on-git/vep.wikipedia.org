{{Eländpunkt
 | Nimi = Elist<br />Элиста <small>(ven.)</small><br />Элст <small>(kalm.)</small>
 | Lidnanznam = Coat of Arms of Elista (Kalmykia) (2004).png
 | Flag = Flag of Elista (Kalmykia).png
 | Lidnanznam text = Elistan lidnanznam
 | Flag text = Elistan flag
 | Valdkund = Venäma
 | Eläjiden lugu = 103,899
 | Voz' = 2017
 | Pind = 210.45
 | Fail = ElistaMontage.png
 | Pämez' = Väčeslav Namruev (2010-2011. 2013—)
 | Telefonkod = +7-84722-xx-xxx
 | Avtokod = 08
 | Aigvö = [[UTC]]+3 ([[MSK]]+0)
}}
'''Elist''' ({{lang-ru|Элиста}}, {{lang-xal|Элст}} — «letkesine») om lidn da lidnümbrik [[Venäma]]n suvipäivlaskmas. Se om [[Kalmikijan Tazovaldkund]]an pälidn da kaikiš suremb lidn.

== Istorii ==
Vl 1845 [[Nikolai I]]-imperator käski ištutada mecad kalmikan stepiš. Valitihe Elista-Sale-vanan sijad ezmäižeks ištutesiden täht. Vl 1865 pen' külä augoti eländpunktad. Elist om lidnan statusanke vspäi 1930. Vozil 1944−1957 nimitihe sidä ''Stepnoi'' [[kalmikalaižed|kalmikalaižiden]] deportacijan tagut.

== Geografijan andmused ==
Lidn sijadase tazovaldkundan päivlaskmas, 120 m korktusel valdmeren pindan päl, [[Ergeni]]-ülüden suvipäivnouzmas. Matkad [[Moskv]]hasai om 1250 km lodeheze orhal. Lähembaižed järedad lidnad oma [[Astrahan']] (300 km päivnouzmha avtotedme), [[Stavropol']] (260 km suvipäivlaskmha avtotedme), [[Volgodonsk]] (230 km lodeheze avtotedme) i [[Volgograd]] (260 km pohjoižhe avtotedme). Ei ole raudteid lidnas da sen ümbrištos.

Klimat om [[ven vö|ven]] terav kontinentaline, päipaštokaz da kuivahk. Kuivad päivnouzmaižed tulleid oma paksud. Voden keskmäine lämuz om +9,8 C°. Paneb sadegid 349 mm vodes, semendkus-kezakus enamba kaiked (43..50 mm kus).

Nell' žilod mülüdas lidnümbrikho Elist-lidnan ližaks. Lidnümbrikon pind om 396,57 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 103 749 ristitud, lidnümbrikon — 108 289 ristitud. Sil aigalpäi niiden eläjiden lugu om stabiline da kaikiš suremb kaikes aigas.

Rahvahad (vn 2010 rahvahanlugemine, lidnümbrik, enamba 0,4%): [[kalmikalaižed]] — 66,1%, [[venälaižed]] — 24,9%, [[kazahlaižed]] — 0,6%, [[ukrainalaižed]] — 0,4%, toižed rahvahad — 3,2%, rahvahuden ozutandata — 4,8%.

== Tetabad sündnuded ==
* [[Ilümžinov Kirsan|Kirsan Ilümžinov]] ({{lang-xal|Үлүмҗин Кирсан}}) (sünd. 1962) – Venäman valdkundan šingotai da politikanmez', edheotai, enzne Kalmikijan prezident (1993-2005) i pämez' (2005-2010).
* [[Tarbajev Sangadži|Sangadži Tarbajev]] (kalm.: ''Тарбан Санһҗ'') (sünd. 1982) – Venäman eläi, kalmikine TV-prodüser, «Mail'mas ümbri»-programan TV-vedai.

== Irdkosketused ==
* [http://www.elista-gs.ru/ Lidnan Suiman oficialine sait (''elista-gs.ru'').] {{ref-ru}}
* [http://www.gorod-elista.ru/ Lidnan administracijan oficialine sait (''gorod-elista.ru'').] {{ref-ru}}
{{Commons|Category:Elista}}

{{Kalmikijan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Elist| ]]
[[Kategorii:Kalmikijan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalmikijan Tazovaldkund|*]]
[[Kategorii:Kalmikijan Tazovaldkundan lidnümbrikod]]
