{{1000}}
{{Valdkund
| Nimi = Meksikan Ühtenzoittud Valdkundad<br />Estados Unidos Mexicanos
| Valdkundznam = Coat of arms of Mexico.svg
| Flag = Flag of Mexico.svg
| Valdkundznam text = Meksikan valdkundznam
| Flag text = Meksikan flag
| Pälidn = Mehiko
| Eläjiden lugu = 125,959,205<ref>[https://www.cia.gov/library/publications/the-world-factbook/geos/mx.html Meksikan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,964,375
| Kart = Mexico (orthographic projection).svg
| Kel' = [[ispanijan kel'|ispanijan]]
| Valdkundan pämez' = [[Lopes Obrador Andres Manuel'|Andres Manuel' Lopes Obrador]]
| Päministr = ''ei ole olmas''
| Religii = [[hristanuskond]]
| Valüt = [[meksikan peso]] (MXN)
| Internet-domen = [[.mx]]
| Telefonkod = +52
| Aigvö = tal'vel [[UTC]]−8..−6<br />kezal [[UTC]]−7..−5
}}
'''Meksik''' ({{lang-es|México}}), oficialižikš — '''Meksikan Ühtenzoittud Valdkundad'''<ref>[http://www.mid.ru/BDOMP/Dks.nsf/arh/F0201BEBB4324EBCC32571450036C01A?OpenDocument Meksik. — Venäman röunantagaižiden azjoiden ministruz (''mid.ru''). (12-28-2005)] {{ref-ru}}</ref> ({{lang-es|Estados Unidos Mexicanos}}), om valdkund [[Pohjoižamerik]]an suves. Pälidn da kaikiš suremb lidn om [[Mehiko]].

== Istorii ==
Vn 1810 16. päiväl sügüz'kud Meksik tedištoiti ripmatomudes [[Ispanii|Ispanijaspäi]]. Zavottihe sodad ripmatomudes, i vl 1821 Ispanii allekirjuti Kordovan kožundkirjutest i tundišti Meksikan ripmatomut. Vll 1846−1848 [[AÜV]] okkupirui valdkundan tobmad palad Mehiko-pälidnanke, sen jäl'ghe Meksik kadoti territorijan enamba pol't — AÜV:oiden nügüdläižed Kalifornii, Nju-Meksiko i toižiden štatoiden palad.

== Geografijan andmused ==
[[Fail:Mexico relief location map.jpg|thumb|left|300px|Meksikan reljefan kart.]]
Meksik röunatab [[AÜV|AÜV:oidenke]] pohjoižes (mavaldkundröunan piduz — 3155 km), [[Beliz]]anke (276 km) da [[Gvatemal]]anke (958 km) longibokas. Ühthine röunoiden piduz — 4389 km. Valdkundan päivlaskmrandad lainištab [[Tün' valdmeri|Tünen valdmeren]] [[Kalifornijan laht]], päivnouzmrandad — [[Kariban meri|Kariban meren]] [[Meksikan laht]]. Ühthine randanpird — 9330 km.

Klimat om [[subtropine vö|subtropine]] da [[tropine vö|tropine]].

Londuseližed pävarad oma [[kivivoi]], [[hobed]], [[kuld]], [[vas'k]], [[cink]], [[hahktin]], [[londuseline gaz]]; toižed varad — [[mec]] (otab man koumandest).

== Politine sistem ==
[[Fail:San lazaro.jpg|thumb|right|300px|Meksikan alakodin käskusenandai ''San Lázaro''-pert'kulu [[Mehiko]]s.]]
Ohjandusen form om federativine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident (isp. ''Presidente''). Hänen valdatusiden strok om 6 vot, toižen strokun voimuseta. Prezident om ohjastusen-ki pämez', paneb ministrišton (isp. ''Gabinete Legal'') ühtnijoid radnikusile.

Meksikan parlament om kaks'kodine Generaline Kongress ({{lang-es|Congreso de la Unión}} vai ''Congreso General de los Estados Unidos Mexicanos''). Üläkodi om Senat ({{lang-es|Senado de la República}}, täuz' oficialine nimituz ''Cámara de Senadores del H. Congreso de la Unión'') 128 ristitunke, kudambid valitas kudeks vodeks, voib valitas kahtišti. Alakodi om Deputatoiden Kodi ({{lang-es|Cámara de Diputados}}), 500 ristitud valdatusiden strokunke koume vot, üks' partii ei voi otta enamba mi 300 sijad.

Valitihe prezidentad i parlamentan kodiden ühtnijoid jäl'gmäižen kerdan üleižil järgenduseližil valičendoil (1. heinku 2018, 64. kucund), nügüdläine prezident om [[Andres Manuel' Lopes Obrador]] (sai 52,96% änid), tuleb radho vn 2018 1. päiväspäi tal'vkud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Meksikan administrativiž-territorialine jagand]].''

Administrativiž-territorialižikš Meksik jagase 31 valdkundha (štatha, {{lang-es|estados}}) da ühthe federaližhe ümbrikho ({{lang-es|Distrito Federal}}) — [[Mehiko]]-pälidnha. Kaik nened regionad nimitadas ''federaližikš ühtnikoikš'' ({{lang-es|Entidades federativas}}).

== Eläjad ==
Vl 2013 valdkundan eläjiden lugu oli 118,395,054 ristitud.<ref>[http://www.conapo.gob.mx/es/CONAPO/Proyecciones México, Proyecciones de Población. — Consejo Nacional de Población (CONAPO, ''conapo.gob.mx'').] {{ref-es}}</ref>

Meksikas elädas [[meksikalaižed]], valdkund ei keradand andmusid etnosan mödhe rahvahanlugemižen aigan.

Eläjad kodikelen mödhe (2005): vaiše [[ispanijan kel']] — 92,7%, ispanine i igähižen rahvahan kel' — 5,7%, vaiše igähižen rahvahan kel' — 0,8%, märhapanendata — 0,8%.

Valdkundas om 10 lidnad-millionerad: [[Mehiko]], [[Gvadalahar]], [[Monterrei]], [[Puebl]], [[Ekatepek]], [[Tihuan]], [[Leon (Meksik)|Leon]], [[Sjudad Huares]], [[Nesaual'kojotl' (lidn)|Nesaual'kojotl']], [[Sapopan]].

== Ižanduz ==
Meksikan päeksport om [[avto]]d, [[jüguavto]]d, [[traktor]]ad da [[likkuim]]iden varapalad (17%), [[televizor]]ad da radiooigendimed (14%), [[kivivoi]] (11%); toine eksport — digitaližed ladimed oigendamha andmusid (4%), [[elektroveim]]ed da [[elektroavtomat]]ad (4%), [[fruktad]] da [[maplodud]] (3%), [[sobad]] (3%), [[kuld]] (2%), medicinine instrument (2%), [[ištim|ištmed]] (1%), [[vilugoitim]]ed (1%).

== Homaičendad ==
<references />

== Irdkosketused ==
* [http://www.senado.gob.mx/ Meksikan parlamentan üläkodin oficialine sait (''senado.gob.mx'').] {{ref-es}}
* [http://www.diputados.gob.mx/ Meksikan parlamentan alakodin oficialine sait (''diputados.gob.mx'').] {{ref-es}}
* [https://www.gob.mx/ Meksikan ohjastusen da prezidentan oficialine sait (''gob.mx'').] {{ref-es}}
{{Commons|Mexico}}

{{Pohjoižamerik}}

[[Kategorii:Meksik| ]]
