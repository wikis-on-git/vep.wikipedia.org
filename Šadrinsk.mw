{{Eländpunkt
 | Nimi = Šadrinsk<br />Шадринск
 | Lidnanznam = Coat of Arms of Shadrinsk (Kurgan oblast).png
 | Flag = Flag of Shadrinsk (Kurgan oblast).png
 | Lidnanznam text = Šadrinskan lidnanznam
 | Flag text = Šadrinskan flag
 | Valdkund = Venäma
 | Eläjiden lugu = 74,400
 | Voz' = 2021
 | Pind = 171.53
 | Fail = 
 | Pämez' = Anton Mokan<br />(kku 20—) Lüdmila Novikova<br />(semendku 2014—)
 | Telefonkod = +7-35253-xx-xxx
 | Avtokod = 45
 | Aigvö = [[UTC]]+5 ([[MSK]]+2)
}}
'''Šadrinsk''' ({{lang-ru|Шадринск}}) om [[Venäma]]n lidn da lidnümbrik [[Kurganan agj]]an lodehes. Se om agjan kahtenz' surtte lidn, mugažo [[Šadrinskan rajon]]an administrativižeks keskuseks, ei mülü sihe.

== Istorii ==
Jurii Malečkin (Juška Solovei «sadakelič») pani slabadan da lidnusen alust Šadrinskan parččoman sijas kuti ''Šadrinskai-slabad'' ({{lang-ru|Шадринская слобода}}) vl 1662. Se sai lidnan statusad vl 1712 ''Arhangel'skii Šadrinskii-lidneihut''-nimenke, mugažo ''Maloarhangel'sk''. Vl 1733 lämoipalo mureni lidnad. Vspäi 1737 om nügüdläiženke nimenke. Vll 1737−1744 oli Isetin agjan keskuseks, vspäi 1781 om makundan lidnan statusanke. Vn 1941 semendkuspäi alištub agjan tobmudele oikti (vn 1943 uhokuhusai Kurganan agjan territorii mülüi [[Čeläbinskan agj]]aha).

Šadrinsk šingotase avtoradiatoriden tegimel, pressformiden tegimel i valamižtegimel, sauvondmaterialiden tehmižel (metalližkonstrukcijad, raudbetontegesed, elektrodad), sömtegimištol (maidkonservkombinat, oludtegim, leibproduktoiden kombinat, konditerine edheotand), pakuitesen edheotandoil, mebel'fabrikal, vedimiden kohenduzedheotandal i [[proppant]]an tehmižel samha kivivoid.

== Geografijan andmused ==
Lidn sijadase Iset'-jogen muugotil randoil ([[Tobol]]an hura ližajogi), 80 m ü.m.t. keskmäižel korktusel. Matkad [[Kurgan]]hasai om 127 km suvipäivnouzmha orhal, 147 km avtol vai raudtedme. Lähembaine lidn om [[Dalmatovo]] 50 km lodeheze kaikil teil.

Šadrinsk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 77 756 ristitud. Kaikiš suremb ristitišt oli 86..88 tuh. eläjid vll 1986−2001 (88 500 rist. vl 1997).

[[Ortodoksine hristanuskond|Ortodoksižen hristanuskondan]] kaks' päjumalanpertid i jumalanpert', [[baptizm]]an pühäpert' i [[islam]]an pämečet' oma olmas lidnas.

Professionaližen opendusen aluzkundad: Uralantagaine fizkul'turan da tervhuden kolledž, Šadrinskan politehnine, medicinine i finansiž-ekonomine kolledžad, proftehnologijoiden i kooperativine tehnikumad, Šadrinskan valdkundaline pedagogine universitet<ref>[http://shgpi.edu.ru/ Šadrinskan valdkundaližen pedagogižen universitetan sait (''shgpi.edu.ru'').] {{ref-ru}}</ref>.

== Galerei ==
<gallery mode="packed" heights="125px">
Shadrinsk photo0001.jpg|Lidnan administracijan sauvuz, vn 2004 nägu
Спасо - Преображенскийй 02.JPG|Spasan Toižetamižen päjumalanpert', vn 2013 nägu
Trade-rows-3 Shadrinsk.JPG|Istorižiden torguindrividen pala vl 2014
Theater Shadrinsk.JPG|Šadrinskan valdkundaline dramteatr (2014)
Palace-culture Shadrinsk.JPG|Lidnan kul'turkeskuz (2014)
Monument-train-station.JPG|Monument Šadrinsk-päraudtestancijan sauvusenno vl 2014
</gallery>

== Homaičendad ==
<references />

== Irdkosketused ==
* [http://www.shadrinsk-city.ru/ Lidnan tobmuden aluzkundoiden oficialine sait (''shadrinsk-city.ru'').] {{ref-ru}}
{{Commons|Category:Shadrinsk}}

{{Kurganan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurganan agjan lidnad]]
[[Kategorii:Kurganan agjan lidnümbrikod]]
[[Kategorii:Šadrinskan rajon|*]]
