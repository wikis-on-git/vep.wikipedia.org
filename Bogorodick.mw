{{Eländpunkt
 | Nimi = Bogorodick<br />Богородицк
 | Lidnanznam = Coat of Arms of Bogoroditsk (Tula oblast).png
 | Flag = Flag of Bogoroditsk (Tula oblast).png
 | Lidnanznam text = Bogorodickan lidnanznam
 | Flag text = Bogorodickan flag
 | Valdkund = Venäma
 | Eläjiden lugu = 31,139
 | Voz' = 2018
 | Pind = 26.9
 | Fail = Богородицк.jpg
 | Pämez' = Natal'ja Zenkina<br />(reduku 2017—)
 | Telefonkod = +7-48761-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Bogorodick''' ({{lang-ru|Богоро́дицк}}) om [[Venäma]]n lidn da lidnankund [[Tulan agj]]an keskuzpalan suvipäivnouzmas. Se om agjan kahesanz' lidn eläjiden lugun mödhe, [[Bogorodickan rajon]]an administrativine keskuz.

== Istorii ==
Eländpunktan aluz om pandud vl 1663 kuti puine ''Bogorodickoi''-lidnuz sodapostan sijas, kaiči Venäman röunad. Nimitaškanzihe nügüdläižikš 18. voz'sadal. Kätihe lidnad Bogorodickoje-žiloks vl 1763, sid' slabadaks vl 1768. Oli [[Jekaterina II]]-imperatornaižen personaližeks volostikš vspäi 1765, hänen illegitimine Aleksei Bobrinskii-poig eli lidnas hätken. Bobrinskii-grafoiden usadib peizažpuištonke om saudud lidnusen sijas vll 1771−1784. Bogorodick sai makundan lidnan oficiališt statusad vl 1777. «Moskv — [[Jelec]]»-raudtekeskust läbiti lidnad 1870-nzil vozil. [[Toine mail'man soda|Toižen mail'man sodan]] aigan lidn oli okkupiruidud nacistoil (15. kül'mku — 15. tal'vku 1941), sen kaks' koumandest oli pandud mantazole.

Bogorodick šingotase ladimiden tegimil (rezistorad da lämuzdiodad, märičemižladimed, kuivadimed, fumigatorad) i polimertegesiden edheotandal torvveimiden täht. Tehnohimižiden tegesiden tegim radoi vhesai 2010, pästi ratud materialiden kristalloid i lazerad niidenke.

== Geografijan andmused ==
Lidn sijadase rajonan pohjoižröunanno, Upört-jogen üläjoksmusen molembil randoil ({{lang-ru|Упёрта}} 63 km pitte, [[Okanjogi|Okan]] oigedpol'ne bassein), 220 m ü.m.t. keskmäižel korktusel. Regulärine pertišt om jogen oiktal randal, uit puištonke oma saudud lidnan keskuzpalas i pohjoižpäivnouzmas. Matkad [[Tul]]hasai om 57 km lodeheze orhal, 67 km avtotel vai 80 km raudtel. Lähembaižed lidnad oma [[Kirejevsk]], [[Uzlovai]] i [[Donskoi]] 25..30 km pohjoižpolehe. ''Ždank''-raudtestancii (ven. ''Жданка'') radab lidnan lodehes vspäi 1874, sen nimi oli ''Bogorodick'' vhesai 1904, nimitihe suvipäivnouzmaižen külän mödhe. «Don»-avtote (M4-trass) mäneb lidnan päivlaskmadme, sen maksline ümbärte om saudud severziš-se kilometriš päivlaskmaižemb.

Bogorodick om lidnankundan üks'jäine eländpunkt. Lidnankundan pind — 26,90 km².

== Eläjad ==
Vl 1897 lidnan ristitišt oli 4 800 eläjad, vl 1939 — 13 194 eläjad. Vn 2010 Venäman rahvahanlugemižen mödhe lidnan eläjiden lugu oli 31 897 ristitud, rajonan koume videndest. Kaikiš suremb lidnan ristitišt oli 32..34 tuhad eläjid vll 1979−2001 i 2006 (34 tuh. rist. vl 1992). [[Ortodoksine hristanuskond|Ortodoksižen hristanuskondan]] Emäganpäivän päjumalanpert' (om saudud vll 1831−1837) i kaks' jumalanpertid<ref>[http://sobory.ru/geo/locat/3433 Bogorodickan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkundad oma Bogorodickan politehnine kolledž<ref>[http://bpk.com.ru/ Bogorodickan politehnižen kolledžan sait (''bpk.com.ru'').] {{ref-ru}}</ref> i Bogorodickan maižanduzkolledž.<ref>[http://sxkb.ru/ Bogorodickan maižanduzkolledžan sait (''sxkb.ru'').] {{ref-ru}}</ref>

== Galerei ==
<gallery mode="packed" heights="125px">
Богородицк.Успенский собор.jpg|Emäganpäivän päjumalanpert'<br />(vn 2009 nägu)
Дворец в парке Болотова.jpg|Bobrinskii-heimon usadiban pert'kulu kesked Bolotovan puištod
Богородицк. Графский пруд и ул.Ленина с высоты дворца. 01-06-2006г. - panoramio.jpg|Grafanuit i Leninan ird pert'kuluspäi
Железнодорожный вокзал Жданка. Фото Виктора Белоусова. - panoramio.jpg|Ždank-raudtestancijan sauvuz
</gallery>

== Homaičendad ==
<references />

== Irdkosketused ==
* [http://bogoroditsk.tularegion.ru/administration/mo-gorod-boogoroditsk/ Lidnan lehtpoled rajonan tobmuden aluzkundoiden ''bogoroditsk.tularegion.ru''-saital.] {{ref-ru}}
{{Commons|Category:Bogoroditsk}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Bogorodickan rajon|*]]
