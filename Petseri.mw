{{Eländpunkt
 | Nimi = Petseri (Pečori)<br />Печоры
 | Lidnanznam = Coat of Arms of Pechory (Pskov oblast).png
 | Flag = 
 | Lidnanznam text = Petserin lidnanznam
 | Flag text = 
 | Valdkund = Venäma
 | Eläjiden lugu = 10,034
 | Voz' = 2017
 | Pind = 20.55
 | Fail = Башня в Печорах.jpg
 | Pämez' = Stanislav Tatarinovič<br />(reduku 2015—)
 | Telefonkod = +7-81148-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Petseri''' vai '''Pečori''' ({{lang-ru|Печоры}}) om [[Venäma]]n lidn [[Pskovan agj]]an päivlaskmas. Se om lidnankundan i [[Petserin rajon]]an administrativine keskuz.

== Istorii ==
Eländpunktan aluz om pandud vl 1472 kuti mez'jumalankodi čurukivižes kukhas da külä-posad läz sidä. Ümbärtihe seinäl jumalankodid vl 1565, kävutihe Petserin lidnuseks vhesai 1721. Petseri sai makundan lidnan statusad vl 1782.

Vozil 1920−1944 lidn oli mülünu [[Estinma]]ha ''Petseri''-nimenke, nece-žo nimi om varanus vepsäks-ki.

== Geografijan andmused ==
Lidn om röunanverine, om 1 km matkad [[Estinma]]n röunhasai pohjoižhe i 2 km päivlaskmha, no tulend om joudai kaikile tahtnikoile vspäi 2007. Petseri sijadase penen Pačkovk-jogen randoil ([[Peipusjärv]]en bassein), 85 m ü.m.t. keskmäižel korktusel. Matkad [[Pskov]]hasai om 42 km päivnouzmha orhal vai 50 km avtotedme [[Izborsk]]an kal't. Om kaks' röunpäličmänendtahod, sidä kesken avtoiden täht: «Šumilkino — Luhamaa» i «Kuničinan mägi — Koidul». Estin [[Virun makund|Virun makundan]] [[Meremäen volost'|Meremäen volost']] sijadase röunan taga. Lähembaine Venäman lidn om Pskov, Estinman — [[Viru]] 36 km päivlaskmha orhal i raudtedme vai 67 km avtotedme, [[Pilv]] 42 km lodeheze orhal i raudtedme vai 57 km avtotedme, [[Räpin]] 33 km pohjoižhe vai 39 km avtotedme.

Kaik 174 küläd mülüdas lidnankundha Petseri-lidnan ližaks (edel vn 2015 sulakud — 42 küläd).

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 195 ristitud, rajonan ristitišton pol'. Kaikiš suremb lidnan ristitišt oli 14 100 eläjad vl 1998. Vl 2017 kaik 13 825 ristitud elihe lidnankundas. Äjad eläjad ostiba Estinman-ki pasportad ičeze aigan.

[[Ortodoksine hristanuskond|Ortodoksižen hristanuskondan]] Pskovan i Petserin Pühän Emäganpäivän mez'jumalankodi pühäpertidenke da seinänke sijadase ani suvhe lidnan keskusespäi, pol'millionad turistoid oleleb siš joga vot. Sen ližaks, ortodoksižen hristanuskondan kaks' jumalanpertid i [[lüteranine jumalankodikund|lüteranižen jumalankodikundan]] Ph. Pedroin pühäpert' (kirh, 1926) oma väges lidnas.

== Ižanduz da transport ==
Ižandusen päsarak om sauvondmaterialiden tehmine: keramine apakut, jauh mouckivespäi.

Avtobusad da taksid oma kundaližeks transportaks lidnas da sen ümbrištos. Avtobusstancii om lidnas, tehtas rahvahidenkeskeižid-ki reisid. ''Pskovan Petseri''-raudtestancii om lidnas vspäi 1899, vaiše jüguiden täht vspäi 2014.

== Galerei ==
<gallery mode="packed" heights="125px">
Eesti Panga Petseri osakonna hoone.jpg|Lidnan da Petserin rajonan administracijan sauvuz (2016, om saudud vll 1929−1930 kut Estin bankan palakund)
Ансамбль Псково-Печерского монастыря.jpg|Pskovan i Petserin mez'jumalankodin ansambl' da sen fortifikacii, vn 2008 nägu
Pechory, Pskov Oblast, Russia - panoramio (49).jpg|Jumalankodin bufet (2015)
Стадион - panoramio (6).jpg|Stadion vl 2011
Pechory museum2009.jpg|Lidnan istorijan muzei vl 2009
</gallery>

== Homaičendad ==
<references />

== Irdkosketused ==
* [http://pechory.reg60.ru/poselenija/pechory Lidnankundan lehtpoled Petserin rajonan tobmuden saital (''pechory.reg60.ru'').] {{ref-ru}}
* [http://pechori.ru/ Lidnan kul'turan sait (''pechori.ru'').] {{ref-ru}}
{{Commons|Category:Pechory}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Petserin rajon|*]]
