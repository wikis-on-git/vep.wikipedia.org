{{10000}}
{{Valdkund
| Nimi = Federativižed Mikronezijan Valdkundad<br />Federated States of Micronesia
| Valdkundznam = Seal of the Federated States of Micronesia.svg
| Flag = Flag of the Federated States of Micronesia.svg
| Valdkundznam text = Federativižiden Mikronezijan Valdkundoiden valdkundznam
| Flag text = Federativižiden Mikronezijan Valdkundoiden flag
| Pälidn = Palikir
| Eläjiden lugu = 103,643<ref>[https://www.cia.gov/library/publications/the-world-factbook/geos/fm.html Federativižiden Mikronezijan Valdkundoiden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 702
| Kart = LocationMicronesia.png
| Kel' = [[anglijan kel'|anglijan]]
| Valdkundan pämez' = [[Panuelo Devid|Devid Panuelo]]
| Päministr = ''hän-žo''
| Religii = [[hristanuskond]]
| Valüt = [[AÜV:oiden dollar]] ($) (USD)
| Internet-domen = [[.fm]]
| Telefonkod = +691
| Aigvö = [[UTC]]+10...+11
}}
'''Federativižed Mikronezijan Valdkundad''' vai '''FMV''' lühüdašti ({{lang-en|Federated States of Micronesia}}, se om täuz' oficialine nimituz), om ümbärtud [[Tün' valdmeri|Tünen valdmerel]] sar'hine valdkund [[Valdmerimad|Valdmerimaiden]] päivlaskmas. Sen pälidn om [[Palikir]].

== Istorii ==
Vozil 1885−1899 nügüdläine FMV:oiden [[Karolinan sared]]-territorii oli [[Ispanii|Ispanijan]] kolonijan. Vl 1899 Ispanii möi sarid Saksanmale, i vozil 1899−1914 Karolinan sared oliba [[Saksanma]]n kolonijan, Saksanman Uden Gvinejan palaks. Vozil 1914−1944 Karolinan sared oliba [[Japonii|Japonijan]] kolonijaks.

Vl 1986 kül'mkun 3. päiväl Federativižed Mikronezijan Valdkundad tedištoitiba ičeze ripmatomudes [[Amerikan Ühtenzoittud Valdkundad|AÜV:oišpäi]], sil-žo päiväl associacijan kožundkirjutez oli allekirjitadud niidenke. Nügüdläine Konstitucii<ref>[https://en.wikisource.org/wiki/Constitution_of_the_Federated_States_of_Micronesia Federativižiden Mikronezijan Valdkundoiden Konstitucii Vikipurtkiš.] {{ref-en}}</ref> om väges vs 1979 semendkun 10. päiväspäi (vahvištadud edel ripmatomut völ) vn 1990 vajehtusidenke, se oli ičeze ohjastusen ezmäižen ištundan päiv.

== Geografijan andmused ==
[[Fail:Map of the Federated States of Micronesia CIA.jpg|thumb|left|250px|Federativižiden Mikronezijan Valdkundoiden geografine kart.]]
FMV:oiš om 607 sart, 40 niišpäi oma surembad, 65 — elänzoittud. Ned oma [[Karolinan sared|Karolinan sariden]] kesk- da päivnouzmaine pala. FMV:oiden susedvaldkundad da territorijad: [[Pohjoižed Marianan Sared]] da [[Guam]] pohjoižes, [[Maršalan Sared]] da [[Nauru]] päivnouzmas, [[Solomonan Sared]] suvipäivnouzmas, [[Papua — Uz' Gvinei]] suves, [[Palau]] da [[Filippinad]] päivlaskmas. FMV:oiden randad lainištab [[Tün' valdmeri]]. Randanpird — 6112 km. Kattud saril valdmeren pind om läz 2,6 mln km².

Kaik surembad sared oma mägikahad vulkaniženke augotižlibundanke, oma ümbärtud korallrifil. Pened sared oma kattud korallil vedenalaižiden vulkanoiden päd. Kaikiš korktemb čokkoim om [[Nanlaud]]-mägenoc Ponpei-sarel, 782 m meren pindan päl.

Klimat om [[ekvatorialine vö|ekvatorialine]] da [[subekvatorialine vö|subekvatorialine]] neps mussonine. Kun keskmäine lämuz om +26..+33 C° vodes läbi. Paneb sadegid 2250..3000 mm vodes. Vodes oleskeleb 25 [[tropine ciklon|tropišt ciklonad]] keskmäras.

Londuseližed varad oma [[mec]], [[merenproduktad]], [[fosfor|fosfatad]].

== Politine sistem ==
Ohjandusen form om federativine [[parlamentine tazovaldkund|parlamentine]] tazovaldkund, partijoita da armijata. Kaikutte valdkund (štat) om ičeze konstitucijad (kaiken federacijan ozutesen mödhe) da znamasišt ičeohjastust. Kožundkirjutez [[AÜV|AÜV:oidenke]] kaičendas da rahaabus om sätud.

Valdkundan da ohjastusen pämez' om prezident ({{lang-en|President of the Federated States of Micronesia}}). Üks' varaprezident om hänele abuhu. Parlament valičeb prezidentad da varaprezidentad. Valitas prezidentad nelläks vodeks štatoiden parlamentiden senatoriš-kandidatoišpäi luguhusai 4, kahtenden strokun voimuz om olmas.

Käskusenandai tobmuz om ohjastuz da üks'kodine parlament, Kongress ({{lang-en|Congress}}) 14 ezitajanke (4 — üksin kaikuččes štataspäi nelläks vodeks, 10 — valičendümbrikoišpäi kahteks vodeks), kaik rahvaz valičeb parlamentan ezitajid.

Vl 2019 keväz'kun 5. päiväl FMV:oiden päjärgvaličendad oliba, sidä kesken federaližhe parlamentha (änestihe kaikid 14 ezitajid). Jäl'geližed prezidentan valičendad parlamentas oliba vl 2019 semendkun 11. päiväl, [[Panuelo Devid|Devid Panuelo]] sai vägestust da radab ühtenden strokun.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Federativižiden Mikronezijan Valdkundoiden administrativiž-territorialine jagand]].''

Federativižed Mikronezijan Valdkundad jagasoiš nelläks valdkundaks (štataks), ned — 75 municipalitetaks (Čuuk — 35, Jap — 23, Ponpei — 12, Kosrae (Kusaie) — 5).

== Eläjad ==
Federativižiš Mikronezijan Valdkundoiš elädas [[mikronezijalaižed]]. Vn 2014 heinkus valdkundan ristitišt oli 105 681 eläjad. Ristitišt poleneb lujan emigracijan tagut. Om 8 sijališt kel't.

Religijan mödhe (2010): riman [[katoline jumalankodikund|katolikad]] — 54,7%, [[protestantizm|protestantad]] — 41,1% (sidä kesken kongregacionistad 38,5%), [[mormonad]] — 1,5%, toižed uskojad — 1,9%, religijatomad — 0,7%, religijan märhapanendata — 0,1%.

Vl 2010 kaikiš surembad lidnad oliba (enamba 5 tuh. ristituid, surembaspäi penembha): [[Veno (lidn)|Veno]] (Moen), [[Palikir]] (pälidn), [[Kolonia (Jap)]], [[Kolonia (Ponpei)]] (edel 1989 vot oli pälidnaks). Kaik om 11 eländpunktad enamba mi 3 tuhad eläjidenke.

== Ižanduz ==
FMV:oiden päeksport om kül'menzoittud, kuivatud [[kala]] (96%), toine eksport — [[merenproduktad]], [[sobad]], [[banan]]ad, [[must perč]].

== Homaičendad ==
<references />

== Irdkosketused ==
* [http://www.fsmgov.org/ Federativižiden Mikronezijan Valdkundoiden oficialine portal (''fsmgov.org'').] {{ref-en}}
* [http://www.gov.fm/ FMV:oiden prezidentan da ohjastusen oficialine sait (''gov.fm'').] {{ref-en}}
{{Commons|Federated States of Micronesia}}

{{Valdmerimad}}

[[Kategorii:Federativižed Mikronezijan Valdkundad| ]]
