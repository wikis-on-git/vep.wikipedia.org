{{Valdkund
| Nimi = Federativižed Mikronezijan Valdkundad<br />Federated States of Micronesia
| Valdkundznam = Seal of the Federated States of Micronesia.svg
| Flag = Flag of the Federated States of Micronesia.svg
| Valdkundznam text = Federativižiden Mikronezijan Valdkundoiden valdkundznam
| Flag text = Federativižiden Mikronezijan Valdkundoiden flag
| Pälidn = Palikir
| Eläjiden lugu = 105,681<ref>[https://www.cia.gov/library/publications/the-world-factbook/geos/fm.html Federativižiden Mikronezijan Valdkundoiden ristitišton endustuz vn 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 702
| Kart = LocationMicronesia.png
| Kel' = [[anglijan kel'|anglijan]]
| Valdkundan pämez' = [[Kristian Piter|Piter Kristian]]
| Päministr = ''hän-žo''
| Religii = [[hristanuskond]]
| Valüt = [[AÜV:oiden dollar]] ($) (USD)
| Internet-domen = [[.fm]]
| Telefonkod = +691
| Aigvö = [[UTC]]+10...+11
}}
'''Federativižed Mikronezijan Valdkundad''' vai '''FMV''' lühüdašti ([[anglijan kel'|angl.]]: ''Federated States of Micronesia'', se om täuz' oficialine nimituz), om ümbärtud [[Tün' valdmeri|Tünen valdmerel]] sar'hine valdkund [[Valdmerimad|Valdmerimaiden]] päivlaskmas. Sen pälidn om [[Palikir]].

== Istorii ==
Vozil 1885-1899 nügüdläine FMV:oiden territorii — [[Karolinan sared]] — oli [[Ispanii|Ispanijan]] kolonijan.

Vl 1899 Ispanii möi sarid Saksanmale, i vozil 1899-1914 Karolinan sared oliba [[Saksanma]]n kolonijan, Saksanman Uden Gvinejan palaks.

Vozil 1914-1944 Karolinan sared oliba [[Japonii|Japonijan]] kolonijaks.

Vl 1986 kül'mkun 3. päiväl Federativižed Mikronezijan Valdkundad tedištoitiba ičeze ripmatomudes [[AÜV]]:oišpäi, sil-žo päiväl associacijan kožundkirjutez oli allekirjitadud niidenke. Nügüdläine Konstitucii<ref>[https://en.wikisource.org/wiki/Constitution_of_the_Federated_States_of_Micronesia Federativižiden Mikronezijan Valdkundoiden Konstitucii Vikipurtkes.] {{ref-en}}</ref> om väges vs 1979 semendkun 10. päiväspäi (vahvištadud edel ripmatomut völ, vn 1990 vajehtusidenke), se oli ičeze ohjastusen ezmäižen ištundan päiv.

== Geografijan andmused ==
[[Fail:Map of the Federated States of Micronesia CIA.jpg|thumb|left|250px|Federativižiden Mikronezijan Valdkundoiden geografine kart.]]
FMV:oiš om 607 sart, 40 niišpäi oma surembad, 65 — elänzoittud. Ned oma [[Karolinan sared|Karolinan sariden]] kesk- da päivnouzmaine pala. FMV:oiden susedvaldkundad da territorijad: [[Pohjoižed Marianan Sared]] da [[Guam]] pohjoižes, [[Maršalan Sared]] da [[Nauru]] päivnouzmas, [[Solomonan Sared]] suvipäivnouzmas, [[Papua — Uz' Gvinei]] suves, [[Palau]] da [[Filippinad]] päivlaskmas. FMV:oiden randad lainištab [[Tün' valdmeri]]. Randanpird — 6112 km. Kattud saril valdmeren pind om läz 2,6 mln km².

Kaik surembad sared oma mägikahad vulkanižen augotižlibundanke, ümbärtud korallrifil. Pened sared oma kattud korallil vedenalaižiden vulkanoiden päd. Kaikiš korktemb čokkoim om [[Nanlaud]]-mägenoc Ponpei-sarel, 782 m meren pindan päl.

Klimat om [[ekvatorialine vö|ekvatorialine]] da [[subekvatorialine vö|subekvatorialine]] neps mussonine. Kesklämuz om +26...+33°C vodes ümbri. Paneb sadegid 2250-3000 mm vodes. Vodes oleskeleb 25 [[tropine ciklon|tropišt ciklonad]] keskmäras.

Londuseližed varad oma [[mec]], [[merenproduktad]], [[fosfor|fosfatad]].

== Politine sistem ==
Ohjandusen form om federativine [[parlamentine tazovaldkund|parlamentine]] tazovaldkund, partijoita da armijata. Kaikutte valdkund (štat) om ičeze konstitucijad (kaiken federacijan ozutesen mödhe) da znamasišt ičeohjastust. Om kožundkirjutez [[AÜV]]:oidenke kaičendas da rahaabus.

Valdkundan da ohjastusen pämez' om prezident. Üks' varaprezident om hänele abuhu. Parlament valičeb prezidentad da varaprezidentad. Prezidentad valitas 4 vodeks štatoiden parlamentiden senatoriš-kandidatoišpäi luguhusai 4, kahtenden strokun om voimuz. 

Käskusenandai tobmuz om ohjastuz da üks'kodine parlament, Kongress ([[anglijan kel'|angl.]]: ''Congress'') 14 ezitajanke (4 — üksin kaikuččes štataspäi 4 vodeks, 10 — valičendümbrikoišpäi 2 vodeks), kaik rahvaz valičeb parlamentan ezitajid.

Vl 2015 keväz'kun 3. päiväl FMV:oiden päjärgvaličendad oliba, sidä kesken federaližhe parlamentha (änestihe kaikid 14 ezitajid). Jäl'geližed prezidentan valičendad oliba vl 2015 semendkun 11. päiväl ([[Kristian Piter|Piter Kristian]] sai vägestust, se om hänen ühtenz' strok).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Federativižiden Mikronezijan Valdkundoiden administrativiž-territorialine jagand]].''

Federativižed Mikronezijan Valdkundad alajagase 4 valdkundha (štatha), ned — 75 municipalitetha (Čuuk — 35, Jap — 23, Ponpei — 12, Kosrae (Kusaie) — 5).

== Eläjad ==
Federativižiš Mikronezijan Valdkundoiš elädas [[mikronezijalaižed]]. Ristitišt poleneb, sikš miše luja emigracii. Om 8 sijališt kel't.

Vl 2010 kaikiš surembad lidnad oliba (enamba 5 tuh. ristitud, surembaspäi penembha): [[Veno (lidn)|Veno]] (Moen), [[Palikir]] (pälidn), [[Kolonia (Jap)]], [[Kolonia (Ponpei)]] (edel 1989 vot oli pälidnaks). Kaik om 11 eländpunktad enamba mi 3 tuhad eläjidenke.

== Ižanduz ==
FMV:oiden päeksport om kül'menzoittud, kuidud [[kala]] (96%), toine eksport — [[merenproduktad]], [[sobad]], [[banan]]ad, [[must perč]].

== Homaičendad ==
<references />

== Irdkosketused ==
* [http://www.fsmgov.org/ Federativižiden Mikronezijan Valdkundoiden oficialine portal.] {{ref-en}}
* [http://www.fsmpio.fm/ FMV:oiden prezidentan oficialine sait.] {{ref-en}}

{{Valdmerimad}}

[[Kategorii:Federativižed Mikronezijan Valdkundad| ]]
