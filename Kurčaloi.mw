{{Eländpunkt
 | Nimi = Kurčaloi<br />Курчалой <small>(ven.)</small><br />Курчалой-гIала <small>(čeč.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 26,670
 | Voz' = 2020-02-01
 | Pind = 38.15
 | Fail = Mechet v Kurchaloe 2.jpg
 | Pämez' = Naža Ibragimov<br />(viluku 2019—)
 | Telefonkod = +7-87155-xx-xxx
 | Avtokod = 20. 95
 | Aigvö = [[UTC]]+3 (MSK+0)
}}
'''Kurčaloi''' ({{lang-ru|Курчало́й}}, {{lang-ce|Курчалой-гIала}}) om [[Venäma]]n lidn da lidnankund [[Čečenijan Tazovaldkund]]an päivnouzmas. Se om [[Kurčaloin rajon]]an administrativine keskuz, mülüb rajonha.

== Istorii ==
Eziauguine Kurčaloi-eländpunkt mainitase ezmäižen kerdan vl 1732 Kizlär-lidnusen D. F. Jeropkin-komendantan «Reestr mägiden valdoičijoile»-dokumentas ({{lang-ru|Реестр горским владельцам}}). Se oli muretud Kavkazan sodan aigan (1819−1821). Ühtennimine Kurčaloi-teip (klan, rod) sijaliženke augotižlibundanke om olmas Čečnäs.

Nügüdläižen eländpunktan aluz om pandud Terling-jogen randal vl 1847. Kaik 12 mečetid oli Kurčaloiš vl 1883. Rahvahan deportacijan aigan žilon nimituz oli ''Čkalovo'' vll 1944−1958, sid' pördihe endišt nimed. Žilo sai lidnan statusad vn 2018 29. päiväl tal'vkud, edel se oli tazovaldkundan kaikiš järedamb külähine eländpunkt.

Kurčaloi šingotase elektromehanižel tegimel (lämuzdiodmašiništon projektiruind i pästand). Eläjad oma otnus maižandushe päpaloin tähäsai, kazvatadas villänkul'turoid i saharsvöklad.

== Geografijan andmused ==
Lidn sijadase rajonan päivlaskmas, Kavkazan ezimägišton tazangištol, Gums-jogen oiktal randal ({{lang-ru|Белка}} 80 km pitte, [[Terek (jogi)|Terekan]] oigedpol'ne bassein), 169 m keskmäižel korktusel valdmeren pindan päl. Matkad [[Groznii]]hasai om 34 km päivlaskmha-lodeheze orhal vai 42 km avtotedme. Lähembaižed lidnad oma [[Šali]] 16 km päivlaskmha-suvipäivlaskmha orhal vai 18 km avtol, [[Argun (lidn)|Argun]] 19 km päivlaskmha-lodeheze orhal vai 27 km avtotel, i [[Gudermes]] (raudtestancii) 15 km pohjoižhe orhal vai 22 km avtotedme.

Kurčaloi om lidnankundan üks'jäine eländpunkt. Lidnankundan pind — 38,15 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 22 723 ristitud, rajonan videndez. Kaikiš suremb ristitišt om nügüd'. [[Islam]]an pämečet' Kunta-hadži Kišievan nimed, pühäpert' Jangulbi-šeih Dohtukaevan nimed da seičeme fartalmečetid oma olmas lidnas.

Rahvahad (2010): [[čečenalaižed]] — 99,76%, toižed rahvahad i rahvahuden ozutandata — 0,24%.

== Homaičendad ==
<references />

== Irdkosketused ==
* [http://kurchaloy.ru/ Lidnan tobmuden aluzkundoiden oficialine sait (''kurchaloy.ru'').] {{ref-ru}}
{{Commons|Category:Kurchaloy}}

{{Čečenijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čečenijan Tazovaldkundan lidnad]]
[[Kategorii:Kurčaloin rajon|*]]
