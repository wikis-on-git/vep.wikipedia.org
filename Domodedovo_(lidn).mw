{{Eländpunkt
 | Nimi = Domodedovo<br />Домодедово
 | Lidnanznam = Coat of Arms of Domodedovo (Moscow oblast).png
 | Flag = Flag of Domodedovo.svg
 | Lidnanznam text = Domodedovon lidnanznam
 | Flag text = Domodedovon flag
 | Valdkund = Venäma
 | Eläjiden lugu = 133,528
 | Voz' = 2019-01-01
 | Pind = 159.27
 | Fail = Авиационная 4.JPG
 | Pämez' =
 | Telefonkod = +7-49679-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Domodedovo''' ({{lang-ru|Домоде́дово}}) om [[Venäma]]n lidn da transporttesol'm [[Moskvan agj]]an keskuzpalan suves. Se om agjan kümnenz' lidn eläjiden lugun mödhe, [[Domodedovon lidnümbrik]]on administrativine keskuz (edel 2005. vot — rajonan).

== Istorii ==
Eländpunktan aluz om pandud vl 1900 kuti žilo udenno raudtestancijanno «Moskv — Pavelec»-raudtel, nimitihe olnuden vides kilometras päivlaskmha Domodedovo-žilon mödhe (229 rist. vl 2010, mainitase vspäi 1401). Oli saudud tegimid i žiloid niidenno, kezaküläpertid. Kätihe radnikžiloks vl 1938. [[Toine mail'man soda|Suren sodan]] aigan žilo alastui bombardiruindale vn 1941 heinkus-kül'mkus. Sai lidnan statusad vn 1947 12. päiväl keväz'kud. Sauvoškanzihe Domodedovo-lendimportad lidnan päivnouzmas vl 1962, radab vspäi 1964. Lidn oli Domodedovon rajonan keskuseks vspäi 1969, sil-žo aigal oli alištunu agjan tobmudele oikti.

Domodedovo šingotase mašinansauvomižen tegimil ([[kondicioner]]ad, tehnologine blok i kivivoin da gazan sarakon täht), sauvondmaterialiden pästandal (raudbetontegesed, profil'lava, metalline katuz, metalline saiding), rahvahidenkeskeižen lendimportan holitišil, mugažo mebel'fabrik radab lidnas. Venäman valdkundaline fil'mfond kaičese lidnan suves.

== Geografijan andmused ==
Lidn sijadase lidnümbrikon pohjoižes, vanoikahas tahondas, penen Rožaik-jogen randal ({{lang-ru|Рожайка}} 51 km pitte, [[Moskv (jogi)|Moskvanjogen]] oigedpol'ne bassein), 160 m ü.m.t. keskmäižel korktusel. Domodedovo vedase 26 km pohjoižespäi suvhe pidust' raudted i kogoneb nelläs erigoittud palaspäi (vspäi 2004): päpala pohjoižes, Aviacionnii, Vauktad Pachad ({{lang-ru|Белые Столбы}}), Baribino. Matkad [[Moskv]]an röunhasai ([[Moskvan rengazavtote]]hesai) om 16 km pohjoižhe orhal, avtotel vai raudtel. Toižed lähembaižed lidnad oma [[Podol'sk]] 10 km päivlaskmha orhal, [[Vidnoje]] 10 km pohjoižhe orhal i kaikil teil.

''Domodedovo''-raudtestancii radab lidnan päpalan päivnouzmas vspäi 1900. Raudte mäneb rahvahidenkeskeižhe [[Domodedovo (lendimport)|Domodedovo-lendimporthasai]] (''DME / ДМД'', 29,4 mln passažiroid vl 2018) vspäi 1966. Aeroekspress ühtenzoitab necidä kahtent surtte Venäman lendimportad Moskvan [[Pavelecan päraudtestancii|Pavelecan päraudtestancijanke]] vspäi 2002, seižuteseta lidnan eländfartaloiš. «Don»-avtoten (M4-trassan) maksline pala ümbärdab lidnan päpalad päivnouzmaspäi vspäi 2016.

Lidn jagase kahesaks mikrorajonaks vspäi 2007 administrativižen käskön mödhe: Keskuzline, Suvine (ende Družb), Päivlaskmaine, Pohjoine, Aviacionnii, Vauktad Pachad, Baribino, Vosträkovo.

== Eläjad ==
Vl 1939 žilon ristitišt oli 8 684 eläjad, vl 1959 lidnan — 27 686 eläjad. Vn 2010 Venäman rahvahanlugemižen mödhe lidnan eläjiden lugu oli 96 145 ristitud, lidnümbrikon koume nelländest. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] Venäman Kaikiden Pühämehiden päjumalanpert' (om saudud vl 1997), viž jumalanpertid i časoun'<ref>[http://sobory.ru/geo/locat/1392 Domodedovon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 92,0%, [[ukrainalaižed]] — 1,9%, [[armenijalaižed]] — 1,2%, [[totarlaižed]] — 1,0%, toižed rahvahad — 3,9%.

Professionaližen opendusen aluzkundad oma «Moskovii»-kolledž<ref>[http://колледжмосковия.рф/ «Moskovii»-kolledžan sait (''колледжмосковия.рф'').] {{ref-ru}}</ref> i Moskvan üläopendusen aluzkundoiden severz'-se filialid.

== Galerei ==
<gallery mode="packed" heights="125px">
Domodedoyo. И теперь живее всех.. - panoramio.jpg|Lidnan tobmuden pert'
Церковь Рождества Христова в микрорайоне Центральный города Домодедово.jpg|Raštvoiden jumalanpert'<br />(vn 2010 nägu)
Domodedovo airport (exterior).jpg|Domodedovo-lendimport
Domodedovo rail station 01.jpg|Lidnan Domodedovo-raudtestancii i sen vagzal
</gallery>

== Homaičendad ==
<references />

== Irdkosketused ==
* [http://www.domod.ru/ Lidnümbrikon tobmuden aluzkundoiden oficialine sait (''domod.ru'').] {{ref-ru}}
{{Commons|Category:Domodedovo}}

{{Moskvan agjan lidnad}}

[[Kategorii:Domodedovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Domodedovon lidnümbrik|*]]
