{{Eländpunkt
 | Nimi = Uglegorsk<br />Углегорск
 | Lidnanznam = Coat of Arms of Uglegorsk (Sakhalin oblast).png
 | Flag =
 | Lidnanznam text = Uglegorskan lidnanznam (Sahalinan agj)
 | Flag text =
 | Valdkund = Venäma
 | Eläjiden lugu = 8,860
 | Voz' = 2018
 | Pind =
 | Fail = Г. Углегорск, о. Сахалин - panoramio.jpg
 | Pämez' = Sergei Doroščuk<br />(sulaku 2016—,<br />''velgusentäutai'')
 | Telefonkod = +7-42432-xx-xxx
 | Avtokod = 65
 | Aigvö = [[UTC]]+11 (MSK+8)
}}
{{Znamoičendad|Uglegorsk}}
'''Uglegorsk''' ({{lang-ru|Углегорск}}, {{lang-ja|ウグレゴルスク}} ''Uguregorusku'') om [[Venäma]]n lidn [[Sahalinan agj]]an [[Sahalin]]-saren päivlaskmas. Se om [[Uglegorskan lidnümbrik]]on administrativine keskuz (edel 2017. vot — rajonan).

== Istorii ==
Eländpunktan aluz om pandud 20. voz'sadan augotišes. Vozil 1905−1945 oli [[Japonii|Japonijan]] palaks, nimitihe ''Esutoro-šičö'' ({{lang-ja|恵須取支庁}}). Saudud japonijalaižil cellülozbumagaine kombinat radoi sijaližel torhudel 1990-nzihe vozihesai. Anttihe lidnan statusad vl 1946.

Lidn šingotase [[kivihil'|kivihilen]] i [[bur hil'|buran hilen]] samižel ümbrištos tomha verhiže maihe — «Päivnouzmaine kaivuzkompanii» da toižed, i sömtegimištol (leibtegim, oludtegim, kalanümbriradmine), meriport radab.

== Geografijan andmused ==
Lidn sijadase Tünen valdmeren [[Tataran sal'm]]en päivnouzmaižel randal, 15 m ü.m.t. keskmäižel korktusel. Matkad [[Suvisahalinsk]]hasai om 240 km suvhe orhal vai 290 km avtotel. Lähembaižed lidnad oma [[Poronaisk]] 77 km pohjoižpäivnouzmha orhal vai 220 km avtotedme i [[Makarov (lidn)|Makarov]] 73 km suvipäivnouzmha orhal vai 270 km avtol.

Lühüd Tuhlänk-jogi om lidnan pohjoižröunaks, sauvomižen jäl'ghe ''Masurao-kanal'', lankteb Tataran sal'mhe. Uglegork-jogi ({{lang-ru|Углегорка}}) ümbärdab lidnan päivnouzmpoles i pohjoižespäi 2 kilometras, lankteb merhe mugažo.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 381 ristitud, lidnümbrikon nell' seičemendest. Kaikiš suremb lidnan ristitišt oli 18 800 eläjad vl 1935 i 19 100 eläjad vl 1992. [[Ortodoksine hristanuskond|Ortodoksižen hristanuskondan]] Jumalanmaman Vladimiran jumalaižen pühäpert' om saudud vl 2014. [[Sintoizm]]an kahten pühäpertin jändused oma kaičenus.

Lähembaine professionaližen opendusen aluzkund om Sahalinan kaivuztehnikum, sijadase [[Šahtörsk (Sahalinan agj)|lidnanvuiččes Šahtörsk-žilos]] 10 km pohjoižhe, mugažo regionaline lendimport.

== Galerei ==
<gallery mode="packed" heights="125px">
Храм Владимирской иконы Божией Матери в Углегорске в 2016 году.jpg|Jumalanmaman Vladimiran jumalaižen pühäpert', vn 2016 nägu
Port Uglegorsk - panoramio.jpg|Lidnan meriport vl 2008
</gallery>

== Homaičendad ==
<references />

== Irdkosketused ==
* [http://uglegorsk.admsakhalin.ru/ Lidnan da lidnümbrikon tobmuden aluzkundoiden oficialine sait (''uglegorsk.admsakhalin.ru'').] {{ref-ru}}
* [http://sakhalin.gov.ru/index.php?id=688 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
* [http://uglegorsk.ru/ Lidnan informacine sait (''uglegorsk.ru'').] {{ref-ru}}
{{Commons|Category:Uglegorsk, Sakhalin Oblast}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Uglegorskan lidnümbrik|*]]
