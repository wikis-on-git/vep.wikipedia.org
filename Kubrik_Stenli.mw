{{1000}}{{A10000}}
{{Personalii
| изображение = KubrickForLook (cropped).jpg
| описание изображения = Stenli Kubrikan fotokuva-avtoportret «Leica III»-kameranke vl 1949
}}
'''Stenli Kubrik''' ({{lang-en|Stanley Kubrick}} [ˈkuːbrɪk]; sünd. [[26. heinku]] [[1928]], [[Nju Jork]]an Manhetten-rajon, [[Nju Jork (štat)|Nju Jork-štat]], [[Amerikan Ühtenzoittud Valdkundad|AÜV]], — kol. [[7. keväz'ku]], [[1999]], Čailduikberi-erižpert', [[Hartfordšir|Hartfordan grafkund]], [[Anglii]], [[Sur' Britanii]]) oli [[AÜV|amerikaine]] i britanine fil'miden režissör, prodüser da scenarist, mugažo fotograf i [[šahmatad|šahmatoiden]] navedii školan igäspäi. Tegi kirjoiden ekranizacijoid tobjimalaz.

== Biografii ==
Stenli oli sündnu [[evrejalaižed|evrejalaižiden]] pereheze ezmäižen lapsen, kazvoi Nju Jorkan Bronks-rajonas. Džeikob Leonard Kubrik (1902−1985) oli tat, Sedi Gertruda Perveler (1903−1985) oli mam, molembiden ezitatad libuiba Keskuzližes i Päivnouzmaižes Evropaspäi.

Nor' Kubrik ei voind ühtneda üläopendusen aluzkundha vähähkon ehtmižen tagut školas, sid' radaškanzi «Look»-aiglehtesen fotografal i vändi šahmatoil rahoiže näht. Vspäi 1951 tegeškanzi fil'mid, ezmäi lühüdpiduzližid i ičeze rahoiden mänetamal. Vl 1962 sirdi Surhe Britanijha fil'mdamha «Lolita»-sädust amerikaižen cenzuran taguiči. Oli nainu kaks' kerdad. Režissöran arhiv kaičeze Londonan Čomamahtoiden universitetas.

== Fil'mografii režissöraks ==
Alemba kaik täuz'piduzližed fil'mad oma mainitadud. Kubrik oli läz kaikiden niiden prodüseraks i scenarijan kirjutajaks-ki päpaloin.

* «Varu i himoituz» (1953, {{lang-en|Fear and Desire}})
* «Rikojan čoksuine» (1955, ''Killer’s Kiss'')
* «Rikond» (1956, ''The Killing'')
* «Hoštusen takaižed» (1957, ''Paths of Glory'')
* «Spartak» (1960, ''Spartacus'')
* «Lolita» (1962, mugažo anglijan kelel)
* «Streindžlav-doktor vai kut minä heitin varud i armastaškanzin bombad» (1964, ''Dr. Strangelove or: How I Learned to Stop Worrying and Love the Bomb'')
* «[[2001: Kosmine odissei|2001. voz': Kosmine odissei]]» (1968, ''2001: A Space Odyssey'') — fil'm sai [[Oskar (kinopremii)|Oskarad]] parahimiš vizualizacijan effektoiš
* «Pandud kävutamižhe apel'sin» (1971, ''A Clockwork Orange'')
* «Barri Lindon» (1975, ''Barry Lyndon'')
* «Säind» (1980, ''The Shining'')
* «Ünäine metalline kor'» (1987, ''Full Metal Jacket'')
* «Avaros umbištadud sil'midenke» (1999, ''Eyes Wide Shut'')

== Homaičendad ==
<references/>

== Irdkosketused ==
* [http://www.stanleykubrick.de/ Sait Stenli Kubrikas, Saksanman fil'miden muzei Frankfurtas Mainal.] {{ref-de}} {{ref-en}}

[[Kategorii:AÜV:oiden režissörad]]
[[Kategorii:Suren Britanijan režissörad]]
[[Kategorii:AÜV:oiden prodüserad]]
[[Kategorii:Suren Britanijan prodüserad]]
[[Kategorii:Kinotarinantegijad]]
[[Kategorii:Prodüserad kirjamišton mödhe]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
