{{Eländpunkt
 | Nimi = Saki<br />Саки <small>(ukr. i ven.)</small><br />Сакъ <small>(krim.-tat.)</small>
 | Lidnanznam = COA Saky, Crimea, Ukraine.svg
 | Flag = FLA Saky, Crimea, Ukraine.svg
 | Lidnanznam text = Sakin lidnanznam
 | Flag text = Sakin flag
 | Valdkund = Venäma]] - de fakto<br />[[Ukrain]] - de jure
 | Eläjiden lugu = 24,797
 | Voz' = 2018
 | Pind = 28.73
 | Fail = СакиПрибой.JPG
 | Pämez' = Andrei Ivkin<br />(sügüz'ku 2014—)
 | Telefonkod = +7-36563.<br/>ende +380-6563
 | Aigvö = [[UTC]]+3
}}
'''Saki''' ([[ukrainan kel'|ukr]]. i {{lang-ru|Саки}}, {{lang-crh|Сакъ / Saq}}) om lidn-kurort da lidnümbrik [[Krim]]an suvipäivlaskmas. Se om [[Sakin rajon]]an administrativižeks keskuseks, no ei ole rajonan palaks.

== Istorii ==
Eländpunktan aluz om pandud 14. voz'sadal. Se sai lidnan statusad vl 1952.

Sakin ižandusen päsarakod oma turizm (äiluguižed sanatorijad da pansionatad), sömtegimišt (leibänkombinat, maidtegim), mugažo raudbetontegesiden pästand om olmas.

== Geografijan andmused ==
[[Sakinjärv]] sijadase lidnan da Mustmeren keskes, 10 m ü.m.t. keskmäižel korktusel. Lidn otab järven pohjošt randad. Matkad [[Simferopol'|Simferopolihesai]] om 45 km suvipäivnouzmha raudtedme. Lähembaine [[Jevpatorii]]-lidn da port sijadase 20 km päivlaskmha raudtedme vai avtotedme. ''Saki-raudtestancii'' om olmas «Simferopol' — Jevpatorii»-jonol vspäi 1915.

Klimat om [[ven vö|ven]] meren kuivahk päipaštokaz. Heinkun lämuz om +22,7 C°, vilukun — +1,3 C°, voden keskmäine lämuz om +11,8 C°. Paneb sadegid 443 mm vodes, kuidme läz tazomäras. Kovad tulleid stepišpäi oleskeldas paksus.

Saki om lidnümbrikon üks'jäine eländpunkt.

== Eläjad ==
Vl 2014 eläjiden lugu oli 23 400 ristitud. Kaikiš suremb lidnan ristitišt oli 31 990 eläjad vl 1989.

Rahvahad (enamba 0,4% vl 2014): [[venänikad]] — 69,0%, [[ukrainalaižed]] — 15,9%, [[krimantatarlaižed]] — 5,3%, [[totarlaižed]] — 1,8%, [[vaugedvenälaižed]] — 1,4%, [[armenijalaižed]] — 0,6%, toižed rahvahad — 1,6%, rahvahuden ozutandata — 4,4%.

== Transport ==
Avtobusad da taksid oma kundaližeks transportaks lidnas da sen ümbrištos.

== Homaičendad ==
<references />

== Irdkosketused ==
* [http://saki.rk.gov.ru/ Lidnan tobmuden aluzkundoiden oficialine sait (''saki.rk.gov.ru'').] {{ref-ru}}
{{Commons|Saky}}

[[Kategorii:Kriman lidnad]]
[[Kategorii:Eländpunktad kirjamišton mödhe]]
[[Kategorii:Kriman lidnümbrikod]]
[[Kategorii:Sakin rajon|*]]
