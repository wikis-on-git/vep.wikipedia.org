{{10000}}{{A10000}}
[[Fail:Neon-glow.jpg|thumb|left|200px|Kolb neonanke]]
{{Himine element|10|Neon|Ne|20,1797|Gaz|2|8|0|0|0|0|0|}}
[[Fail:Neon emission.png|thumb|250px|<center>Neonan emissine spektr</center>]]
'''Neon''' (mugažo latinan kelel, znamoitas ''Ne'') om kümnenz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesandestoštkümnendes gruppas (vanhtunuden klassifikacijan mödhe — kahesanden gruppan päalagruppas), tabluden kahtendes periodas.

== Ühthine ümbrikirjutand ==
Anglijalaižed Uil'jam Ramzai- i Moris Travers-himikad avaižiba neonan [[il'm]]as nozoltandan jäl'ghe vl 1898. Nimitihe [[grekan kel'|grekan kelen]] ''νέος''-sanaspäi «uz'».

Neon om videnz' element londuses levigandusen mödhe, mail'man massan 0,13%. Se om äjiden tähthiden koumanz' element vezinikan i gelijan jäl'ghe. Pala Man atmosferas om 18,2 × 10<sup>−6</sup> mülün mödhe, vai 1 / 55 000. Neon om lujas harv Man kores, 7 × 10<sup>−11</sup> massan mödhe.

== Fizižed ičendad ==
Neon om inertine üks'atomine [[gaz]] mujuta, maguta da hajuta. Vauvhatub rusttal elektrojoksusen olendan aigan.

Atommass — 20,1797. Ninevuz (−246 C° lämudel) — 1,204 g/sm³. Suladandlämuz — 24,56 K (−248,59 C°). Kehundlämuz — 27,1 K (−246,05 C°).

Londuseline neon kogoneb koumes stabiližes izotopaspäi: <sup>20</sup>Ne (90,48%), <sup>21</sup>Ne (0,27%) i <sup>22</sup>Ne (9,25%). Tetas 16 ratud radioaktivišt izotopad 16..19, 23..34 atommassanke, izomärid ei ole. Kaikiš hätkemb ratud izotop om <sup>24</sup>Ne 3,38 minutad pol'čihodamižen pordonke.

== Himižed ičendad ==
Ei ole himižid ühtnendoid, neon om kaikiš inertižemb element mail'mas [[gelii|gelijan]] kartte. Om vaiše toižetujid segoitesid-klatratoid, oz., vedenke Ne·6Н<sub>2</sub>О. Muigotandmär om 0. Neonan [[ion]]ad oma olmas: Ne<sup>+</sup>, (NeAr)<sup>+</sup>, (NeH)<sup>+</sup> i (HeNe)<sup>+</sup>.

== Kävutand ==
Neon kävutase segoituses gelijanke okeanavtoiden hengaidusen täht. Kucub asfiksijad korktas koncentracijas. Ottas kävutamižhe vilugoitimiden agentaks tobjimalaz. Sadas il'maspäi laptaližeks produktaks fil'tracijan abul.

== Irdkosketused ==
* [http://www.webelements.com/webelements/elements/text/Ne/key.html Neon ''webelements.com''-saital.] {{ref-en}}
* [http://n-t.ru/ri/ps/pb010.htm Kirjutuz neonas Himižiden elementoiden populärižes kirjištos (''n-t.ru'').] {{ref-ru}}
{{Commons|Neon}}

{{Periodine tablut}}

[[Kategorii:Himižed elementad kirjamišton mödhe]]
