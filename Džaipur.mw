{{10000}}
{{Eländpunkt
 | Nimi = Džaipur<br />जयपुर <small>(hindi)</small><br />Jaipur <small>(angl.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 3,073,350
 | Voz' = 2011
 | Pind = 200.4
 | Fail = Jaipur Montage.png
 | Pämez' = Nirmal Nahta
 | Telefonkod = +91-141-xxx-xxxx
 | Aigvö = [[UTC]]+5:30
}}
'''Džaipur''' ({{lang-hi|जयपुर}}, {{lang-en|Jaipur}} [ˈdʒaɪpʊər], «Ruza lidn»-närituznimenke) om [[Indii|Indijan]] lidn-millioner, [[Radžasthan]]-štatan pälidn, sen kaikiš suremb lidn da Indijan kümnenz' lidn ristitišton lugun mödhe. Džaipur-ümbrikos elädas 6,6 mln ristitud vl 2011.

Matkad [[Uz' Deli|Udhe Delihesai]] om 260 km pohjoižpäivnouzmha.

Lidn om pol'kalližarvoižiden kividen ümbriradmižen tetab keskuz.

== Istorii ==
Vl 1727 kül'mkun 18. päiväl [[Savai Džai Singh II]]-maharadž pani lidnan alusen sädamha Dhundhar-radžankundan pälidnad da sauvoi sidä kahesas vodes. Hänen nimen mödhe lidn om nimitadud-ki. Se oli lidnuz 9 oigesaumaižen sektoranke da seičemen verajanke, saudud bengaližen Čakravartin Vidjaharan-arhitektoran projektan mödhe. Sil aigal oigedsaumaine planiruind oli vaiše neciš Indijan lidnas, hot' se kožub indižele verole.

Vhesai 1949 Džaipur oli Dhundhar-radžankundan pälidnaks.

== Geografijan andmused ==
Lidn seižub 431 metrad keskkorktusel. Banas- da Bangang-joged läbitadas Džaipur-ümbrikod.

Klimat om [[tropine vö|tropine]] kuiv. Vilukun kesklämuz om +15°C, semendkun da heinkun — +33°C. Paneb sadegid 635 mm vodes, niišpäi 430 mm kahtes kus — heinku da eloku.

Džaipur alajagase 91 rajonha-valičemižümbrikho.

== Transport ==
Avtobusad da kiruhavtobusad oma kundaližeks transportaks.

Vspäi 2015 metro radab lidnas (1 jono, 9 stancijad, 9,6 km raudted), 8 stancijad oma manpäližed da 1 stancii manalaine om.

Rahvahidenkeskeine civiline Džaipur-lendimport (''JAI'') sijadase suvižes Sanganer-ezilidnas, 13 kilometras lidnan keskusespäi. Sišpäi tehtas reisid Indijan südäimes, [[Araban Ühtenzoittud Emiratad|Emiratoihe]] da [[Oman]]ha.

== Homaičendad ==
<references />

== Irdkosketused ==
* [http://www.jaipur.rajasthan.gov.in/ Džaipur-lidn Radžasthan-štatan oficialižel portalal (''jaipur.rajasthan.gov.in'').] {{ref-en}} {{ref-hi}}

[[Kategorii:Džaipur| ]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
[[Kategorii:Radžasthan|*]]
[[Kategorii:Radžasthanan lidnad]]
