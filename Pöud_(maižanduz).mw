{{Znamoičendad|Pöud}}
[[Fail:Field Hamois Belgium Luc Viatour.jpg|thumb|right|250px|Kezapöud [[Bel'gii|Bel'gijas]].]]
'''Pöud''' om laged (mecatoi), tazo da avar paksus [[mapala|uma]] [[maižanduz|maižandusen]] täht, [[nit]]uiden, [[sad]]uiden da [[omaluine|omaluižiden]] kartte.

== Pöudho sidotud vepsän tärtused ==
* ''Kertta'' — küntta mad tošti.
* ''Kündatez'' — künttud pöud.
* ''Leta ma'' — küntta pöud tal'veks.
* ''Loukuz'' — čogaine uma pöudos.
* ''Pikesk'' — viga pöudol ägestamižen jäl'ghe.
* ''Pöudait'' — ait pöudol villäd kaičemha.
* ''Pöudemäg'' — mifine rahkoi, pöudon emägeine (<small>хозяечка</small>).
* ''Pöudon röun'': oz., ''kagranröun'' — kagrasižen pöudon röun.
* ''Sikloičii'' — panii vehoid (sikloimid) ristit pöudol.
* ''Sikloim'' — veh pöudol vai semetud kerdha sarg pöudol.
* ''Zapol'k'' — edahaine pöud.

== Kävutand ==
Pöudod kävutadas maižanduses:
* [[kazmuzvodind|kazvatamha]] [[künttud ma|kündatesil]] [[kul'turkazmuz|maižanduzkul'turoid]] — [[tähkheinäd|tähkasižid]] da [[bobanvuiččed|bobanvuiččid]] tobjimalaz;
* paimendamha [[kabjživatišt]]od [[omaluine|omaluižil]].

Semetomad [[künttud ma|künttud mad]] jädas erašti [[kezand]]aks. Kaks'pöudoližuz da koumepöudoližuz oma olmas.

== Pöudoiden kaičend ==
[[Puiden ištutesed|Puištutesiden]] jonod kävutadas kaičemha pöudoid [[mahuz|mahusen]] [[erozii (geologii)|erozijad]] vaste da niiden vezireguliruindan paremboičemha.

== Pöudon tipad ==
* ''Heinänsemnidenpöud''.
* ''Letud ma'' — kündatez tal'veks.
* ''Luhtpöud'' — sidä kävutadas erasiden vezinavedijoiden kul'turoiden kazvatamha.
* ''Säng'pöud''.

Tahon mapalad [[vinmarj]]oid da [[humal]]id kazvatamha oma mugažo pöudoiden tipad.

== Pöudho sidotud vepsän muštatišed da ozoitesed ==
=== Muštatišed ===
<blockquote>
* ''Aidatomha pöudho kaikutne živat tuleb.''
* ''Sömäta joksed läbi pöudos, a alasti ei sa.''
</blockquote>

=== Ozoitesed ===
<blockquote>
Must katläine pöudon peras kehub (muražmät).
</blockquote>

== Kacu mugažo ==
* [[Kas'k]]

== Irdkosketused ==
{{Commons|Field}}

[[Kategorii:Kazmuzvodind]]
[[Kategorii:Geobotanik]]
[[Kategorii:Živatvodind]]
[[Kategorii:Kazvišton zonad]]
