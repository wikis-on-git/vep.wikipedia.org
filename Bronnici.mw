{{Eländpunkt
 | Nimi = Bronnici<br />Бронницы
 | Lidnanznam = Coat of Arms of Bronnitsy (Moscow oblast) (2005).png
 | Flag = Flag of Bronnitsy (Moscow oblast).png
 | Lidnanznam text = Bronnicin lidnanznam
 | Flag text = Bronnicin flag
 | Valdkund = Venäma
 | Eläjiden lugu = 22,531
 | Voz' = 2020-01-01
 | Pind = 22.16
 | Fail = City Bronnitsy. (4748828469).jpg
 | Pämez' = Dmirii Lisenkov<br />(sügüz'ku 2019—.<br />''Дмитрий Лысенков'')
 | Telefonkod = +7-49646-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Bronnici''' (vai '''Bronnicad''', {{lang-ru|Бро́нницы}}) om [[Venäma]]n lidn da lidnümbrik [[Moskvan agj]]an keskuzpalan suvipäivnouzmas. Se om ümbärtud [[Ramenskojen lidnümbrik]]on territorijal.

== Istorii ==
Eländpunkt mainitase vspäi 1453 kuti ''Broniči''-torguindžilo ({{lang-ru|Броничи}}), oli Moskvan ruhtinasiden i Venäman cariden žiloks. [[Hebod|Hebonferman]] aluz oli pandud senno [[Födor III]]-carin aigan 17. voz'sadan lopus, hebonraccastajiden polk sijazihe lidnas 19. voz'sadal. Žilo sai makundan lidnan statusad vn 1781 5. päiväl redukud. Francine armii toi äjid murendusid lidnale vn 1812 sügüzel. Lidn oli makundan keskuseks vhesai 1924. Mülütihe Ramenskojen rajonha vll 1929−1992.

Bronnici šingotase valamižmehanižel tegimel, pun i metallan ümbriradmižen edheotandoil, juvelirtegesiden pästandal, omblendfabrikal, [[sor'mikod|sor'mikoiden]] fabrikal. Nevondkundaližen aigan savičtegim radoi mugažo.

== Geografijan andmused ==
Lidn sijadase [[Moskv (jogi)|Moskv]]-jogen oiktal randal, 120 m ü.m.t. keskmäižel korktusel. Matkad [[Moskv]]hasai om 52 km lodeheze. Lähembaižed lidnad oma [[Domodedovo (lidn)|Domodedovo]] päivlaskmha, [[Ramenskoje]] pohjoižhe, [[Beloozörskii]] pohjoižpäivnouzmha, [[Voskresensk]] päivnouzmha-suvipäivnouzmha.

Bronnici om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 6 127 eläjad, vl 1959 — 10 107 eläjad. Vn 2010 Venäman rahvahanlugemižen mödhe lidnan eläjiden lugu oli 21 102 ristutud. Kaikiš suremb ristitišt om 21..22 tuhad eläjid vspäi 2010 (22 643 rist. vl 2019). [[Ortodoksine hristanuskond|Ortodoksižen hristanuskondan]] Ph. Mikoi-arhangelan päjumalanpert', kaks' jumalanpertid<ref>[https://sobory.ru/geo/locat/213 Bronnicin pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 91,8%, [[ukrainalaižed]] — 2,3%, [[uzbekad]] — 1,4%, toižed rahvahad — 4,3%, rahvahuden ozutandata — 0,2%.

Professionaližen opendusen aluzkund om Moskvan agjan avtotesauvondan kolledž.<ref>[http://mogadk11.narod.ru/ Moskvan agjan avtotesauvondan kolledžan sait (''mogadk11.narod.ru'').] {{ref-ru}} <small>''(+ äikel'ne avtomatine känduz)''</small></ref>

== Lidnan nägud ==
<gallery mode="packed" heights="125px">
RU Br1.jpg|Policijan palakund, ende kundaline pert'
Bronnitsy, Moskovskaya oblast', Russia - panoramio (3).jpg|Ph. Mikoi-arhangelan päjumalanpert' kellčuhundusenke<br />(vn 2014 nägu)
Скульптура с символической лошадью.jpg|Simvoližen hebon skul'ptur
Bronnitsy Foot Bridge Mar 2010 02.jpg|Jaugnikoiden sild Bel'skoje-järves päliči
Bronnitsy railplatform.jpg|Bronnici-raudtestancii<br />(2010)
</gallery>

== Homaičendad ==
<references />

== Irdkosketused ==
* [http://bronadmin.ru/ Lidnümbrikon tobmuden aluzkundoiden oficialine sait (''bronadmin.ru'').] {{ref-ru}}
{{Commons|Category:Bronnitsy}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
