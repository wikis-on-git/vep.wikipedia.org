{{Eländpunkt
 | Nimi = Morozovsk<br />Морозовск
 | Lidnanznam = Coat of Arms of Morozovsk (Rostov oblast).png
 | Flag = Flag of Morozovsk (Rostov oblast).png
 | Lidnanznam text = Morozovskan lidnanznam
 | Flag text = Morozovskan flag
 | Valdkund = Venäma
 | Eläjiden lugu = 25,467
 | Voz' = 2017
 | Pind = 26
 | Fail = Morozovkaya Vokzal.jpg
 | Pämez' = Andrei Silin<br />(uhoku 2018—)
 | Telefonkod = +7-86384-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Morozovsk''' ({{lang-ru|Моро́зовск}}) om [[Venäma]]n lidn, lidnankund da transporttesol'm [[Rostovan agj]]an pohjoižpäivnouzmas. Se om [[Morozovskan rajon]]an administrativine keskuz.

== Istorii ==
Ezmäižen eländpunktan aluz om pandud vodele 1900 kuti ''Morozovskai-raudtestancii'' da žilo senno «[[Kamensk Šahtil|Kamenskai]] — [[Volgograd|Caricin]]»-keskustal, om nimitadud lähižen futoran mödhe. Toine eländpunkt om pandud vl 1910 kuti ''Taubevskai-stanic'' ({{lang-ru|станица Таубевская}}), nimitihe [[kozakišt|kozakoiden]] vägiden Födor Taube-atamanan kanzannimen mödhe. Aigan mändes eländpunktad leviganziba, ühtištuihe niid da lähižid futorid. Vll 1917−1938 nimitihe eländpunktad ''Morozovskai-stanicaks'', sid' kätihe stanicad ''Morozovskii-radnikžiloks''. Morozovskii-žilo sai lidnan statusad nügüdläiženke nimtusenke vn 1941 29. päiväl semendkud. [[Toine mail'man soda|Toižen mail'man sodan]] aigan lidn oli okkupiruidud nacistoil (15.07.1942 — 5.01.1943). Raudte ühtenzoiti Cimlänskanke vl 1949.

Morozovsk šingotase sömtegimištol (pühävoin järed tegim, maidtegim), maižanduztehnikan pästandan edheotandan filialal i vedimdepol.

== Geografijan andmused ==
Lidn sijadase rajonan pohjoižpalas, Bistrai-jogen üläjoksmusen hural randal tobjimalaz ({{lang-ru|Быстрая}}, [[Don]]an oigedpol'ne bassein), 73 m ü.m.t. keskmäižel korktusel. Matkad [[Rostov Donal|Rostovhasai Donal]] om 200 km suvipäivnouzmha orhal, 252 km avtotel vai raudtel. Lähembaižed lidnad oma [[Surovikino]] (Volgogradan agj) 80 km päivnouzmha-pohjoižpäivnouzmha orhal, 90 km avtotedme vai raudtedme, [[Cimlänsk]] 81 km suvhe orhal, 89 km avtotedme vai raudtedme, i [[Vauged Kalitv]] 79 km päivlaskmha orhal, 92 km avtotedme vai raudtedme. ''Morozovskai-raudtestancii'' ({{lang-ru|Морозовская}}) radab lidnan päivnouzmas.

Morozovsk om lidnankundan üks'jäine eländpunkt.

== Eläjad ==
Vl 1939 žilon ristitišt oli 21 700 eläjad. Vn 2010 Venäman rahvahanlugemižen mödhe eläjiden lugu oli 27 642 ristitud, rajonan kaks' koumandest. Kaikiš suremb lidnan ristitišt oli 28..29 tuhad eläjid vll 1996−2009 (29 300 rist. vll 1996−1998).

Rahvahad (2010): [[venälaižed]] — 92,7%, [[ukrainalaižed]] — 2,0%, [[armenijalaižed]] — 1,6%, toižed rahvahad — 3,7%.

Professionaližen opendusen aluzkund om Morozovskan agrotegimištoline tehnikum.<ref>[http://mapt.gauro-riacro.ru/ Morozovskan agrotegimištol'žen tehnikuman sait (''mapt.gauro-riacro.ru'').] {{ref-ru}}</ref>

== Homaičendad ==
<references />

== Irdkosketused ==
* [http://morozovsk.donland.ru/ Lidnan tobmuden aluzkundoiden sait (''morozovsk.donland.ru'')] {{ref-ru}}
{{Commons|Category:Morozovsk}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Morozovskan rajon|*]]
