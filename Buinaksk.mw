{{Eländpunkt
 | Nimi = Buinaksk<br />Буйнакск <small>(ven.)</small><br />Шура <small>(avar.)</small><br />Темир-хан-шура / Шура <small>(kum.)</small>
 | Lidnanznam = Coat of Arms Buynaksk.jpg
 | Flag = 
 | Lidnanznam text = Buinakskan lidnanznam
 | Flag text = 
 | Valdkund = Venäma
 | Eläjiden lugu = 65,080
 | Voz' = 2018
 | Pind = 20.95
 | Fail = Буйнакск.jpg
 | Pämez' = Islamudin Nurgudaev<br />(eloku 2017—)
 | Telefonkod = +7-87237-xx-xxx
 | Avtokod = 05
 | Aigvö = [[UTC]]+3 (MSK+0)
}}
'''Buinaksk''' ({{lang-ru|Буйнакск}}, {{lang-av|Шура}}, {{lang-kum|Темир-хан-шура}} vai ''Шура'') om [[Venäma]]n lidn da lidnümbrik [[Dagestanan Tazovaldkund]]an keskuzpalan suves. Se om [[Buinakskan rajon]]an administrativižeks keskuseks mugažo, ei mülü rajonha.

== Istorii ==
Eländpunktan aluz om pandud vl 1834, i vhesai 1922 sen oficialine nimituz oli ''Temir-Han-Šur''. Nimitihe järven i jogen mödhe, kuivatihe Temir-Han-Šur-järved vl 1854. Žilo sai lidnan statusad vl 1866.

Luja manrehkaiduz tegihe lidnas vn 1970 14. päiväl semendkud. Buinaksk šingotase agregattegimel i konservtegimel.

== Geografijan andmused ==
Lidn sijadase Šura-ozen'-mägijogen randal ({{lang-ru|Шура-озень}}, lankteb Kaspijha), 490 m keskmäižel korktusel valdmeren pindan päl. Kurortine tahond levineb lidnas ümbri. Matkad lähembaižhe [[Mahačkal]]-lidnhasai om 40 km pohjoižpäivnouzmha orhal, raudtel vai avtol.

Buinaksk om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 62 623 ristitud. Kaikiš suremb ristitišt om nügüd'. Islaman järed Džuma-mečet' i koume pühäpertid, medrese i institut oma olmas lidnas, mugažo ortodoksižen hristanuskondan ph. Aleksandr Nevskijan jumalanpert' om saudud vl 2000; iudaizman pühäpert' ei ole väges hudran olendan tagut.

Rahvahad (enamba 0,4% vl 2010): [[avarad]] — 45,8%, [[kumikalaižed]] — 30,8%, [[venälaižed]] — 7,0%, [[lakalaižed]] — 6,8%, [[darginalaižed]] — 6,3%, [[azerbaidžanlaižed]] — 0,6%, [[lezginalaižed]] — 0,4%, toižed rahvahad — 1,9%, rahvahuden ozutandata — 0,4%.

Professionaližen opendusen aluzkundad: Buinakskan kooperativine tehnikum, pedagogine, agrotegimišton i tegimištoliž-ekonomine kolledžad, medicinine škol, viž üläopendusen aluzkundad (Moskv, Belgorod, Mahačkal, Piter).

== Irdkosketused ==
* [http://www.buynaksk05.ru/ Lidnümbrikon tobmuden aluzkundoiden oficialine sait (''buynaksk05.ru'').] {{ref-ru}}
{{Commons|Зимний Буйнакск.jpg}}

{{Dagestanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Dagestanan Tazovaldkundan lidnad]]
[[Kategorii:Dagestanan Tazovaldkundan lidnümbrikod]]
[[Kategorii:Buinakskan rajon|*]]
