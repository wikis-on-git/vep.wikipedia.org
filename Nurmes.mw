{{Eländpunkt
 | Nimi = Nurmes
 | Lidnanznam = Nurmes.vaakuna.svg
 | Flag =
 | Lidnanznam text = Nurmesan lidnanznam
 | Flag text = Nurmesan flag
 | Valdkund = Suomenma
 | Eläjiden lugu = 9,522
 | Voz' = 2020-01-01
 | Pind = 2,692.86
 | Fail = Suomi Nurmes Old wooden house.JPG
 | Pämez' = Asko Saatsi<br />(keväz'ku 2012—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Nurmes''' (mugažo [[suomen kel'|suomen]] i [[ročin kel'|ročin]] kelil) om [[Suomenma]]n lidn da lidnankund valdkundan keskuzpalan päivnouzmas. Se om [[Pohjoižkarjal]]-agjan nellänz' lidnankund videspäi eläjiden lugun mödhe.

== Istorii ==
Municipalitetan aluz om pandud vl 1810. Mülütihe Nurmesan küläkundad sihe vl 1973, i ühtištadud kund sai lidnan statusad vl 1974. Valtimo-kund om lidnankundan palaks vspäi 2020.

Nurmes šingotase mecan pilindal i ümbriradmižel, sömtegimištol (glütenatoi leib, kala- i lihaproduktad), metalltegesiden inžiniringal, mugažo mägisuksiden Jurttivaar-keskusel ({{lang-fi|Jurttivaara}}). Himižiden produktoiden tehmine biotorhudel (pumaterial) projektiruiše. Muzikfestivalid oleskeldas [[Raštvad|Raštvoiden]] kanman, i Nurmes om tetab Evropas kuti «Raštvoiden pajoiden lidn».

== Geografijan andmused ==
Lidn sijadase agjan pohjoižes, [[Pielinen]]-järven pohjoižrandal (894 km², 93 m ü.m.t., [[Neva]]-jogen bassein). Kaik om 409 järved municipalitetas. Matkad [[Venäma]]n röunhasai om 45..50 km päivnouzmha orhal. Matkad agjan [[Jogensu (lidn)|Jogensu]]-keskushesai om 127 km suvhe avtotel vai raudtel, [[Hel'sinki]]-pälidnhasai om 435 km suvipäivlaskmha orhal, 508 km avtotedme vai raudtedme. Toižed lähembaižed lidnad oma [[Lieks]] 46 km suvipäivnouzmha orhal, 55 km avtotedme vai raudtedme, i [[Kuhmo]] (Kainu-agj) 68 km pohjoižhe-pohjoižpäivnouzmha orhal, 80 km avtotedme vai raudtedme. «Jogensu — [[Kajani]]»-raudtekeskust läbitab Nurmesad vspäi 1911.

Vl 2020 lidnankundan pind om 2 692,86 km², sidä kesken kuiv ma — 2 401,37 km², vezi i sokaz tahond ottas ühesandest (291,49 km²).

== Eläjad ==
Vl 1980 lidnankundan eläjiden lugu oli 11 550 ristitud (kaikiš suremb ristitišt), vl 2010 — 8 508 ristitud. Ristituiden pol' eläb lidnankundan keskuses.

Mamankelen mödhe (2016): suomen kel' — 98,3%, ročin kel' — 0,1%, toižed keled — 1,6%.

Pertti Vainionpää radoi edeližen lidnanpämehen, vhesai 2012.

== Galerei ==
<gallery mode="packed" heights="125px">
Nurmes, Rukoushuone 02.jpg|Hristanuskondan loičendpert'
Nurmes Church 1.jpg|Nurmesan lüteranine jumalanpert'<br />(1896, vn 2006 nägu)
Bomba (huvila).JPG|«Break Sokos Hotel Bomba»-adivpert'
Nurmes railway station.jpg|''Nurmes''-raudtestancijan sauvuz<br />vl 2011
</gallery>

== Homaičendad ==
<references />

== Irdkosketused ==
* [http://www.nurmes.fi/ Lidnan tobmuden sait (''nurmes.fi'').] {{ref-fi}} {{ref-en}}
{{Commons|Category:Nurmes}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižkarjal]]
