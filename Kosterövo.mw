{{Eländpunkt
 | Nimi = Kosterövo<br />Костерёво
 | Lidnanznam = Coat of Arms of Kosteryovo.png
 | Flag = 
 | Lidnanznam text = Kosterövon lidnanznam
 | Flag text = 
 | Valdkund = Venäma
 | Eläjiden lugu = 8,340
 | Voz' = 2017
 | Pind = 14.33
 | Fail = Kosterevo station.jpg
 | Pämez' = Lüdmila Žil'cova (2013—)
 | Telefonkod = +7-49243-xx-xxx
 | Avtokod = 33
 | Aigvö = [[UTC]]+3 ([[MSK]]+0)
}}
'''Kosterövo''' ({{lang-ru|Костерёво}}) om [[Venäma]]n lidn da lidnankund [[Vladimiran agj]]an suvipäivlaskmas. Se om [[Petuškan rajon]]an kaikiš penemb lidn eläjiden lugun mödhe.

== Istorii ==
Eländpunktan aluz om pandud vl 1890 kuti žilo raudtestancijanke ühtes. Se om nimitadud stöklantegimen pidajiden kanzannimen mödhe. Kosterövo tegihe radnikžiloks vl 1938. Radnikžilo sai lidnan statusad vl 1981.

== Geografijan andmused ==
Lidn sijadase Sur' Lipn'-jogen randal ([[Kläz'm]]an hura ližajogi, [[Volg]]an bassein), 115 m keskmäižel korktusel valdmeren pindan päl. Matkad Kläz'man randhasai om 1 km suvhe, [[Vladimir (lidn)|Vladimir-lidnhasai]] — 52 km pohjoižpäivnouzmha. Matkad lähembaižhe [[Petuškad]]-lidnhasai om 6 km päivlaskmha sijaližedme avtotedme. «Volg»-avtote (M7) mäneb 3 km pohjoižhe lidnan keskusespäi.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 9 073 ristitud. Kaikiš suremb ristitišt oli vozil 1979—1996, enamba 11 tuhad eläjid (vl 1989 — 11 777 ristitud). [[Ortodoksine hristanuskond|Ortodoksižen hristanuskondan]] kahten pühäpertin arhitekturine ansambl' sijadase lidnas.

Ižandusen päsarakod oma tehnižen plastmassan pästand da mecan ümbriradmine. Ühtennimine raudtestancii sijadase [[Moskv]] — [[Vladimir (lidn)|Vladimir]] raudtel. Avtobusad ühtenzoittas lidnad [[Petuškad|rajonkeskusenke]], ezilidnelektrojonused — Moskvanke i Vladimiranke.

== Irdkosketused ==
* [http://www.kosterevo.ru/ Lidnan tobmuden aluzkundoiden oficialine sait (''kosterevo.ru'').] {{ref-ru}}
{{Commons|Category:Kosteryovo}}

{{Vladimiran agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Petuškan rajon]]
