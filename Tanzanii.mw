{{1000}}{{A10000}}
{{Valdkund
| Nimi = Tanzanijan Ühtenzoittud Tazovaldkund<br />Jamhuri ya Muungano wa Tanzania <small>(suah.)</small><br />United Republic of Tanzania <small>(angl.)</small>
| Valdkundznam = Coat of arms of Tanzania.svg
| Flag = Flag of Tanzania.svg
| Valdkundznam text = Tanzanijan valdkundznam
| Flag text = Tanzanijan flag
| Pälidn = Dodom
| Eläjiden lugu = 55,451,343<ref>[https://www.cia.gov/library/publications/the-world-factbook/geos/tz.html Tanzanijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 945,203
| Kart = LocationTanzania.svg
| Kel' = [[suahili]], [[anglijan kel'|anglijan]]
| Valdkundan pämez' = [[Suluhu Samia|Samia Suluhu]]
| Päministr = [[Madžaliva Kassim|Kassim Madžaliva]]
| Religii = [[hristanuskond]], [[islam]], [[paganuz]]
| Valüt = [[tanzanijan šilling]] (TZS)
| Internet-domen = [[.tz]]
| Telefonkod = +255 (+007 [[Kenii|Kenijaspäi]] da [[Ugand]]aspäi)
| Aigvö = [[UTC]]+3
}}
'''Tanzanii''', oficialižikš — '''Tanzanijan Ühtenzoittud Tazovaldkund''' ({{lang-sw|Jamhuri ya Muungano wa Tanzania}}, {{lang-en|United Republic of Tanzania}}), om valdkund [[Päivnouzmaine Afrik|Päivnouzmaižes Afrikas]]. Sen pälidn om [[Dodom]]. Käskusenandajan da radonoigendajan tombuziden päaluskundad sijadase sigä. Verazmaiden sur'oigenduzkundad da bankad sijadase toižes, vanhas (1993-vodhesai) pälidnas, [[Dar Es Salam]]as.

== Istorii ==
Vozil 1961 da 1963 Tanzanijan erazvuiččed palad tedištotiba ičeze ripmatomudes [[Sur' Britanii|Sures Britanijaspäi]].

Tanzanii-nimi om saudud sana, se om tehtud enččiden kolonijoiden kahtes nimespäi: Tanganjik da Zanzibar. Niišpäi, mugažo Pemb-saren ühtes, vn 1964 26. päiväl sulakud sädihe-ki Tanzanijad.

== Geografijan andmused ==
[[Fail:Tanzania Topography.png|thumb|left|250px|Tanzanijan topografine kart]]
Tanzanii röunatab [[Kenii|Kenijan]] da [[Ugand]]anke pohjoižes, [[Ruand]]an, [[Burundi]]n da [[Kongon Demokratine Tazovaldkund|Kongon Demokratižen Tazovaldkund]]anke päivlaskmas, [[Zambii|Zambijan]], [[Malavi]]n da [[Mozambik]]anke suves. [[Indine valdmeri|Indižen valdmeren]] randpol' om man päivnouzmas. Randanpird om 1424 km pitte.

Mägitazangištod oma enambuses valdkundan pindal. Kaikiš korktemb [[Afrikan]] čokkoim sijadase Kenijan röunal, se om [[Kilimandžaro]]-mägi, 5891,8 metrad meren pindan päl. Kaikiš järedambiden Afrikan järviden palad sijadase Tanzanijan röunoil: [[Viktorii (järv)|Viktorii]]-järv om pohjoižes, [[Tanganjik]]-järv sijadase päivlaskmas, [[Njas]]-järv läikab suves.

Londuseližed pävarad oma [[kivivoi]], [[londuseline gaz]], [[kivihil']], [[raud|raudkivend]], [[tin]], [[fosfor|fosfatad]], [[kuld]], [[diamant]]ad; toižed varad oma [[mec]] da [[gidroenergii]].

== Politine sistem ==
[[Fail:Tanzania Ministry of Finance HQ.jpg|thumb|right|250px|Valdkundan rahaazjoiden da ekonomikan ministruz [[Dar Es Salam]]as]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund. Valdkundan da ohjastusen pämez' om prezident ({{lang-sw|Rais wa Jamhuri ya Muungano wa Tanzania}}, {{lang-en|President of the United Republic of Tanzania}}). Ristitišt valičeb händast videks vodeks, enamba kaht strokud ei sa. Prezident paneb päministrad radnikusele.

Valdkundan Suim ({{lang-sw|Bunge la Tanzania}}, {{lang-en|National Assembly}}) — se om üks'kodine nacionaline parlament. Deputatoiden lugu om 393 ristitud. Heišpäi kaik rahvaz valičeb ümbrikoiš 264 ristitud kerdan vides vodes, 113 deputatad oma naižed (prezident paneb heid radsijha), 5 deputatad ezineba Zanzibaran avtonomijad sen suimaspäi, prezident vahvištab völ 10 mest, i üks' ristit om parlamentan arvostadud enzne pämez'.

Tanzanijan järgenduseližed pävaličendad oliba vn 2020 28. päiväl redukud. [[Džon Magufuli]] sai 84,40% änid (vl 2015 — 58,46%) da radoi prezidentan vs 2015 kül'mkun 5. päiväspäi kahtenden strokun jäl'geten, koli läžundaspäi. [[Suluhu Samia|Samia Suluhu]]-varaprezident kändihe prezidentaks vn 2021 keväz'kun 18. päiväspäi. [[Madžaliva Kassim|Kassim Madžaliva]] om päministraks vs 2015 kül'mkun 20. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Tanzanijan administrativiž-territorialine jagand]].''

Administrativiž-territorialižikš Tanzanii jagase 30 agjaks<ref>[http://allafrica.com/stories/201203090225.html Tanzania: State Gazettes New Regions, Districts // Daily News (Jogapäiväližed uzištused, Dar es Salam, Tanzanii). — ''Allafrica.com''.] {{ref-en}}</ref> ({{lang-sw|Mkoa}}), niišpäi viž agjad oma ühtenzoittud Zanzibar-avtonomijha.

== Eläjad ==
Tanzanijas elädas [[tanzanijalaižed]]. Vn 2014 heinkus valdkundan ristitišt oli 49 639 138 eläjad. Kaikiš suremb ristitišt om nügüd'.

Uskondan mödhe (2010): [[hristanuskond|hristanuskojad]] — 61,4%, [[islam]]anuskojad — 35,2% (Zanzibaran enambuz), rahvahaline uskond — 1,8%, toižed uskojad — 0,2%, religijatomad — 1,4%.

Tanzanijan järedad lidnad (enamba 200 tuh. ristituid vl 2010<ref>[http://world-gazetteer.com/wg.php?x=&men=gcis&lng=en&des=wg&geo=-1&srt=pnan&col=abcdefghinoq&msz=1500&geo=-219 Tanzania: largest cities and towns and statistics of their population (Tanzanii: kaikiš surembad lidnad i statistik niiden ristitištos). — ''World-gazetteer.com''.] {{ref-en}}</ref>): [[Dar Es Salam]], [[Mvanz]], [[Zanzibar]], [[Dodom]] (pälidn), [[Aruš]], [[Mbei]], [[Morogoro]] da [[Tang]].

== Rahvahanižanduz ==
Tanzanijan päeksport om [[kuld]] (22%), [[maižanduz|maižandusen]] produktad (läz 15%, sidä kesken [[kofe]], [[pal'mvoi]], [[kakao]], [[perč]], [[čai]], [[nižu]]), [[hobed]] (9%), [[vas'k]] (6%); toine eksport — [[marganc]] (5%), [[tabak]] (5%), [[kala]] (4%), [[kivivoi]] (3%), [[puvill]] (2%), [[zell'|zelläd]] (2%), [[londuseline gaz]] (1%).

== Homaičendad ==
<references />

== Irdkosketused ==
* [http://parliament.go.tz/ Tanzanijan parlamentan oficialine sait (''parliament.go.tz'').] {{ref-sw}} {{ref-en}}
* [http://www.tanzania.go.tz/ Tanzanijan ohjastusen oficialine portal (''tanzania.go.tz'').] {{ref-sw}} {{ref-en}}
{{Commons|Tanzania}}

{{Afrik}}

[[Kategorii:Tanzanii| ]]
