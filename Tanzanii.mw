{{1000}}
{{Valdkund
| Nimi = Tanzanijan Ühtenzoittud Tazovaldkund<br />Jamhuri ya Muungano wa Tanzania<br />United Republic of Tanzania
| Valdkundznam = Coat of arms of Tanzania.svg
| Flag = Flag of Tanzania.svg
| Valdkundznam text = Tanzanijan valdkundznam
| Flag text = Tanzanijan flag
| Pälidn = Dodom
| Eläjiden lugu = 48.261.942<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce. — Census.gov.]</ref>
| Voz' = 2013
| Pind = 945.203
| Kart = LocationTanzania.svg
| Kel' = [[suahili]], [[anglijan kel'|anglijan]]
| Valdkundan pämez' = [[Kikvete Džakaja|Džakaja Kikvete]]
| Päministr = [[Pinda Mizengo|Mizengo Pinda]]
| Religii = [[hristanuskond]], [[islam]]
| Valüt = [[tanzanijan šilling]] (TZS)
| Internet-domen = [[.tz]]
| Telefonkod = +255 (+007 [[Kenii|Kenijaspäi]] da [[Ugand]]aspäi)
| Aigvö = [[UTC]]+3
}}
'''Tanzanii''', oficialižikš — '''Tanzanijan Ühtenzoittud Tazovaldkund''' ([[suahili|suah.]] ''Jamhuri ya Muungano wa Tanzania'', [[anglijan kel'|angl.]] ''United Republic of Tanzania''), om valdkund [[Päivnouzmaine Afrik|Päivnouzmaižes Afrikas]]. Sen pälidn om [[Dodom]]. Sigä käskusenandajan da radonoigendajan tombuziden päaluskundad sijadase. Verazmaiden sur'oigenduzkundad da bankad sijadase toižes, vanhas (1993-vodhesai) pälidnas, [[Dar Es Salam]]as.

Tanzanii röunatab [[Kenii|Kenijan]] da [[Ugand]]anke pohjoižes, [[Ruand]]an, [[Burundi]]n da [[Kongon Demokratine Tazovaldkund|Kongon Demokratižen Tazovaldkund]]anke päivlaskmas, [[Zambii|Zambijan]], [[Malavi]]n da [[Mozambik]]anke suves. [[Indine valdmeri|Indižen valdmeren]] randpol' om man päivnouzmas.

Tanzanii-nimi om saudud sana, tehtud enččiden kolonijoiden kahthiš nimišpäi: Tanganjik da Zanzibar. Niišpäi, a mugažo Pemb-saren ühtes, vl. 1964 sulakun 26. päivän sädihe-ki Tanzanijad.

Mägitazangištod oma enambištos valdkundan pindal. Kaikiš korktemb [[Afrikan]] čokkoim sijadase Kenijan röunal, se om [[Kilimandžaro]]-mägi, 5891,8 m meren pindan al. Kaikiš järedambiden Afrikan järviden palad sijadase Tanzanijan röunoil: [[Viktorii (järv)|Viktorii]]-järv pohjoižes, [[Tanganjik]]-järv päivlaskmas da [[Njas]]-järv suves.

Tanzanii om prezidentine tazovaldkund. Valdkundan da ohjastusen pämez' om prezident, kudambad rahvaz valičeb 5 vodeks (toižen strokun om voimuz). Valdkundan suim ([[suahili|suah.]] ''Bunge'') — se om üks'kodine nacionaline parlament. Deputatoiden lugu om 274 ristitud. Heišpäi 232 ristituid ristitišt valičeb kerdan 5 vodes, 37 deputatad oma naižed (heid paneb prezident radsijaha), 5 deputatad ezineba Zanzibaran avtonomijan sen suimaspäi.

Administrativiž-territorialižikš Tanzanii alajagase 30 agjoihe<ref>[http://allafrica.com/stories/201203090225.html Tanzania: State Gazettes New Regions, Districts. — Daily News (Dar es Salaam, Tanzania)]</ref> ([[suahili|suah.]] ''Mkoa''), 5 agjad niišpäi oma ühtenzoittud Zanzibar-avtonomijas.

Tanzanijan järedad lidnad (enamba 200 tuh. rist., 2010<ref>[http://world-gazetteer.com/wg.php?x=&men=gcis&lng=en&des=wg&geo=-1&srt=pnan&col=abcdefghinoq&msz=1500&geo=-219 Tanzania: largest cities and towns and statistics of their population. — World-gazetteer.com.] {{ref-en}}</ref>): [[Dar Es Salam]], [[Mvanz]], [[Zanzibar]], [[Dodom]], [[Aruš]], [[Mbej]], [[Morogoro]] da [[Tang]].

== Homaičendad ==
<references />

== Irdkosketused ==
* [http://www.tanzania.go.tz Tanzanijan ohjastusen oficialine sait.]

{{Afrik}}

{{stub}}

[[Kategorii:Tanzanii|*]]
