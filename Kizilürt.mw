{{Eländpunkt
 | Nimi = Kizilürt<br />Кизилюрт <small>(ven.)</small><br />Гъизилюрт <small>(avar.)</small><br />Къызылюрт <small>(kumik.)</small>
 | Lidnanznam = Coat of Arms of Kiziljurt.png
 | Flag = 
 | Lidnanznam text = Kizilürtan lidnanznam
 | Flag text = 
 | Valdkund = Venäma
 | Eläjiden lugu = 37,171
 | Voz' = 2018
 | Pind = 50
 | Fail = ТЭП70-0303, Russia, Dagestan, Kizilyurt station (Trainpix 211857).jpg
 | Pämez' = Magomed Ucumiev<br />(semendku 1998—)
 | Telefonkod = +7-87234-xx-xxx
 | Avtokod = 05
 | Aigvö = [[UTC]]+3 ([[MSK]]+0)
}}
'''Kizilürt''' ({{lang-ru|Кизилюрт}} [кизилъю́рт], {{lang-av|Гъизилюрт}}, {{lang-kum|Къызылюрт}}, sana-sanhal'ne känduz — «rusked žilo») om [[Venäma]]n lidn da lidnümbrik [[Dagestanan Tazovaldkund]]an keskuses. Se om [[Kizilürtan rajon]]an administrativižeks keskuseks mugažo, ei mülü rajonha.

== Istorii ==
Vl 1831 [[Venäman imperii|Venäman imperijan]] sodaväged šturmuiba Čir'jurt-varmitest. Nügüdläižen eländpunktan aluz om pandud venämalaižil vl 1894 kuti ''Čir'jurt-raudtestancii'' «[[Beslan]] — [[Mahačkal|Petrovsk]]»-jonol. 1930-zil vozil nimitihe žilod da raudtestancijad nügüdläižikš. Radnikžilo sai lidnan statusad vn 1963 uhokus.

Lidn šingotase sauvondmaterialiden edheotandoil (cement, savič, [[keramzit]], šebin', metalližed konstrukcijad) i elektrotehnižen kaičendan tegimel, gidroenergetikal (Sulakan GES:oiden kaskad) i sömtegimišton edheotandoil (leibtegim, jähižen fabrik).

== Geografijan andmused ==
Lidn sijadase [[Sulak (jogi)|Sulak-jogen]] randal, 45..115 m korktusil valdmeren pindan päl. Matkad [[Mahačkal]]hasai om 53 km suvipäivnouzmha. Lähembaine lidn om [[Hasavürt]] 25 km päivlaskmha orhal, raudtel vai avtol.

Kaks' lidnanvuittušt žilod da muite žilo mülüdas lidnümbrikho Kizilürtan ližaks.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 32 988 ristitud, lidnümbrikon — 43 421 ristitud. Kaikiš suremb lidnan ristitišt om nügüd'. Vl 2018 kaik 48 058 ristitud elädas lidnümbrikod.

Rahvahad (enamba 0,8% vl 2010): [[avarad]] — 70,9%, [[kumikalaižed]] — 11,9%, [[lakalaižed]] — 5,3%, [[venälaižed]] — 3,8%, [[lezgilaižed]] — 2,9%, [[darginalaižed]] — 2,5%, [[čečenalaižed]] — 0,9%, toižed rahvahad — 1,6%, rahvahuden ozutandata — 0,2%.

== Irdkosketused ==
* [http://мо-кизилюрт.рф/ Municipaližen «Kizilürt-lidn»-ühtnikan tobmuden aluzkundoiden oficialine sait (''мо-кизилюрт.рф'').] {{ref-ru}}
* [http://dagmo.ru/gorod-kizilyurt Kizilürt-lidn Dagestanan Tazovaldkundan municipaližiden ühtnikoiden ''dagmo.ru''-saital.] {{ref-ru}}

{{Dagestanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Dagestanan Tazovaldkundan lidnad]]
[[Kategorii:Dagestanan Tazovaldkundan lidnümbrikod]]
[[Kategorii:Kizilürtan rajon|*]]
