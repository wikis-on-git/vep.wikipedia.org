{{Eländpunkt
 | Nimi = Ndžamen<br />N'Djaména <small>(fr.)</small><br />إنجامينا <small>''(Nijāmīnā)'' (arab.)</small>
 | Lidnanznam = N'Djamena coa.svg
 | Flag = 
 | Lidnanznam text = Ndžamenan lidnanznam
 | Flag text =
 | Valdkund = Čad
 | Eläjiden lugu = 1,092,066
 | Voz' = 2012
 | Pind = 100
 | Fail = Place de la Nation - N'djamena.jpg
 | Pämez' = mister Saleh Abdel'aziz Damane<br />(tal'vku 2018—)
 | Telefonkod = +235
 | Aigvö = [[UTC]]+1
}}
'''Ndžamen''' ({{lang-fr|N'Djaména}} [n(ə)dʒa.me.na], {{lang-ar|إنجامينا}} ''Indžamīnā'') om [[Čad]]an pälidn da kaikiš suremb lidn. Se om üks' Čadan regionišpäi.

== Istorii ==
Eländpunktan aluz om pandud vn 1900 29. päiväl semendkud, i edel 1973 vot lidnan nimi oli '''Fort Lami''' ({{lang-fr|Fort-Lamy}}). [[Toine mail'man soda|Suren sodan]] aigan vl 1942 Germanijan aviacii bombardirui lendimportad i mureni lendimiden kümenikad poltusen varažomanke. Vhesai 1960 (Čadan ripmatomuz Francijaspäi) se oli pen' lidneihut 10..50 tuh. ristitištonke.

== Geografii ==
Ndžamen sijadase valdkundan suvipäivlaskmpoles [[Kamerun]]an röunanno, [[Šari (jogi)|Šari]]-jogen oiktal randal, [[Sahel']]-zonan keskuses. Lidn seižub sokahas tahondas, 298 m ü.m.t. keskmäižel korktusel.

Klimat om [[subekvatorialine vö|subekvatorialine]] da lujas räk. Päivän lämuz om +23..+33 C° vodes ümbri. Paneb sadegid 510 mm vodes, enamba heinkus-elokus (318 mm), kuiv sezon oleleb kül'mkus-keväz'kus (0,4 mm sezonas).

Ndžamen jagase 10 rajonha ({{lang-fr|arrondissement}}).

== Eläjad ==
Vn 2009 rahvahanlugemižen mödhe lidnan eläjiden lugu oli 993 492 ristitud. Ristitišt om äirahvahaline, kogoneb igähižiš heimoišpäi.

Kaik enamba 70 liceid om olmas lidnas (privatižed tobjimalaz), 21 korktad školad (privatižed tobjimalaz), 11 universitetad (valdkundaližed i privatižed), 14 kul'turkeskust.

Lidnan edeline pämez' oli madam Mariam Džimet Ibet (2016 kül'mku — 2018 tal'vku).

== Transport ==
Rahvahidenkeskeine soda- da civiline Ndžamenan lendimport (''NDJ'') sijadase lidnan röunal. Nece om üks'jäine rahvahidenkeskeine lendimport valdkundas. Tehtas reisid Pohjoižen i Päivlaskmaižen Afrikan maihe, Parižha i Stambulha, mugažo Čadadme. [[Francii|Francijan]] il'mväged kävutadas sidä sodabazaks.

== Sebruzlidnad ==
* {{FRA|#}} [[Marsel']], [[Francii]] (vspäi 1989)
* {{RUS|#}} [[Stupino]], [[Moskvan agj]], [[Venäma]] (2000)
* {{FRA|#}} [[Tuluz]], [[Francii]] (1988)

== Homaičendad ==
<references />

{{Commons|N'Djamena}}

{{Afrikan pälidnad}}

[[Kategorii:Ndžamen| ]]
[[Kategorii:Čadan lidnad]]
[[Kategorii:Eländpunktad kirjamišton mödhe]]
[[Kategorii:Čad|*]]
[[Kategorii:Pälidnad]]
[[Kategorii:Čadan agjad]]
