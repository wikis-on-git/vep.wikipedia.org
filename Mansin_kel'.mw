'''Mansin kel'''' (ičeze nimituz om Мāньси лāтыӈ da vanh nimituz om vogul' kel', kudamb tuli [[Vagil']]-jogen nimituselpäi) om [[mansilaižed|mansilaižiden]] rahvahan kel', üks' [[Suomalaiž-ugrilaižed keled|suomalaiž-ugrilaižišpäi kelišpäi]]; sen kaikiš lähižembad keled oma [[hantin kel']] da [[mad'jaran kel']]. Kelen pagižijad elädas erigoitud peniš gruppiš [[Sibir'|Sibiran]] lodehes [[Ob' (jogi)|Ob']]-jogen hural randal [[Hantin da Mansin avtonomine ümbrik|Hantin da Mansin avtonomine ümbrikas]]; erased pagižijad mugažo elädas [[Jamalan Nenciden avtonomine ümbrik|Jamalan Nenciden avtonomine ümbrikas]]. Mansin küläd — sidodud toine toižinke vai izoliruidud — seištas järoiden jogiden randoil. Mansin kelen pagižijad toine toižilpäi edahan elädas süspäi om tobjid erinendoid kelen paginoil.

Vl 1989 37,1% mansilašt tezi mansin kel't kuti mamankel', heiden melen mödhe. Vl 2010 mansilaižiden 8% tezi mansin kel't. 

Tedoimehiden mödhe, mansin kelen kaikiš lähižemb kel' om mad'jaran kel'. Nene keled oma pojavad vaihišton, grammatikan da fonetikan (mansin kelel pit'kid vokalid om völ) mödhe.

== Dialektad da paginad ==

4 dialekt-gruppad om erigoitud mansin keles:

*pohjoine (Pohjoine Sos'va-, Ljapin- da Ülähäine Loz'va-joged); sil dialektal om läz 6 paginoid, kudambiden päerinendad oma fonetikas;
*paivnouzmjpol'ne (Konda-jogi);
*päivlaskmaine (Keskmäine da Alembaine Loz'va- da Pelym-joged) †;
*suvine (Tavda-jogi) †.

Kaik dialektoil tobjid erinendoid om; kaikiš tomjemb erinendad fonetikas oma. Vaihištol mugažo erasid erinendoid om, ozutesikš, suvižil paginoil om äi [[Nencan kel'|nencan kelespäi]] ottud sanoid da paivnouzmjpol'žil — [[Tataran kel'|tataran kelespäi]] ottud sanoid. Erasiden dialektoiden pagižijad ani toine tošt ei toimetagoi. 

== Kirjamišt ==

Vl 1931 om sätud kirjamišt [[Latinan kirjamišt|latinan kirjamišton]] pohjal mansin kelen täht da 1938 se linni [[Kirilline kirjamišt|kirilline kirjamištoks]]. Vl 1980 om ližatud znam (makron) pit'kiden vokaliden täht.

Tämbeine kirjamišt:

А а	А̄ а̄	Б б	В в	Г г	Д д	Е е	Е̄ е̄	Ё ё	Ё̄ ё̄	Ж ж
З з	И и	Ӣ ӣ	Й й	К к	Л л	М м	Н н	Ӈ ӈ	О о	О̄ о̄
П п	Р р	С с	Т т	У у	Ӯ ӯ	Ф ф	Х х	Ц ц	Ч ч	Ш ш
Щ щ	Ъ ъ	Ы ы	Ы̄ ы̄	Ь ь	Э э	Э̄ э̄	Ю ю	Ю̄ ю̄	Я я	Я̄ я̄

== Tämbeine situacii == 

Mansin kel't opetas augotiž-školas tämbei. Vodespäi 1989 pästtas «Лӯимā сэ̄рипос»-lugendlehtest. Aigemba tekstad mansin kelel voi löuta «Ленин пант хуват»-lugendlehtesen, kudamb [[hantin kel'|hantin kelel]] om.

== Homaičendad ==
<references />

[[Kategorii:Keled i dialektad kirjamišton mödhe]]
[[Kategorii:Venäman keled]]
{{Venäman valdkundaližed keled}}
