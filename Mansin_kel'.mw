'''Mansin kel'''' (ičeze nimituz om ''Мāньси лāтыӈ'' da vanh nimituz om '''vogulan kel' ''', kudamb tuli [[Vagil']]-jogen nimituselpäi) om [[mansilaižed|mansilaižiden]] rahvahan kel', üks' [[suomalaiž-ugrilaižed keled|suomalaiž-ugrilaižišpäi kelišpäi]]. Sen kaikiš lähižembad keled oma [[hantin kel']] da [[mad'jaran kel']].

Kelen pagižijad elädas erigoittud peniš gruppiš [[Sibir'|Sibirin]] lodehes [[Ob' (jogi)|Ob']]-jogen hural randal [[Hantin da Mansin avtonomine ümbrik|Hantin da Mansin avtonomižes ümbrikos]]. Erased pagižijad elädas mugažo [[Jamalan Nenciden avtonomine ümbrik|Jamalan Nenciden avtonomižes ümbrikos]]. Mansin küläd — ühtenzoittud toine toiženke vai izoliruidud — seištas järiden jogiden randoil. Om tobjid erinendoid kelen paginoiš eläjil edahan toine toižespäi mansin kelen pagižijoil.

Vn 1989 NSTÜ:n rahvahanlugemižen aigan 37,1% mansilašt märičihe mansin kel't ičeze mamankeleks. Vl 2010 mansilaižiden kahesa procentad oliba mansin kelen mahtusidenke. 

Mansin kelen kaikiš lähižemb kel' om mad'jaran kel' tedomehiden melen mödhe. Nened keled oma pojavad vaihišton, grammatikan da fonetikan (om pit'kid vokalid völ mansin keles) mödhe.

== Paginad da alapaginad ==
Nell' paginoiden gruppad oma erigoittud mansin keles:

* pohjoine (Pohjoine Sos'v-, Ljapin- da Üläloz'v-joged); sil paginal om läz kut alapaginoid, kudambiden päerinendad oma fonetikas;
* paivnouzmjpol'ne (Kond-jogi);
* päivlaskmaine (Keskmäine da Alembaine Loz'v-, Pelim-joged) †;
* suvine (Tavd-jogi) †.

Kaikiš paginoiš om znamasižid erinendoid; kaikiš tobjembad erinendad oma fonetikas. Vaihištos mugažo om erasid erinendoid, ozutesikš, suvižil paginoil om äi ottud [[nencan kel'|nencan kelespäi]] sanoid, i päivnouzmpol'žil — velgsanoid [[totaran kel'|tataran kelespäi]]. Erasiden paginoiden pagižijad ei toimetagoi toine tošt ani. 

== Kirjamišt ==
Vl 1931 om sätud kirjamišt [[latinan kirjamišt]]on pohjal mansin kelen täht. Vl 1938 vajehtihe sidä [[kirilline kirjamišt|kirilližeks kirjamištoks]]. Vl 1980 om ližatud znam (makron) pit'kiden vokaliden täht.

Tämbeine kirjamišt:

А а	А̄ а̄	Б б	В в	Г г	Д д	Е е	Е̄ е̄	Ё ё	Ё̄ ё̄	Ж ж
З з	И и	Ӣ ӣ	Й й	К к	Л л	М м	Н н	Ӈ ӈ	О о	О̄ о̄
П п	Р р	С с	Т т	У у	Ӯ ӯ	Ф ф	Х х	Ц ц	Ч ч	Ш ш
Щ щ	Ъ ъ	Ы ы	Ы̄ ы̄	Ь ь	Э э	Э̄ э̄	Ю ю	Ю̄ ю̄	Я я	Я̄ я̄

== Nügüd'aigaine situacii == 
Opetas mansin kel't augotižškolaspäi tämbäi. Vodespäi 1989 pästtas «Лӯимā сэ̄рипос»-lugendlehtest. Voib löuta aigaližid tekstoid mansin kelel «Ленин пант хуват»-lugendlehteses, hot' se lähtleb [[hantin kel'|hantin kelel]].

== Homaičendad ==
<references />

[[Kategorii:Keled i dialektad kirjamišton mödhe]]
[[Kategorii:Venäman keled]]
[[Kategorii:Suomalaiž-ugrilaižed keled]]
[[Kategorii:Ugrilaižed keled]]
{{Venäman valdkundaližed keled}}
