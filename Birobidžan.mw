{{Eländpunkt
 | Nimi = Birobidžan<br />Биробиджан <small>(ven.)</small><br />ביראָבידזשאַן <small>(jidiš)</small><br /><small>''(Birabidzsan)''</small>
 | Lidnanznam = Coat of arms of Birobidzhan.svg
 | Flag = 
 | Lidnanznam text = Birobidžanan lidnanznam
 | Flag text = 
 | Valdkund = Venäma
 | Eläjiden lugu = 73,623
 | Voz' = 2018
 | Pind = 169.38
 | Fail = Nádraží Birobidžan.jpg
 | Pämez' = Jevgenii Korostelöv<br />(kezaku 2015—)
 | Telefonkod = +7-42622-xx-xxx
 | Avtokod = 79
 | Aigvö = [[UTC]]+10 ([[MSK]]+7)
}}
'''Birobidžan''' ({{lang-ru|Биробиджан}}, {{lang-yi|ביראָבידזשאַן}} ''Birabidzsan'', {{lang-evn|Бира бид(ж)енэ}}) om lidn da lidnümbrik [[Venäma]]n suvipäivlaskmas. Se om [[Evrejan avtonomine agj|Evrejan avtonomižen agjan]] pälidn da kaikiš suremb lidn, mugažo [[Birobidžanan rajon]]an administrativine keskuz (ei mülü rajonha).

== Istorii ==
Eländpunktan aluz om pandud vl 1915 kuti ''žilo Tihon'kai-raudtestancijanno'' Amuran raudtel ([[Transsib]]an pala) elänzoitmaha tahondad. Vspäi 1931 kätihe sidä radnikžiloks da nimitihe nügüdläižikš tahondan mödhe. Tahond sijadase Bir- da Bidžan-jogiden keskes. Jogiden nimed kändasoiš [[evenkan kel'|evenkan kelespäi]] kuti «jogi» — ''bira'' i «kaikenaigaine seižundtaho» — ''bidžen'', molembad lanktas [[Amur (jogi)|Amur-joghe]] huralpäi, sadakilometraine keskust erigotab jogid. Vl 1937 radnikžilo sai lidnan statusad.

Birobidžan šingotase mebel'edheotandoil, keng'fabrikal, sömtegimištol (maidproduktad, makaronad, paštatezsijad), mecan ümbriradmižel i varažomižandusel.

== Geografijan andmused ==
Lidn sijadase Bir-jogen randal, 80 m ü.m.t. keskmäižel korktusel. Matkad [[Kitai]]n röunhasai om 75 km suvhe. Lähembaine järed lidn om [[Habarovsk]] 162 km päivnouzmha orhal, 188 km avtotedme vai raudtel.

Klimat om [[ven vö|ven]] mussonine. Tal'v om vilu da kuiv, kezal om räk da luja nepsuz. Voden keskmäine lämuz om +1,9 C°. Paneb sadegid 682 mm vodes, niišpäi 409 mm kezakus-elokus. Kuivsezon om kül'mkus-keväz'kus (5..19 mm kus).

Birobidžan om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 75 413 ristitud. Kaikiš suremb ristitišt oli 86 700 eläjad vl 1992.

== Homaičendad ==
<references />

== Irdkosketused ==
* [http://www.biradm.ru/ Birobidžan-lidnümbrikon tobmuden aluzkundoiden oficialine sait (''biradm.ru'').] {{ref-ru}}
{{Commons|Category:Birobidzhan}}

{{Evrejan avtonomižen agjan lidnad}}
{{Venälaižen Federacijan subjektoiden pälidnad}}

[[Kategorii:Birobidžan| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Evrejan avtonomine agj|*]]
[[Kategorii:Evrejan avtonomižen agjan lidnad]]
[[Kategorii:Evrejan avtonomižen agjan lidnümbrikod]]
[[Kategorii:Birobidžanan rajon|*]]
