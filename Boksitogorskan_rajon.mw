{{Rajon
| Nimi          = Boksitogorskan rajon<br />Бокситогорский район
| Znam          = Coat of Arms of Boksitogorsk (Leningrad oblast).svg
| Flag          = Flag of Boksitogorsky rayon (Leningrad oblast).png
| Znam text     =
| Flag text     =
| Valdkund      = Venäma
| Pälidn        = Boksitogorsk
| Eläjiden lugu = 50,756
| Year          = 2016
| Pind          = 7,201.74
| Map           = Location of Boksitogorsky District (Leningrad Oblast).svg
| Map width     = 
}}
'''Boksitogorskan rajon''' ([[venäkel'|ven.]] ''Бокситогорский район'') om municipaline ühtnik [[Leningradan agj]]as.

Administrativine keskuz om [[Boksitogorsk]]-lidn. Siš da lähižes [[Pikalövo]]-lidnas eläb 70% rajonan ristitištod.

== Istorii ==
Rajonan aluz om pandud vl 1952 heinkun 25. päiväl [[Leningradan agj]]aha. Rajon om olmas nügüdläižiš röunoiš vspäi 1965.

== Geografijan andmused ==
Boksitogorskan rajon om Leningradan agjan suvipäivnouzmaine taho. Pind — 7 201 nellikkilometrad (koumanz' sija agjas). Kavag'mecad oma enambuses: pedajikod — päivnouzmas, kuššed mecad — päivlaskmas.

Om röunoid 5 Venäman rajonanke:
* päivnouzmas [[Vologdan agj]]an [[Babajevon rajon]]anke;
* suvipäivnouzmas [[Vologdan agj]]an [[Čagodoščan rajon]]anke;
* suves [[Uz'lidnan agj]]an [[Hvoinajan rajon]]anke;
* suvipäivlaskmas [[Uz'lidnan agj]]an [[Lübitinon rajon]]anke;
* päivlaskmas da pohjoižes [[Leningradan agj]]an [[Tihvinan rajon]]anke.

Znamasižed joged oma [[Čagodošč]] da [[Kolp' (Sudan ližajogi)|Kolp']] päivnouzmas, ned mülüdas Volgan ([[Kaspijan meri|Kaspijan meren]]) basseinha; [[Tihvink]] da [[Voložb]] mülüdas [[Atlantine valdmeri|Atlantižen valdmeren]] basseinha rajonan päivlaskmas.

Londuseližed varad oma [[turbaz]], [[alüminii|boksitad]], [[sauvondmaterialad]] ([[mouckivi]], [[lete|letked]], [[savi|saved]]), [[dolomit]], [[mec]], [[vezi|reskvezi]]. Londuseližen [[Vepsän mec]]-puišton pala om rajonan pohjoižpäivnouzmas.

Vs 2014 semendkuspäi rajonan territorii alajagase 9 municipaližhe ühtnikha: 3 lidnkundha da 6 küläkundha.

== Tobmuz ==

== Eläjad ==
Vn 2010 Venäman rahvahanlugemižen mödhe eläjiden lugu oli 53 842 ristitud.

Kaik om 261 eländpunktad rajonas, sidä kesken 2 lidnad, 1 lidnanvuitte žilo, 21 žilod, 4 raudtestancijan žilod, 231 küläd, 2 sijašt da 2 futorad.

Toižed sured eländpunktad oma [[Pikalövo]]-lidn (20,5 tuh. rist. vl 2016), lidnanvuitte [[Jefimovskii]]-žilo (3,6 tuh. rist. vl 2016) da [[Bor (külä, Boksitogorskan rajon)|Bor]]-külä (1,7 tuh. rist. vl 2014).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 86,9%, [[ukrainalaižed]] — 1,0%, [[vaugedvenälaižed]] — 0,5%, toižed — 1,6%, rahvahuden ozutandata — 10,0%.

Erased igähižed rahvahad: [[vepsläižed]] — 0,20% (108 rist.), [[karjalaižed]] — 0,08% (45 rist.)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 21-22.] {{ref-ru}}</ref>.

[[Vepsläižed]] elädas rajonan pohjoižpäivnouzmas. [[Tihvinan karjalaižed|Tihvinan karjalaižiden]] - ortodoksižid vanhuskolaižiden küläd sijadase rajonan suvipäivnouzmas.

== Ižanduz ==

== Homaičendad ==
<references />

== Irdkosketused ==
* [http://www.boksitogorsk.ru/ Boksitogorskan rajonan oficialine sait.] {{ref-ru}}

{{Rajonad Leningradan agjas}}
{{stub}}

[[Kategorii:Boksitogorskan rajon| ]]
