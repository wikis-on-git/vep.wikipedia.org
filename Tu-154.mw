[[Fail:Tupolev Tu-154.jpg|pisi|250px|«[[Aeroflot]]»-aviakompanijan Tu-154]]
'''Tupolev Tu-154''' ([[Venäkel'|venäkelel]]: ''Ту-154''; NATO:n kodifikacijan mödhe: '''Careless''' — «''Holetoi''») om passažir[[lendim]] kouman likutimenke keskpidusen avialinijoiden täht. Se om sädud 1960:š voziš [[Nevondkundaližiden Socialistižiden Tazovaldkundoiden Ühtištuz|Nevondkundaližes ühtištuses]] Tupolevan Konstruktorbüros Tu-104:n vajehtusen täht.

Ezmäine lendand om tehtud 1968 voden 3 redukul. Pästtud serijaha 1968 vodespäi 1998 vodhesai, om pässttud ühtes 935 lendint. 1998 vodespäi 2011 vodhesai oli mugažo vähäserine tehmine «Aviakor»-tegimes.

Se om kaikiš massižemb nevondkundaline reaktivine passažirlendim, kudamb oli XXI voz'sadan augotišes lujas levitadud keskpidusen maršrutoil [[Venäma]]s. Tu-154:n kaikiš lühüdamb maršrut oli [[Baku]] — [[Aktau]] (388 km), a kaikiš pidemb — [[Moskv]] — [[Nerüngri]] (5200 km). 2008 da 2009 vozil S7:n, Aeroflotan da Rossijan aviakompanijad pučihe Tu-154:späi.

Tu-154-lendimel om erazvuiččid modifikacijoid: Tu-154A, Tu-154B, Tu-154B1, Tu-154B2 da Tu-154M. Vaiše Tu-154М:n modifikacii sai laskendan lendelta [[EÜ|Evropan Ühtišushe]].

Lendimen vedaduz om 54 tonnad, suugiden maihutuzkeskust om 37,55 metrad, füzeläžan piduz om 47,9 metrad, lendimen korktuz om 11,4 metrad, passažiroiden lugu oleskeleb 152:späi 180:he ristituihesai.

== Irdkosketused ==
* [http://www.tupolev.ru/Russian/Show.asp?SectionID=145 Tu-154 Tupolevan konstruktorbüron sait] ([[Venäkel'|venäkelel]])

[[Kategorii:Lendimed]]

[[es:Túpolev Tu-154]]
