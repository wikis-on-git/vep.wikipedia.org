[[Fail:Tupolev Tu-154.jpg|thumb|250px|«[[Aeroflot]]»-aviakompanijan Tu-154.]]
[[Fail:Tupolev Tu-154.svg|thumb|right|250px|Tu-154 koumes projekcijas.]]
'''Tupolev Tu-154''' ([[venäkel'|venäkelel]]: ''Ту-154''; [[Pohjoižatlantižen kožundkirjutesen organizacii|PAKO:n]] kodifikacijan mödhe: '''Careless''' — «''Holetoi''») om passažir[[lendim]] koumenke likutimenke keskpidusen avialinijoiden täht. Se om sädud 1960-nziš voziš [[Nevondkundaližiden Socialistižiden Tazovaldkundoiden Ühtištuz|Nevondkundaližes Ühtištuses]] Tupolevan Konstruktorbüros [[Tu-104|Tu-104:n]] vajehtusen täht.

Ezmäine lendand om tehtud vn 1968 3. päiväl redukud. Om pästtud serijha vodespäi 1968 vodhesai 1998, om pästtud ühtes 935 lendint. 1998-ndes vodespäi 2011-ndehe vodhesai oli mugažo vähäseriine tehmine «Aviakor»-tegimes.

Se om kaikiš massižemb nevondkundaline reaktivine passažirlendim, kudamb oli XXI. voz'sadan augotišes lujas levitadud keskpidusen maršrutoil [[Venäma]]s. Tu-154:n kaikiš lühüdamb maršrut oli [[Baku]] — [[Aktau]] (388 km), i kaikiš pidemb — [[Moskv]] — [[Nerüngri]] (5200 km). Vozil 2008 da 2009 [[S7 (aviakompanii)|S7]]-, Aeroflot- da [[Rossija (aviakompanii)|Rossija]]- aviakompanijad pučihe Tu-154:späi.

Tu-154-lendimel om erazvuiččid modifikacijoid: Tu-154A, Tu-154B, Tu-154B1, Tu-154B2 da Tu-154M. Vaiše Tu-154М:n modifikacii sai laskendan lendelta [[Evropan Ühtištuz|Evropan Ühtišushe]].

Lendimen vedaduz om 54 tonnad, suugiden maihutuzkeskust om 37,55 metrad, füzeläžan piduz om 47,9 metrad, lendim om 11,4 metrad korkte, passažiroiden lugu oleskeleb 152:späi 180:he ristithusai.

== Irdkosketused ==
* [http://www.tupolev.ru/tu-154 Tu-154 Tupolevan konstruktorbüron saital (''tupolev.ru'').] ([[venäkel'|venäkelel]])
{{Commons|Tu-154}}

[[Kategorii:Lendimed]]
