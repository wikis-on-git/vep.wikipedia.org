{{Eländpunkt
 | Nimi = Bel'mopan<br />Belmopan
 | Lidnanznam = 
 | Flag = Flag of Belmopan.png
 | Lidnanznam text = 
 | Flag text = Bel'mopanan flag
 | Valdkund = Beliz
 | Eläjiden lugu = 20,621
 | Voz' = 2016
 | Pind = 32.78
 | Fail = Belmopan Parliament.jpg
 | Pämez' = Halid Belisle<br />(keväz'ku 2015—)
 | Telefonkod = +501-8
 | Aigvö = [[UTC]]−6
}}
'''Bel'mopan''' ({{lang-en|Belmopan}}) om ripmatoman [[Beliz]]an pälidn vspäi 1981. Mülüb Kajo-ümbrikho.

Eländpunktan aluz om pandud vl 1970 kuti merentagaižen territorijan uz' pälidn, sikš miše [[Beliz (lidn)|vanh pälidn]] alištub torokoile i üks' mugoine Hetti-torok pani sidä mantazole vl 1961. Valitihe tarhad 82 km päivlaskmha Belizaspäi, 76 m ü.m.t. keskmäižel korktusel. Nimitihe ut pälidnad Beliz-jogen i sen Mopan-ližajogen mödhe, hot' Mopan lankteb Belizha ülezjogen Bel'mopanaspäi. Uz' pälidn sijadase Beliz-jogen oiktal randal.

Latinižen Amerikan sur'oigendusiden i konsulusiden sauvused sijadasoiš Bel'mopanas, AÜV:oiden sur'oigenduzkund om sirttud udhe pälidnha vl 2006, no toižiden verhiden maiden konsulusiden enambuz sijadase vanhas Beliz-pälidnas.

Vl 2009 eläjiden lugu oli 13 000 ristitud. Äjad eläjišpäi ratas valdkundan aluzkundoiš. Belizan univertsitetan (angl. ''University of Belize'') päkampus om saudud Bel'mopanha. Ei ole tegimišton edheotandoid, no industrialine puišt om sauvomas i kävutadas lidnad logistižeks keskuseks (angarad da varažomad).

== Irdkosketused ==
* [http://belmopancitycouncil.org/ Lidnan tobmuden oficialine sait (''belmopancitycouncil.org'').] {{ref-en}}
* [http://www.belmopanonline.com/ Lidnan informaciž-turistine sait (''belmopanonline.com'').] {{ref-en}}
{{Commons|Category:Belmopan}}

{{Pohjoižamerikan pälidnad}}

{{stub}}
[[Kategorii:Bel'mopan| ]]
[[Kategorii:Belizan lidnad]]
[[Kategorii:Eländpunktad kirjamišton mödhe]]
[[Kategorii:Beliz|*]]
[[Kategorii:Pälidnad]]
[[Kategorii:Kajo (ümbrik)]]
