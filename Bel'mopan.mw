{{Eländpunkt
 | Nimi = Bel'mopan<br />Belmopan
 | Lidnanznam = 
 | Flag = Flag of Belmopan.png
 | Lidnanznam text = 
 | Flag text = Bel'mopanan flag
 | Valdkund = Beliz
 | Eläjiden lugu = 20,621
 | Voz' = 2016
 | Pind = 32.78
 | Fail = Aerials Belize WHwy 02.jpg
 | Pämez' = Halid Belisle<br />(keväz'ku 2015—)
 | Telefonkod = +501-8
 | Aigvö = [[UTC]]−6
}}
[[Fail:Independence Plaza.jpg|thumb|left|250px|Ripmatomuden torg]]
'''Bel'mopan''' ({{lang-en|Belmopan}}) om ripmatoman [[Beliz]]an pälidn vspäi 1981. Mülüb Kajo-ümbrikho.

== Istorii ==
Eländpunktan aluz om pandud vl 1970 kuti merentagaižen territorijan uz' pälidn, sikš miše [[Beliz (lidn)|vanh pälidn]] alištub torokoile i üks' mugoine Hetti-torok pani sidä mantazole vl 1961. Valitihe tarhad 82 km päivlaskmha Belizaspäi, 76 m ü.m.t. keskmäižel korktusel. Nimitihe ut pälidnad Beliz-jogen i sen Mopan-ližajogen mödhe, hot' Mopan lankteb Belizha ülezjogen Bel'mopanaspäi.

Valdkundan parlament i administracii, Latinižen Amerikan sur'oigendusiden i konsulusiden sauvused sijadasoiš Bel'mopanas. AÜV:oiden sur'oigenduzkund om sirttud udhe pälidnha vl 2006, no toižiden verhiden maiden konsulusiden enambuz sijadase vanhas Beliz-pälidnas.

== Geografijan andmused ==
Uz' pälidn sijadase Beliz-jogen oiktal randal. «Päivlaskmaine»-avtote ühtenzoitab valdkundan kaikiš suridenke Beliz- i [[San Ignasio (Beliz)|San Ignasio]]-lidnoidenke.

Klimat om [[tropine vö|tropine]] neps mussonine, lühüdanke kuivsezonanke uhokus-sulakus (41..55 mm kus). Päiväline keskmäine lämuz om +23..+28 C° vodes läbi, enamba semendkus (+28,1 C°). Paneb sadegid 1944 mm vodes, enamba kezakus-redukus (220..280 mm kus).

== Eläjad da ižanduz ==
Vl 2009 eläjiden lugu oli 13 000 ristitud.

Äjad eläjišpäi ratas valdkundan aluzkundoiš. Belizan universitetan (angl. ''University of Belize'') päkampus om saudud Bel'mopanha. Ei ole tegimišton edheotandoid, no industrialine puišt om sauvomas i kävutadas lidnad logistižeks keskuseks (angarad da varažomad).

== Homaičendad ==
<references />

== Irdkosketused ==
* [http://belmopancitycouncil.org/ Lidnan tobmuden oficialine sait (''belmopancitycouncil.org'').] {{ref-en}}
* [http://www.belmopanonline.com/ Lidnan informaciž-turistine sait (''belmopanonline.com'').] {{ref-en}}
{{Commons|Category:Belmopan}}

{{Pohjoižamerikan pälidnad}}

[[Kategorii:Bel'mopan| ]]
[[Kategorii:Belizan lidnad]]
[[Kategorii:Eländpunktad kirjamišton mödhe]]
[[Kategorii:Beliz|*]]
[[Kategorii:Pälidnad]]
[[Kategorii:Kajo (ümbrik)]]
