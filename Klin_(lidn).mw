{{Eländpunkt
 | Nimi = Klin<br />Клин
 | Lidnanznam = Coat of Arms of Gorodskoe poselenie Klin (Moscow oblast).png
 | Flag = Flag of Klin (Moscow oblast).png
 | Lidnanznam text = Klinan lidnanznam
 | Flag text = Klinan flag
 | Valdkund = Venäma
 | Eläjiden lugu = 79,715
 | Voz' = 2020-01-01
 | Pind = 42
 | Fail = Klin, Moscow Oblast, Russia - panoramio (1).jpg
 | Pämez' =
 | Telefonkod = +7-49624-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Klin''' ({{lang-ru|Клин}}) om [[Venäma]]n lidn [[Moskvan agj]]an lodehes. Se om [[Klinan lidnümbrik]]on administrativine keskuz i kaikiš suremb lidn kahtespäi.

== Istorii ==
Eländpunkt mainitase ezmäižen kerdan Nikonan aigkirjas vl 1317 nügüdläiženke nimenke. Mülütihe [[Tverin ruhtinazkund]]ha, varmed lidnuz oli toradamhas Moskvad vaste. Vspäi 1482 om alištunu Moskvan tobmudele, kadoti kaičendznamoičendad i šingotihe hebontransportan holitišil. Klin sai Moskvan gubernijan makundan lidnan statusad vl 1785. [[Toine mail'man soda|Toine mail'mansodan]] aigan lidn oli okkupiruidud nacistoil (23. kül'mku — 15. tal'vku 1941), [[Tora Moskvas]] mäni.

Klin šingotase sauvondmaterialiden pästandal (sauvondkombinat, [[stökol|ikunstöklan]] tegim, lämuzizoläcii), sömtegimištol (leibänkombinat, lihakombinat, [[olut|oluden]] tegim, kalankazvatandan edheotand), sintetižen [[kuid]]un tegimel, medicinižen pakuitesen edheotandoil, mugažo vedimdepo, kombisömän tegim i gigijenan abutusiden edheotand ratas lidnas. Ekologine situacii om sättutoi lähižen [[rujopoligon]]an tagut.

== Geografijan andmused ==
Lidn sijadase lidnümbrikon keskuzpalan päivnouzmas, Sestr-jogen molembil randoil ({{lang-ru|Сестра́}} 138 km pitte, [[Volg]]an oigedpol'ne bassein), 160 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 67 km suvipäivnouzmha. Lähembaižed lidnad oma [[Solnečnogorsk]] 23 km suvipäivnouzmha orhal da kaikil teil, i [[Visokovsk]] 11 km päivlaskmha.

''Klin''-raudtestancii radab lidnan päivlaskmas «Moskv ([[Leningradan päraudtestancii (Moskv)|Leningradan päraudtestancii]]) — [[Tver']]»-keskustal vspäi 1851. «Venäma»-avtote (M10-trass) läbitab lidnad, maksline «Neva»-avtote (M11-trass) mäneb 2..3 km päivlaskmha lidnaspäi. Moskvan agjan Sur' rengazavtote (A108-trass) läbitab Klinan keskuzpalad. Sodalidnut i ''Klin-5''-aerodrom oma lidnas, punolendimiden jouk baziruiše siš.

== Eläjad ==
Vl 1939 lidnan ristitišt oli 27 691 eläjad, vl 1959 — 53 322 eläjad. Vn 2010 Venäman rahvahanlugemižen mödhe lidnan eläjiden lugu oli 80 585 ristutud, rajonan (nüg. lidnümbrik) viž kahesandest. Kaikiš suremb ristitišt oli 93..95 tuhad eläjid vll 1982−1992 (95 100 rist. vl 1992). [[Ortodoksine hristanuskond|Ortodoksižen hristanuskondan]] ph. Stroican päjumalanpert' (om saudud vll 1802−1836), seičeme jumalanpertid<ref>[http://sobory.ru/geo/locat/562 Klinan pühäpertid ''sobory.ru''-saital.] {{ref-ru}}</ref> i viž časounäd, [[protestantizm|evangelistoiden]] pühäpert' oma olmas lidnas.

Rahvahad (2010): [[venälaižed]] — 95,1%, [[ukrainalaižed]] — 1,3%, toižed rahvahad — 3,6%.

Professionaližen opendusen aluzkund om «Moskvanaluine»-kolledž.<ref>[http://klincollege.ru/ «Moskvanaluine»-kolledžan sait (''klincollege.ru'').] {{ref-ru}}</ref>

== Galerei ==
<gallery mode="packed" heights="125px">
МФЦ Советская площадь (Клин).jpg|Valdkundaline äifunkcionaline keskuz
Church of Saint Tikhon of Zadonsk (Klin) 1.jpg|Ph. Tihon Donantagaižen jumalanpert'<br />(2009)
Пятое производство капроновых текстурированных нитей .jpg|Kapronnitiden edheotand M10-trassanno
Tchaikovsky museum Klin.JPG|Muzei [[Pötr Čaikovskii]]-muzikankirjutajan muštoks
Klin1.JPG|Klin-raudtestancii<br />vl 2009
</gallery>

== Homaičendad ==
<references />

== Irdkosketused ==
* [http://klincity.ru/ Lidnümbrikon tobmuden aluzkundoiden oficialine sait (''klincity.ru'').] {{ref-ru}}
* [http://inklincity.ru/ Lidnan informacine sait (''inklincity.ru'').] {{ref-ru}}
{{Commons|Category:Klin}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Klinan lidnümbrik|*]]
