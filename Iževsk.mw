{{Eländpunkt
 | Nimi = Iževsk<br />Ижевск <small>(ven.)</small><br />Ижкар <small>(udm.)</small>
 | Lidnanznam = Coat of Arms of Izhevsk (Udmurtia).svg
 | Flag = Flag of Izhevsk (Udmurtia).svg
 | Lidnanznam text = Iževskan lidnanznam
 | Flag text = Iževskan flag
 | Valdkund = Venäma
 | Eläjiden lugu = 646,468
 | Voz' = 2021
 | Pind = 315.15
 | Fail = Izhevsk 3.jpg
 | Pämez' = Oleg Bekmemet'jev<br/>(reduku 2018—)
 | Telefonkod = +7-3412-xxx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
[[Fail:Districts of Izhevsk.svg|thumb|left|250px|'''Iževskan administrativižed rajonad (vspäi 1987):'''<br />
1 — Leninan rajon<br />
2 — Oktäbr'skii rajon<br />
3 — Industrialine rajon<br />
4 — Ustinovan rajon<br />
5 — Pervomaiskii rajon]]
'''Iževsk''' ({{lang-ru|Ижевск}}, {{lang-udm|Ижкар}}) om lidn da lidnümbrik [[Venäma]]s. Se om [[Udmurtijan Tazovaldkund]]an pälidn da kaikiš suremb lidn, Volgaveren i Uralan azegtegimišton da kul'turan järed keskuz. [[Zav'jalovon rajon (Udmurtii)|Zav'jalovon rajon]] ümbärdab lidnad kaikiš polišpäi.

== Istorii ==
Ezmäižed eländpunktad oliba lidnan territorijal 3.−5. voz'sadal. Nügüdläižen eländpunktan aluz om pandud vl 1760 kuti ''Iževskan tegim''-radnikžilo ümbriradamha raudkivendod Blagodatnai-mägespäi. Nimitihe žilod [[Iž (jogi)|Iž-jogen]] mödhe ({{lang-udm|Оӵ}}).

Radnikžilo sai lidnan statusad nügüd'aigaiženke nimenke vl 1918. Vl 1921 regionan keskuz oli sirtud sihe [[Glazov]]aspäi. Vozil 1984−1987 lidnan nimi oli ''Ustinov''.

Iževsk šingotase [[teraraud|terasen]] tegimel (valamine i vanund), mašinansauvomižel (azegišt, «Lada»-[[kebnavto]]d, mašiništ kivivoin da gazan samižen täht), elektrotehnižel sarakol (mototegim, elektromehanine tegim i radiotegim), kivivoin i turbhan samižen edheotandoil, sömtegimištol, sauvondal da sen materialiden pästandal (keramižed  i raudbetontegesed), kahtel omblendfabrikal.

== Geografijan andmused ==
Lidn sijadase kukhikahal tazangištol, 140 m ü.m.t. keskmäižel korktusel. [[Iž (jogi)|Iž-jogi]] läbitab lidnad (237 km pitte, [[Kam (jogi)|Kamanjogen]] oiged ližajogi), se om madal laivoid vaste. Iževskan vezivaradim (uit) om 22 nellikkilometrad pindanke, se om tehtud eländpunktan alusenke padoseinil. Matkad [[Moskv]]hasai om 1180 km päivlaskmha avtotedme. Lähembaine sur' lidn om [[Perm']] 281 km pohjoižpäivnouzmha avtotedme.

Klimat om [[ven vö|ven]] kontinentaline. Voden keskmäine lämuz om +3,0 C°. Paneb sadegid 511 mm vodes, kaikiš vähemb uhokus-sulakus (21..26 mm kus). Mahusen kül'mandan süvüz oleskeleb 170 santimetrhasai.

Iževsk om üks'jäine eländpunkt lidnümbrikos.

== Eläjad ==
Vn [[2010. voz'|2010]] rahvahanlugemižen mödhe Iževskan eläjiden lugu oli 628 116 ristitud<ref>[http://www.gks.ru/free_doc/new_site/population/demo/perepis2010/svod.xls Eläjiden lugu vn 2010 kaiken Venäman rahvahanlugemižen mödhe. — Rosstat (''gks.ru'').] {{ref-ru}}</ref>, tazovaldkundan ristitišton kaks' videndest eläb siš. Kaikiš suremb ristitišt oli 650..655 tuh. ristituid vozil 1992−2001.

Rahvahad (enamba 0,3% vl 2010, ozutadud rahvahudenke)<ref>[http://izhlib.ru/pages/izhnationalstatistic Iževskan rahvahaline mülükund lidnan kirjištoiden saital (''izhlib.ru'').] {{ref-ru}}</ref>: [[venälaižed]] — 68,8%, [[udmurtalaižed]] — 14,8%, [[totarlaižed]] — 8,9%, [[ukrainalaižed]] — 0,7%, [[azerbaidžanlaižed]] — 0,4%, [[marilaižed]] — 0,3%, toižed rahvahad — 6,1%.

[[Ortodoksine hristanuskond|Ortodoksižen hristanuskondan]] 33 pühäpertid<ref>[http://sobory.ru/geo/locat/288 Iževskan pühäpertid ''sobory.ru''-saital.]</ref> oma avaitud lidnas: koume päjumalanpertid, kaks'kümne jumalanpertid, kümne časounäd, [[vanhuskolaižed|vanhuskolaižiden]] jumalanpert'. [[Protestantizm]]an «Filadel'fii»-jumalankodikundan pühäpert' om saudud. [[Armenijan jumalankodikund]]an pühäpert' om letud. [[Islam]]an koume pühäpertid oma olmas: pämečet', «Iman Nuri»-pühäpert', keskuzline mečet'. [[Buddizm]]an «Karma Kagju»-školan keskuz radab.

Edeline lidnan pämez' om Jurii Türin (reduku 2015 — semendku 2018).

== Transport ==
Avtobusad, trolleibusad, tramvaid da taksid oma kundaližeks transportaks lidnas. Rengazavtote om sauvomas vspäi 2002.

Ühtennimine tatanmaine civiline Iževsk-lendimport<ref>[http://www.izhavia.su/ Iževsk-lendimportan sait (''izhavia.su'').] {{ref-ru}}</ref> (''ИЖВ / IJK / USII'', 544 tuh. passažiroid vl 2021) om üks'jäine lendimport Udmurtijas matknikoiden täht, se sijadase Zav'jalovon rajonas 15 km päivnouzmha lidnan keskusespäi. Tehtas reisid Venäman järedoihe lidnoihe i Mustmeren lebutahoiže.

== Galerei ==
<gallery mode="packed" heights="125px">
Izhevsk City Council.jpg|Iževskan Administracijan sauvuz (2019)
Saint Michael the Archangel Church (Izhevsk)-100.jpg|Mikoi-arhangelan kafedraline päjumalanpert' (ortodoksine hristanuskond), vn 2020 nägu
Izhevsk Mosque-1.jpg|Keskuzline mečet', vn 2019 nägu
Офис Концерна Калашников.jpg|«Kalašnikov»-koncernan päfater vl 2018
Удмуртский государственный университет.jpg|[[Udmurtijan valdkundaline universitet]], üks' sauvusišpäi
Институт нефти и газа имени М.С.Гуцериева.jpg|Kivivoin da gazan institut (UVU:n pala) i monument Puškinan muštoks (2013)
Государственный театр оперы и балета УР.jpg|Udmurtijan valdkundaline operan i baletan teatr (2009)
Дом дружбы народов (Ижевск).jpg|Rahvahidenkeskeižen kožmusen pert' (2013)
Izhevsk Zoo.jpg|Zoopark (2020)
Железнодорожный вокзал станции Ижевск.jpg|Iževsk-päraudtestancijan sauvuz vl 2013
</gallery>

== Tetabad sündnuded ==
* [[Čaikovskii Pötr|Pötr Čaikovskii]] (sünd. 1840 − kol. 1893) — oli venälaine mez' ukrainižen augotižlibundanke, Venäman muzikankirjutai.
* [[Kalašnikov Mihail|Mihail Kalašnikov]] (1919−2013) — oli venälaine mez', Nevondkundaližen Ühtištusen i Venäman tuikutezazegen konstruktor.

== Homaičendad ==
<references />

== Irdkosketused ==
* [http://www.izh.ru/ Iževsk-lidnan tobmuden aluzkundoiden oficialine sait (''izh.ru'').] {{ref-ru}} {{ref-udm}} {{ref-en}}
{{Commons|Category:Izhevsk}}

{{Udmurtijan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Iževsk| ]]
[[Kategorii:Udmurtijan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnümbrikod]]
[[Kategorii:Udmurtijan Tazovaldkund|*]]
