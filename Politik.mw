{{1000}}{{A10000}}
[[Fail:PASOK MPs in the Greek parliament during 2009 budget discussion.jpg|thumb|right|250px|[[Polemik]] vn 2009 büdžetan polhe Grekanman [[parlament]]as]]
'''Politik''' ({{lang-grc|πολιτική}} ''politika'' «polisiden-lidnoiden azjad») om [[ristitkund]]an elon küzundad i aigtegod valdkundan šingoteshe sidodud, mugažo [[valdkund]]an tobmuden organoiden i valdkundmehiden töhišt. Termin om taritud [[Aristotel']]-filosofal 4. voz'sadal EME, hän märhapani politikad kut valdkundan-polisan ohjandusen čomamaht.

Valdkundad i imperijad kazvoiba aigan mändes, i kesksidod avaroidenke territorijoidenke tarbhaičiba ohjandusen sisteman šingotest i korktad toižetumižmahtust kaičemha valdkundan ünäižust [[demokratii|demokratijan]] ramuziš, [[Päivnouzmma]]n imperijoiden erineden. Eziauguine politik formiruihe [[Amuine Grekanma|Amuižen Grekanman]] polisoiš (lidnoiš-valdkundoiš), kus ohjandamiželit oli, erazvuiččed seižused (klassad) eliba, keskitihe radonmahtoiden, čomamahtoiden i opendusen tedoid, i kus tuleban aigan elit voi sünduda. Kolonialižen politikan šingotez mäni [[Rimalaine imperii|Rimalaižes imperijas]].

Politik om äisarakoine socialine näguz, kundan tuntkekahan ičtazreguliruindan instrument. Politikan erazvuiččed märhapanendad jonoštadas politižen radon polid. [[Politologii]] tedoidab politikan sferad. Politikan subjektad oma [[politine partii|partijad]] i politikanmehed, kundaližed ühtelmased (oz., [[profühtnend]]ad) i likundad, valdkundan rahvaz kogonaz. [[Valičendad]] oma [[politine sistem|politižen sisteman]] legitimižusen i sen [[politine režim|režiman]] funkcioniruindan tarbhaine institut.

== Toižendad ==
Klassificiruidas politikad severziden-se alusiden mödhe:
* ristitkundan sferas: ekonomine (büdžet-, torguind-, agrarine, arvoiden, kadroiden), socialine, tedoliž-tehnine, sodapolitik (kožundan, anastusen, imperialistine).
* čuradused i suruz: tatanmaine politik, irdpolitik, geopolitik.
* südäiolend i harakter: socialistine (progressivine), reakcionine, politik tedon alusel, volüntarine.
* subjektad: mail'man kundan, valdkundan, organizacijan politik.

== Homaičendad ==
<references />

{{stub}}
[[Kategorii:Politik| ]]
