{{1000}}{{A10000}}
{{Personalii
| изображение = Ingmar Bergman (1966).jpg
| описание изображения = Ingmar Bergman vn 1966 redukus
}}
'''Ernst Ingmar Bergman''' (mugažo [[ročin kel'|ročin kelel]], virktas [ˈɪŋmar ˈbærjman]; sünd. [[14. heinku]] [[1918]], [[Uppsal]], [[Ročinma]] — kol. [[30. heinku]] [[2007]], Forö-sar' [[Gotland]]-sarenno, Ročinma) — oli ročilaine teatran, fil'miden i teleradion režissör, kinostarinoiden i p'jesiden kirjutai. Sai «[[Oskar (kinopremii)|Oskar]]»-premijad vll 1961, 1962 i 1984 parahimas verazmaižes fil'mas, da anttihe Bergmanale äjid toižid arvlahjoid hänen kinoradmižes.

== Biografii ==
Ingmar oli sündnu lüteranižen Erik Bergman-pastoran i Karin Bergman-medsizaren (neiččel Okerblum) pereheze. Prihal oli Dag-veik i Margareta-sizar. Nor' Ingmar tegi navedijan mul'tfil'mid i oli otnus tätüteatran dekoracijoihe opeten gimnazijas sil-žo aigal. Vl 1937 Bergman ühtni Stokhol'man universitetižhe kolledžha (nüg. [[Stokhol'man universitet]]), no taci opendust teatrha näht.

Kar'jer jätkustui vozil 1944−2005. Ingmar Bergman sädi enamba 60 avtorfil'mid, iče kirjuti niiden scenarijad tobjimalaz. Enamba mi sada seičemekümnen teatraližen lavastusen tegijan. Ročinman akt'orad edestiba rolid hänen fil'miš, Bergman radoi Sven Nükvist-operatoranke pit'kan aigan.

Režissör oli naižiš viž kerdad, ühesa last sünduihe naimiželoiš. Lapsed kändihe kul'turan da čomamahton šingotajikš mugažo päpaloin.

== Valitud fil'mografii režissöraks da scenaristaks ==
* «Krizis» (1946, {{lang-sv|Kris}})
* «Laiv Indijhasai» (1947, ''Skepp till India land'')
* «Manzikpallišt» (1957, ''Smultronstället'')
* «Neidižpurde» (1960, ''Jungfrukällan'', sai vn 1961 Oskar-premijad)
* «Häipäkos stöklas läbi» (1961, ''Såsom i en spegel'', sai vn 1962 Oskar-premijad)
* «Vaittiolend» (1963, ''Tystnaden'')
* «Händikahan čas» (1968, ''Vargtimmen'')
* «Šuhaidused i kidastused» (1972, ''Viskningar Och Rop'')
* «Sügüz'line sonat» (1978, ''Höstsonaten'')
* «Marionetiden elospäi» (1980, ''Aus Dem Leben Der Marionetten'')
* «Fanni i Aleksandr» (1982, ''Fanny Och Alexander'', sai vn 1984 Oskar-premijad)
* «Saraband» (2003, ''Saraband'')

== Homaičendad ==
<references />

{{stub}}
[[Kategorii:Ročinman režissörad]]
[[Kategorii:Kinotarinantegijad]]
[[Kategorii:Ročinman kirjutajad]]
[[Kategorii:Kirjutajad kirjamišton mödhe]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Uppsalha]]
