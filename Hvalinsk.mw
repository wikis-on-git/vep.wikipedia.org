{{Eländpunkt
 | Nimi = Hvalinsk<br />Хвалынск
 | Lidnanznam = Coat of Arms of Khvalynsk (Saratov oblast).png
 | Flag = 
 | Lidnanznam text = Hvalinskan lidnanznam
 | Flag text = 
 | Valdkund = Venäma
 | Eläjiden lugu = 12,391
 | Voz' = 2018
 | Pind = 46
 | Fail = Khvalynsk Quay of Volga.jpg
 | Pämez' = Andrei Remizov<br />(2014—)
 | Telefonkod = +7-84595-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Hvalinsk''' ({{lang-ru|Хвалы́нск}}) om [[Venäma]]n lidn da lidnankund [[Saratovan agj]]an pohjoižpäivnouzmas. Se om [[Hvalinskan rajon]]an administrativine keskuz.

== Istorii ==
Eländpunktan aluz om pandud vl 1556 kuti Venäman ''Sosnovk''-kaičendpost ({{lang-ru|Сосновка}}) Volgan Sosnovii-sarel. Vspäi 1606 eländpunkt sijadase nügüdläižes tahos. Vl 1780 ''Pedaisar'-žilo'' ({{lang-ru|село Сосновый Остров}}) sai makundan lidnan statusad nügüdläiženke nimitusenke. Edel Oktäbrin revolücijad oli [[vanhuskolaižed|vanhuskolaižiden]] tahondaks, šingotihe [[jablok]]oiden kazvatandal. Sosnovii-sar' om upotadud Saratovan vezivaradimen täutmižen aigan vll 1967−1968.

Hvalinsk šingotase gidroapparaturan tegimel, sömtegimištol (argvoitegim, maploduiden da fruktiden konservtegim, pel'meniden edheotand) i turizmal (mägisuks'kurort lidnanno, kruizlaivad, londuseline lebupark, torgovanoiden pertid, kaks' muzejad, pirdandgalerei).

== Geografijan andmused ==
Lidn sijadase Hvalinskan kukhiden pohjal, [[Volg]]an [[Saratovan vezivaradim]]en oiktal randal, 50 m ü.m.t. keskmäižel korktusel. Matkad [[Ul'janovskan agj]]ahasai om 20 km pohjoižhe, [[Saratov]]hasai om 178 km suvipäivlaskmha orhal vai 230 km avtotedme. Lähembaine lidn om [[Balakovo]] 57 km suvhe orhal vai 77 km «[[Sizran']] — Balakovo»-avtotel (lidnan pohjoižröunaks).

Kuz' žilod mülüdas lidnankundha (municipaližhe ühtnikho) Hvalinskan ližaks. Lidnankundan pind — 325,81 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 13 094 ristitud, lidnankundan — 13 613 ristitud, rajonan viž ühesandest. Kaikiš suremb lidnan ristitišt oli 17 300 eläjad vl 1913 i läz 17 tuhad eläjid vll 1959−1967. Kaik 12 882 ristitud elihe lidnankundas vl 2018.

Rahvahad (2002): [[venälaižed]] — 89,2%, [[totarlaižed]] — 6,8%, [[ukrainalaižed]] — 1,1%, toižed rahvahad i rahvahuden ozutandata — 2,9%.

Professionaližen opendusen aluzkund om Hvalinskan agrotegimištoline licei.<ref>[http://s18839.nubex.ru/ Hvalinskan agrotegimištoližen licein sait (''s18839.nubex.ru'').] {{ref-ru}}</ref>

== Homaičendad ==
<references />

== Irdkosketused ==
* [http://hvalynsk.sarmo.ru/ Lidnan da rajonan tobmuden sait (''hvalynsk.sarmo.ru'').] {{ref-ru}}
{{Commons|Category:Khvalynsk}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Hvalinskan rajon|*]]
