{{1000}}
{{Valdkund
| Nimi = Amerikan Ühtenzoittud Valdkundad<br />United States of America
| Valdkundznam = US-GreatSeal-Obverse.svg
| Flag = Flag of the United States (Pantone).svg
| Valdkundznam text = AÜV:oiden valdkundznam
| Flag text = AÜV:oiden flag
| Pälidn = Vašington (lidn){{!}}Vašington
| Eläjiden lugu = 318,892,103<ref>[https://www.cia.gov/library/publications/the-world-factbook/geos/us.html AÜV:oiden ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 9,518,900
| Kart = Map of USA Locator blank.png
| Kel' = [[anglijan kel'|anglijan]]
| Valdkundan pämez' = [[Obama Barak|Barak Obama]]
| Päministr = [[Baiden Džo|Džo Baiden]]
| Religii = [[hristanuskond]]
| Valüt = [[AÜV:oiden dollar]]
| Internet-domen = [[.us]]
| Telefonkod = +1
| Aigvö = tal'vel [[UTC]]-5..-10,<br />kezal [[UTC]]-4..-10
}}
'''Amerikan Ühtenzoittud Valdkundad''' (lühenduz: '''AÜV''') vai '''Amerikan Ühtenzoittud Štatad''' (lühenduz: '''AÜŠ''') ([[anglijan kel'|anglijan kelel]]: ''United States of America'') om valdkund [[Pohjoižamerik]]an keskuses. AÜV:oiden pälidn om [[Vašington (lidn)|Vašington]], no kaikiš järedamb lidn om [[Nju Jork]].

Nece om koumanz' valdkund [[Ma]]l ristituiden lugun mödhe (318 millionad ristitud) da nellänz' valdkund pindan mödhe (9 518 900 km²) mail'mas.

== Istorii ==
Amerikan Ühtenzoittud Valdkundad (Štatad) sünduihe vl 1776. Koumetoštkümne [[Sur' Britanii|britaništ]] kolonijad ühtniba sihe, kudambad tedotiba ičeze ripmatomuden polhe. Ripmatomuzsoda mäni 1783 vodhesai da lopihe kolonistoiden vägestusel. Vodel 1787 tuli vägehe AÜV:oiden konstitucii, a vodel 1791 — Bill' oiktusiden polhe, kudamb lujas röunati ohjastusen valdoiktused.

1860:š voziš AÜV:as oli Rahvahanikoiden soda orjakahiden suvipol'židen da orjatomiden pohjoižiden valdkundoiden (štatoiden) keskes. Soda jatksihe läz 4 vot. Pohjoižiden štatoiden vägestuz kaiči valdkundad jagamižespäi da toi orjile joudjut kaikel Ühtenzoittud Štatoiden territorijal.

[[Ezmäine Mail'man soda|Ezmäižen Mail'man sodan]] jäl'ghe Ühtenzoittud Valdkunad vändiba aktivižen rolin mail'man politikas. [[Toine Mail'man soda|Toižen Mail'man sodan]] aigan Štatad oliba [[Antigitlerine koalicii|Antigitlerižen koalicijan]] ühtnijaks.

Vspäi 1945 AÜŠ om ezmäine [[atombomb|nuklearine]] valdkund. 1940:n voziden lopuspäi 1990:n voziden augotišhesai oli [[Vilusoda]] [[Nevondkundaližiden Socialistižiden Tazovaldkundoiden Ühtištuz|Nevondkundaližen Ühtištusen]] da Ühtenzoittud Valdkundoiden keskes.

2001 voden sügüz'kun 9 päiväl valdkundas ozaižihe terroristižiden aktoiden serii.

== Geografijan andmused ==
[[Fail:USA topo en.jpg|thumb|left|250px|AÜV:oiden topografine kart.]]
Amerikan Ühtenzoittud Valdkund om maröunoiš [[Meksik]]anke suvel (röunan piduz — 3326 km) da [[Kanad]]anke pohjoižel (8895 km). Ühthine röunoiden piduz — 12 221 km. Valdkund sijadase [[Tün' valdmeri|Tünen]] da [[Atlantine valdmeri|Antlantižen]] valdmeriden keskes. Ühthine randanpird — 19 924 km.
 
[[Aläsk|Aläskan štat]] on AÜV:oiden pol'anklav. Se sijadase Pohjoižamerikan lodehel, sil om mavaldkundröunoid [[Kanad]]anke päivnouzmpoles da vezivaldkundanröunoid [[Venäma|Venäläižen Federacijanke]] päivlaskmal.

Korktembaine čokkoim om [[Denali]]-mägi (enzne Makkinli), 6194 m valdmeren pindan päl. Surembaižed joged oma [[Missuri (jogi)|Missuri]] (4127 km pitte), [[Mississipi (jogi)|Mississipi]] (3757 km), [[Arkanzas (jogi)|Arkanzas]] (2364 km, Mississipin ližajogi), [[Kolorado (jogi)|Kolorado]] (2330 km).

Londuseližed pävarad oma [[kivivoi]], [[londuseline gaz]], [[kivihil']], [[metall]]ad ([[raud|raudkivend]], [[vas'k]], [[hahktin]], [[cink]], [[nikel']], [[alüminii|boksitad]], [[kuld]], [[hobed]], [[uran (himine element)|uran]], [[artut']], [[molibden]], [[harvad mametallad]]), [[fosfor|fosfatad]]; toižed varad — [[potaš]], [[mec]], [[mahuz]].

== Politine sistem ==
[[Fail:WhiteHouseSouthFacade.JPG|thumb|right|250px|''White House («[[Vauged Pert']]»)'' om AÜV:oiden prezidentan rezidencii [[Vašington (lidn)|Vašingtonas]].]]
Ohjandusen form om federativine [[prezidentine tazovaldkund|prezidentine]] tazovaldkund. Valdkundan pämez' om prezident.

Parlament om kaks'kodine. Üläkodi om Senat. Alakodi om Ezitajiden Kodi.

Nügüdläine prezident om [[Obama Barak|Barak Obama]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Amerikan Ühtenzoittud Valdkundoiden administrativiž-territorialine jagand]].''

Administrativižešti valdkund jagase 50 štatha (valdkundha) da [[Kolumbijan federaline ümbrik|Kolumbijan federaližhe ümbrikho]] (Vašington-pälidn).

== Eläjad ==
Amerikan Ühtenzoittud Valdkundoiden eläjid kuctas tobjimalaz ''[[amerikalaižed|Amerikalaižikš]]''.

Lidnad-millionerad (vl 2011, surembaspäi penembha): [[Uz' Jork]], [[Los Andželes]], [[Čikago]], [[Hjuston]], [[Filadel'fii]], [[Finiks]], [[San Antonio]], [[San Diego]], [[Dallas]].

Vl 2010 AÜV:oiden ristitišt oli 313 232 044 ristitud.

== Ižanduz ==
Vl 2011 AÜV:oiden päeksport oli [[likutim]]ed da [[turbin]]ad (läz 20%), [[avto]]d, [[lendim]]ed da toižed [[likkuim]]ed da niiden palad (11%), [[kivivoi]] (6%); toine eksport — [[kuld]] (2%), [[zell'|zelläd]] (2%), medicinižed instrumentad (2%), [[kukuruz]] (1%), [[soi]] (1%).

== Galerei ==
<center><gallery perrow=5> 
Fail:Nueva York7011.JPG|[[Uz' Jork|Uden Jorkan]] üläkorktad pertid
Fail:Statue of Liberty, NY.jpg|[[Joudjuden muštpacaz]] Udes Jorkas
Fail:Dean Franklin - 06.04.03 Mount Rushmore Monument (by-sa)-3 new.jpg|Rašmoranmägi Suvidakotas
Fail:GoldenGateBridge BakerBeach MC.jpg|[[«Kuldaine verai»-sild]] San Franciskos
</gallery></center>

== Homaičendad ==
<references />

== Irdkosketused ==
* [http://www.whitehouse.gov/ AÜV:oiden prezidentan oficialine sait.] {{ref-en}} {{ref-es}}
* [http://www.usa.gov/ AÜV:oiden federaližen ohjastusen oficialine portal.] {{ref-en}} {{ref-es}}
* [http://www.house.gov/ AÜV:oiden parlamentan alakodin oficialine sait.] {{ref-en}}

{{Commons|United States}}
{{Pohjoižamerik}}

{{Nece kirjutuz Vepsän Vikijas|[http://veps-kir.wikia.com/wiki/Американ_Ӱхтэнзойттуд_Штатад Американ Ӱхтэнзойттуд Штатад]}}

[[Kategorii:Amerikan Ühtenzoittud Valdkundad| ]]
