{{1000}}
{{Valdkund
| Nimi = Amerikan Ühtenzoittud Valdkundad<br />United States of America
| Valdkundznam = US-GreatSeal-Obverse.svg
| Flag = Flag of the United States (Pantone).svg
| Valdkundznam text = AÜV:oiden valdkundznam
| Flag text = AÜV:oiden flag
| Pälidn = Vašington (lidn){{!}}Vašington
| Eläjiden lugu = 323,995,528<ref>[https://www.cia.gov/library/publications/the-world-factbook/geos/us.html AÜV:oiden ristitišton endustuz vn 2016 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2016
| Pind = 9,518,900
| Kart = Map of USA Locator blank.png
| Kel' = [[anglijan kel'|anglijan]]
| Valdkundan pämez' = [[Tramp Donal'd|Donal'd Tramp]]
| Päministr = [[Pens Maik|Maik Pens]]
| Religii = [[hristanuskond]]
| Valüt = [[AÜV:oiden dollar]]
| Internet-domen = [[.us]]
| Telefonkod = +1
| Aigvö = tal'vel [[UTC]]-5..-10,<br />kezal [[UTC]]-4..-10
}}
'''Amerikan Ühtenzoittud Valdkundad''' (lühenduz: '''AÜV''') vai '''Amerikan Ühtenzoittud Štatad''' (lühenduz: '''AÜŠ''') ([[anglijan kel'|anglijan kelel]]: ''United States of America'') om valdkund [[Pohjoižamerik]]an keskuses. AÜV:oiden pälidn om [[Vašington (lidn)|Vašington]], no kaikiš järedamb lidn om [[Nju Jork]].

Nece om koumanz' valdkund [[Ma]]l ristituiden lugun mödhe (318 millionad eläjid) da nellänz' valdkund pindan mödhe (9 518 900 km²) mail'mas.

== Istorii ==
Amerikan Ühtenzoittud Valdkundad (Štatad) sünduihe vl 1776. Koumetoštkümne [[Sur' Britanii|britaništ]] kolonijad ühtniba sihe, kudambad tedotiba ičeze ripmatomuden polhe. Soda ripmatomudes mäni 1783 vodhesai da lopihe kolonistoiden vägestusel. Vodel 1787 tuli väghe AÜV:oiden konstitucii, i vodel 1791 — Bill' oiktusiden polhe, kudamb lujas röunati ohjastusen valdoiktusid.

1860-nziš voziš Rahvahanikoiden soda oli AÜV:oiš orjakahiden suvipol'židen da orjatomiden pohjoižiden valdkundoiden (štatoiden) keskes. Soda jatksihe läz 4 vot. Pohjoižiden štatoiden vägestuz kaiči valdkundad jagamižespäi da toi orjile joudjut kaikel Ühtenzoittud Štatoiden territorijal.

[[Ezmäine Mail'man soda|Ezmäižen Mail'man sodan]] jäl'ghe Ühtenzoittud Valdkunad vändiba aktivižen rolin mail'man politikas. [[Toine Mail'man soda|Toižen Mail'man sodan]] aigan Štatad oliba [[Antigitlerine koalicii|Antigitlerižen koalicijan]] ühtnijaks.

Vspäi 1945 AÜŠ om ezmäine [[atombomb|nuklearine]] valdkund. 1940:n voziden lopuspäi 1990:n voziden augotišhesai oli [[Vilusoda]] [[Nevondkundaližiden Socialistižiden Tazovaldkundoiden Ühtištuz|Nevondkundaližen Ühtištusen]] da Ühtenzoittud Valdkundoiden keskes.

2001-nden voden 9. päiväl sügüz'kud ozaižihe terroristižiden aktoiden serii valdkundas.

== Geografijan andmused ==
[[Fail:USA topo en.jpg|thumb|left|250px|AÜV:oiden topografine kart.]]
Amerikan Ühtenzoittud Valdkundad om maröunoiš [[Meksik]]anke suvel (röunan piduz — 3326 km) da [[Kanad]]anke pohjoižel (8895 km pitte). Ühthine röunoiden piduz — 12 221 km. Valdkund sijadase [[Tün' valdmeri|Tünen]] da [[Atlantine valdmeri|Antlantižen]] valdmeriden keskes. Ühthine randanpird — 19 924 km. Läz kaik klimatan toižendad oma olmas järedan territorijan tagut.

[[Appalačid]]-mäged sijadasoiš kontinentaližen päpalan päivnouzmas, ned kaimdas Keskuztazangištoid (200..500 m ü.m.t. korktusil) i Sured tazangištod-mägiplatod (600..1500 m ü.m.t.) valdkundan keskuzpalas. [[Kordil'jerad]] ottas kaikid päivlaskmaižid štatoid.

[[Aläsk|Aläskan štat]] on AÜV:oiden pol'anklav. Se sijadase Pohjoižamerikan lodehel. Aläskal om mavaldkundröunoid [[Kanad]]anke päivnouzmpoles da vezivaldkundanröunoid [[Venäma|Venäläižen Federacijanke]] päivlaskmal. [[Havajad]]-štat da severz-se penid sarid oma AÜV:oiden tün'valdmerižed territorijad.

Kaikiš korktemb čokkoim om [[Denali]]-mägi (enzne Makkinli), 6194 m valdmeren pindan päl. Kaikiš pidembad joged oma [[Missuri (jogi)|Missuri]] (4127 km pitte), [[Mississipi (jogi)|Mississipi]] (3757 km), [[Arkanzas (jogi)|Arkanzas]] (2364 km, Mississipin ližajogi), [[Kolorado (jogi)|Kolorado]] (2330 km).

Londuseližed pävarad oma [[kivivoi]], [[londuseline gaz]], [[kivihil']], [[metall]]ad ([[raud|raudkivend]], [[vas'k]], [[hahktin]], [[cink]], [[nikel']], [[alüminii|boksitad]], [[kuld]], [[hobed]], [[uran (himine element)|uran]], [[artut']], [[molibden]], [[harvad mametallad]]), [[fosfor|fosfatad]]; toižed varad — [[potaš]], [[mec]], [[mahuz]].

== Politine sistem ==
[[Fail:WhiteHouseSouthFacade.JPG|thumb|right|250px|''White House («[[Vauged Pert']]»)'' om AÜV:oiden prezidentan rezidencii [[Vašington (lidn)|Vašingtonas]].]]
Ohjandusen form om federativine [[prezidentine tazovaldkund|prezidentine]] tazovaldkund. Valdkundan pämez' om prezident. Valitas händast Valičijoiden kollegijan änil štatoidme nelläks vodeks (enamba kaht strokud ei sa vspäi 1951), parlamentan ezitajad da tetabad mehed oma valičijoikš.

Parlament om kaks'kodine Kongress ({{lang-en|United States Congress}}). Üläkodi om Senat ({{lang-en|The United States Senate}}), 100 ühtnijad om siš, valitas heid 6 vodeks, koumandesen rotacii oleleb kerdan kahtes vodes. Alakodi om Ezitajiden Kodi ({{lang-en|The United States House of Representatives}}), valitas sen 435 ühtnijad kaikuččes kahtes vodes.

Nügüdläine prezident om valitud vl 2016 kül'mkun 8. päiväl [[Tramp Donal'd|Donal'd Tramp]] (sai 56,5% valičijoiden änid) parlamentan ezitajidenke ühtes, radaškanzi vl 2017 vilukun 20. päiväspäi. Enzne prezident om [[Obama Barak|Barak Obama]], radoi vspäi 2009 kaht täut strokud jäl'geten. Kongressan valdoiktused (115nz' kucund) jätktasoiš vn 2017 3. päiväspäi vilukud vn 2019 3. päivhäsai vilukud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Amerikan Ühtenzoittud Valdkundoiden administrativiž-territorialine jagand]].''

Administrativižešti valdkund jagase 50 štatha (valdkundha) da [[Kolumbijan federaline ümbrik|Kolumbijan federaližhe ümbrikho]] (Vašington-pälidn). Om alištunuzid territorijoid-ki, ned oma Kariban meren [[Puerto Riko]] i severz'-se sarištoid Tünen valdmeren päivlaskmas tobjimalaz. Štatad-valdkundad alajagasoiš 3 141 ümbrikho ({{lang-en|county}}, mž. ''parish'' [[Luizian]]as da ''borough'' [[Aläsk]]as).

== Eläjad ==
[[Fail:Census-2000-Data-Top-US-Ancestries-by-County.jpg|thumb|right|250px|AÜV:oiden rahvahanikoiden augotižlibund ümbrikoidme vn 2000 rahvahanlugemižen mödhe.]]
Amerikan Ühtenzoittud Valdkundoiden eläjid kuctas tobjimalaz ''[[amerikalaižed|Amerikalaižikš]]''.

Lidnad-millionerad (vl 2011, surembaspäi penembha): [[Nju Jork]], [[Los Andželes]], [[Čikago]], [[Hjuston]], [[Filadel'fii]], [[Finiks]], [[San Antonio]], [[San Diego]], [[Dallas]].

Vl 2010 AÜV:oiden ristitišt oli 313 232 044 eläjad. Jagand veren mödhe (eile etnosan mödhe) om ottud statistikan täht.

== Ižanduz ==
AÜV:oiden ekonomik lidirui mail'mas kogosüdäiproduktan mödhe pit'kan aigan (läz sadad vot), no vl 2015 kätihe kahtendeks [[Kitai]]n jäl'ghe (18,5 trln US$ vai 15% mail'man KSP:d). Vozil 1994—2008 [[Pohjoižamerikan joudjaližen torguindan zon]] ({{lang-en|NAFTA}}) šingotihe — ekonomine ühtnend [[Kanad]]anke da [[Meksik]]anke. Se ližazi radsijiden verdad koumes valdkundas, no torguindbalansan deficit lujeni AÜV:oiš Kanadan da Meksikan polespäi. Štatoiden valdkundaline velg üleni 20 trln US$ vl 2017.

Vl 2011 AÜV:oiden päeksport oli [[likutim]]ed da [[turbin]]ad (läz 20%), [[avto]]d, [[lendim]]ed da toižed [[likkuim]]ed da niiden palad (11%), [[kivivoi]] (6%); toine eksport — [[kuld]] (2%), [[zell'|zelläd]] (2%), medicinižed instrumentad (2%), [[kukuruz]] (1%), [[soi]] (1%). Vl 2014 eksportan (vendan) mülü oli 1,45 trln US$ (2nz' sija Kitain jäl'ghe), eksportan znamasižed ostajad oliba [[Kanad]] (17%), [[Meksik]] (13%), [[Kitai]] (9,2%).

== Galerei ==
<center><gallery perrow=5> 
Fail:Nueva York7011.JPG|[[Nju Jork]]an üläkorktad pertid
Fail:Statue of Liberty, NY.jpg|[[Joudjuden muštpacaz]] Nju Jorkas
Fail:Dean Franklin - 06.04.03 Mount Rushmore Monument (by-sa)-3 new.jpg|Rašmoranmägi Suvidakotas
Fail:GoldenGateBridge BakerBeach MC.jpg|[[«Kuldaine verai»-sild]] San Franciskos
</gallery></center>

== Homaičendad ==
<references />

== Irdkosketused ==
* [http://www.whitehouse.gov/ AÜV:oiden prezidentan oficialine sait (''whitehouse.gov'').] {{ref-en}} {{ref-es}}
* [http://www.usa.gov/ AÜV:oiden federaližen ohjastusen oficialine portal (''usa.gov'').] {{ref-en}} {{ref-es}}
* [http://www.house.gov/ AÜV:oiden parlamentan alakodin oficialine sait (''house.gov'').] {{ref-en}}

{{Commons|United States}}
{{Pohjoižamerik}}

{{Nece kirjutuz Vepsän Vikijas|[http://veps-kir.wikia.com/wiki/Американ_Ӱхтэнзойттуд_Штатад Американ Ӱхтэнзойттуд Штатад]}}

[[Kategorii:Amerikan Ühtenzoittud Valdkundad| ]]
