{{1000}}{{A10000}}
[[Fail:Archangelsk taiga.JPG|pisi|oiged|200px|Tal'vmec (taho läz [[Pineg (jogi)|Pineg]]-joged, [[Arhangel'skan agj]])]]
'''Mec''' om [[Ma]]šurun pindan pala, kattud [[Pukazmused|pukazmusil]]. Mec ottab läz 9,4 procentad Man pindad da läz koumandest kuivman pindad, nece om 38 mln km²<ref>[http://www.fao.org/docrep/017/i3110e/i3110e.pdf Global forest land-use change 1990−2005. Rome, 2012. — Food and Agriculture Organization of the United Nations (''fao.org''). — Lp. 11.] ISBN 978-92-5-107399-5. {{ref-en}}</ref>. Necen meczonan polišk mülüihe [[Tropikad|tropikoihe]], nelländez om [[Pohjoižmapolišk]]os. [[Ühtenzoittud Rahvahiden Organizacii|ÜRO:n]] arvoimižen mödhe, [[Venäma]]n mecan pind om 8,5 mln km² (851 mln gektarad)<ref>[http://www.fao.org/forestry/country/57478/en/rus/ Venäman Federacijan mecad da mecižanduz. — ''Fao.org''.] {{ref-en}}</ref>, Rosleshoz:an andmusiden mödhe, miččid lugetas toižel metodal, vodel 2011 augotišes, mecfond om 1183,3 mln. gektarad, 797,1 — kattud mecal.<ref>[http://www.rosleshoz.gov.ru/docs/other/77/1.pdf Леса и лесные ресурсы Российской Федерации (Venälaižen Federacijan mec da mecvarad) //Ежегодный доклад о состоянии и использовании лесов Российской Федерации в 2011 г. — Рослесхоз (''rosleshoz.gov.ru''). — Lp. 2.] {{ref-ru}}</ref>

== Mecoiden toižendoiden vepsän nimed ==
* ''Barbik, barbišt'' — hen lehtezmec.
* ''Harv mec, harvišt'' — mecpind ladvištoiden ümbištundmäranke 0,2..0,3 vähemb.
* ''Kaskez'' — nor' segoitadud mec.
* ''Kor'b, šohro, mecakišt, org'' — paks da amuine da edahaine mec.
* ''Lomžom'' — mec äiluguižiden lohkaidud puidenke.
* ''Madališt, barbikoikaz mec'' — madal ladvoil mec.
* ''Palatez, palatiž'' — palanu mec.
* ''Pihk'' — paks kavag'mec.
* ''Puregišt'' — paks nor' mec.
* ''Reskač, norišt'' — nor' mec.
* ''Rozjam'' — kuivanu jurele mec.
* ''Rouhišt'' — vanh mec, vanhoiš puišpäi.
* ''Rädeg'' — paks da amuine kuz'ne mec.
* ''Sar', sarik, sarjak'' — kazvai eriži mec.
* ''Šaim'' — mectunu henošti [[so]].
* ''Vičikišt'' — nor' paks mec; paks penzhišt.
* ''Vidä'' — nor’ kuz’ne mec, mž. paks.

== Mecha sidotud vepsän tärtused ==
* ''Lamad'' — mecan tarh meckävutamižen täht.
* ''Mechine, mechaine, mecauk, mecamez''' — mifine mecan ižand.
* ''Parččom'' — mecan varhapanend.
* ''Tösk'' — mecan tarh vai čapmaha sidä.
* ''Uhring'' — notked taho mecas.
* ''Vugonk'' — mecan ajand jogedme.

== Mecha sidotud vepsän muštatišed da ozoitesed ==
=== Muštatišed ===
<blockquote>
* ''Azj eile kondi, mecha ei mäne.''
* ''Eraz eläb, ku puzuhu paneb, a toine eläb, ku märgän mecan poltab.''
* ''Gorä ei mecadme kävele, a rahvastme.''
* ''Händikast kut taht söta, a üks'kaik kor'bhe kacub.''
* ''Ičeiž mad armhembad, ičeiž mecad čomembad.''
* ''Kut mecha, muga i mecaspäi.''
* ''Kut mecha kidastad, muga mec-ki vastustab.''
* ''Mecas pud ei olgoi ühtejiččed, muga i rahvaz.''
* ''Mechapäi ei ajagoi lapsenkacujad ecmaha.''
* ''Min edahamb mecha, sen enamb haugoid.''
</blockquote>

=== Ozoitesed ===
<blockquote>
Mecas koume mechašt, kezal i tal'vel ühted sädod (hong, kuz' da kadag).
</blockquote>

== Kacu mugažo ==
* [[Pu (material)]]

== Homaičendad ==
<references />

[[Kategorii:Mec| ]]
[[Kategorii:Mecad| ]]
[[Kategorii:Biologii]]
[[Kategorii:Ekosistemad]]
