[[Fail:Archangelsk taiga.JPG|pisi|oiged|200px|Tal’vmec (Pineg-jogen taho, [[Arhangel'skan agj]])]]
'''Mec''' om [[Ma|mašurun]] pindan pala, kattud [[Pukazmused|pukazmusil]]. Mec ottab läz 9,4 procentad Man pindad da läz koumandest kuivman pindad, nece om 38 mln km²<ref>http://www.fao.org/docrep/017/i3110e/i3110e.pdf</ref>. Necen meczonan polišk mülüihe [[Tropikad|tropikoihe]], nelländez om [[Pohjoižmapolišk]]os. [[ÜRK]]:n arvoimižen mödhe, Venäman mecan pind om 8,5 mln km² (851 mln gektarad)<ref>[http://www.fao.org/forestry/country/57478/en/rus/ Venäman Federacijan mecad da mecižanduz]</ref>, Rosleshozan andmusiden mödhe, miččid lugetas toižel metodal, vodel 2011 augotišes, mecfond om 1183,3 mln. gektarad, 797,1 — kattud mecal<ref>http://www.rosleshoz.gov.ru/docs/other/77/1.pdf</ref>.

== Mecoiden tipiden vepsän nimed ==
''Barbik, barbišt'' — hen lehtezmec.

''Harv mec, harvišt'' — mecpind ladvištoiden ümbištundmäranke 0,2—0,3 vähemb.

''Kor’b, šohro,  mecakišt, org'' — paks da amuine da edahaine mec.

''Lomžom'' — mec äiluguižiden lohkaidud puidenke.

''Pihk'' — paks kavag’mec.

''Puregišt'' — paks nor’ mec.

''Rädeg'' — paks da amuine kuz’ne mec.

''Reskač, norišt'' — nor’ mec.

''Šaim'' — mectunu henošti [[so]].

''Vičikišt'' — nor’ paks mec; paks penzhišt.

''Vidä'' — nor’ kuz’ne mec, mž. paks.

== Vepsän tärtused mecanke sidotud ==
''Uhring'' — notked taho mecas.

== Vepsän muštatišed mecanke sidotud ==
''Azj  eile  kondi,  mecha  ei  mäne.''

''Gorä  ei  mecadme  kävele,  a  rahvastme.''

''Min  edahamb  mecha,  sen  enamb  haugoid.''

== Homaičendad ==
{{Reflist}}

{{stub}}

[[Kategorii:Biologii|Ekosistemad]]

[[ru:Лес]]
