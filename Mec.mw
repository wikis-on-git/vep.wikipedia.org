[[Fail:Archangelsk taiga.JPG|pisi|oiged|200px|Tal'vmec (taho läz Pineg-joged, [[Arhangel'skan agj]])]]
'''Mec''' om [[Ma]]šurun pindan pala, kattud [[Pukazmused|pukazmusil]]. Mec ottab läz 9,4 procentad Man pindad da läz koumandest kuivman pindad, nece om 38 mln km²<ref>http://www.fao.org/docrep/017/i3110e/i3110e.pdf</ref>. Necen meczonan polišk mülüihe [[Tropikad|tropikoihe]], nelländez om [[Pohjoižmapolišk]]os. [[ÜRK]]:n arvoimižen mödhe, [[Venäma]]n mecan pind om 8,5 mln km² (851 mln gektarad)<ref>[http://www.fao.org/forestry/country/57478/en/rus/ Venäman Federacijan mecad da mecižanduz]</ref>, Rosleshoz:an andmusiden mödhe, miččid lugetas toižel metodal, vodel 2011 augotišes, mecfond om 1183,3 mln. gektarad, 797,1 — kattud mecal<ref>http://www.rosleshoz.gov.ru/docs/other/77/1.pdf</ref>.

== Mecoiden tipiden vepsän nimed ==
* ''Barbik, barbišt'' — hen lehtezmec.
* ''Harv mec, harvišt'' — mecpind ladvištoiden ümbištundmäranke 0,2—0,3 vähemb.
* ''Kaskez'' — nor' segoitadud mec.
* ''Kor'b, šohro, mecakišt, org'' — paks da amuine da edahaine mec.
* ''Lomžom'' — mec äiluguižiden lohkaidud puidenke.
* ''Madališt, barbikoikaz mec'' — madal ladvoil mec.
* ''Palatez, palatiž'' — palanu mec.
* ''Pihk'' — paks kavag'mec.
* ''Puregišt'' — paks nor' mec.
* ''Reskač, norišt'' — nor' mec.
* ''Rozjam'' — kuivanu jurele mec.
* ''Rouhišt'' — vanh mec, vanhoiš puišpäi.
* ''Rädeg'' — paks da amuine kuz'ne mec.
* ''Sar', sarik, sarjak'' — kazvai eriži mec.
* ''Šaim'' — mectunu henošti [[so]].
* ''Vičikišt'' — nor' paks mec; paks penzhišt.
* ''Vidä'' — nor’ kuz’ne mec, mž. paks.

== Mecha sidotud vepsän tärtused ==
* ''Lamad'' — mecan tarh meckävutamižen täht.
* ''Mechine, mechaine, mecauk, mecamez''' — mifine mecan ižand.
* ''Parččom'' — mecan varhapanend.
* ''Tösk'' — mecan tarh vai čapmaha sidä.
* ''Uhring'' — notked taho mecas.
* ''Vugonk'' — mecan ajand jogedme.

== Mecha sidotud vepsän muštatišed da ozoitesed ==
=== Muštatišed ===
<blockquote>
* ''Azj eile kondi, mecha ei mäne.''
* ''Gorä ei mecadme kävele, a rahvastme.''
* ''Händikast kut taht söta, a üks'kaik kor'bhe kacub.''
* ''Ičeiž mad armhembad, ičeiž mecad čomembad.''
* ''Min edahamb mecha, sen enamb haugoid.''
</blockquote>

=== Ozoitesed ===
<blockquote>
Mecas koume mechašt, kezal i tal'vel ühted sädod (hong, kuz' da kadag).
</blockquote>

== Homaičendad ==
{{Reflist}}
{{stub}}

[[Kategorii:Biologii]]
[[Kategorii:Ekosistemad]]
[[Kategorii:Mec|*]]

[[ru:Лес]]
