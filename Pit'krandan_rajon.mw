{{Rajon
| Nimi          = Pit'krandan rajon<br />Питкярантский район <small>(ven.)</small><br />Pitkärannan piiri <small>(suom.)</small>
| Znam          = 
| Flag          = 
| Znam text     =
| Flag text     =
| Valdkund      = Venäma
| Pälidn        = Pit'krand
| Eläjiden lugu = 18,249
| Year          = 2016
| Pind          = 2,254
| Map           = Location Of Pitkyarantsky District (Karelia).svg
| Map width     = 
}}
'''Pit'krandan rajon''' ([[venäkel'|venäkelel]]: ''Питкярантский район'', {{lang-fi|Pitkärannan piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Pit'krand]]-lidn. Siš eläb rajonan ristitišton nell' seičemendest.

== Geografijan andmused ==
Pit'krandan rajon om Karjalan Tazovaldkundan suvipäivlaskmaine taho. Pind — 2 254 nellikkilometrad (15nz' sija tazovaldkundas 18späi).

Om röunoid [[Karjalan Tazovaldkund]]an 4 rajonanke:
* päivlaskmas da lodehes [[Sortavalan rajon]]anke;
* pohjoižpäivnouzmas [[Sojärven rajon]]anke;
* päivnouzmas [[Präžan rahvahaline rajon|Präžan rahvahaližen rajonanke]];
* suvipäivnouzmas [[Olonecan rahvahaline rajon|Olonecan rahvahaližen rajonanke]].

Joged mülüdas [[Atlantine valdmeri|Atlantižen valdmeren]] basseinha, kaik ned oma lühüdad da kohubad. [[Ladog]] lainištab rajonan suvipäivlaskmaižid randoid. Sen ližaks, läz kaht sadad penid järvid om olmas rajonas.

Londuseližed varad oma [[äimetalližed kivendod]] (vas'k, tin, raud), [[uran (himine element)|urankivend]], sauvondmaterialad ([[rugižkivi]], [[ozrikkivi]], [[špat]], [[šebin']]), [[pol'kalližarvoižed kived]] (granatad), [[mec]], [[vezi|reskvezi]].

Vspäi 2005 rajonan territorii jagase 5 municipaližhe ühtnikha: 1 lidnankund da 4 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 23 844 ristitud, vl 2010 — 19 895 ristitud.

Kaik om 36 eländpunktad rajonas (vl 2005), sidä kesken 1 lidn, 5 žilod, 1 raudtestancii da 29 küläd.

Toižed sured eländpunktad oma [[Läskel']]-žilo (2,9 tuh. rist. vl 2013) da [[Salmi]]-žilo (2,2 tuh. rist. vl 2013).

== Irdkosketused ==
* [http://admin.pit.su/ Pit'krandan rajonan oficialine sait (''admin.pit.su'').] {{ref-ru}}
* [http://www.gov.karelia.ru/Regions/pitkyaranta_inf.html Pit'krandan rajon Karjalan Tazovaldkundan oficialižel ''gov.karelia.ru''-saital.] (venäkelel)

{{Karjalan Tazovaldkundan rajonad}}

[[Kategorii:Pit'krandan rajon| ]]
