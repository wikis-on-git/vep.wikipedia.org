{{Valdkund
| Nimi = Somalin Federativine Tazovaldkund<br />Jamhuuriyadda Federaalka Soomaaliya <small>(somal.)</small><br />جمهورية الصومال الفدرالية <small>(arab.)</small><br /><small>''(Džumhūrījat Aṣ Ṣūmāl Al' Fidirālījah)''</small>
| Valdkundznam = Coat of arms of Somalia.svg
| Flag = Flag of Somalia.svg
| Valdkundznam text = Somalin valdkundznam
| Flag text = Somalin flag
| Pälidn = Mogadišo
| Eläjiden lugu = 11,259,029<ref>[https://www.cia.gov/library/publications/the-world-factbook/geos/so.html Somalin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 637,657
| Kart = LocationSomalia.svg
| Kel' = [[somalin kel'|somalin]], [[araban kel'|araban]]
| Valdkundan pämez' = [[Mahmud Hasan Šeih|Hasan Šeih Mahmud]]
| Päministr = [[Šermark Omar Abdirašid Ali|Omar Abdirašid Ali Šermark]]
| Religii = [[islam]]
| Valüt = [[Somalin šilling]] (SOS)
| Internet-domen = [[.so]]
| Telefonkod = +252
| Aigvö = [[UTC]]+3
}}
'''Somali''', täuz' oficialine nimituz — '''Somalin Federativine Tazovaldkund''' ([[somalin kel'|somalin kelel]]: ''Jamhuuriyadda Federaalka Soomaaliya'', {{lang-ar|جمهورية الصومال الفدرالية}} ''Džumhūrījat Aṣ Ṣūmāl Al' Fidirālījah''), om valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Mogadišo]].

== Istorii ==
Ezmäižed lidnad-valdkundad sünduiba Somalin territorijal 200:ndes vodes EME.

Vozil 1884−1960 Somalin erazvuiččed palad oliba [[Sur' Britanii|Suren Britanijan]] (''Somalilend'') da [[Italii|Italijan]] kolonijoikš. Erased heimod tundištuiba [[Efiopii|Efiopijan]] tobmut.

Vl 1960 heinkun 1. päiväl Somali tedištoiti ripmatomut [[Sur' Britanii|Sures Britanijaspäi]] da [[Italii|Italijaspäi]], i kaks' endišt kolonijad ühtištuihe.

Vl 1969 redukun 21. päiväl sodakukerduz oli valdkundas. Vl 1991 rahvahanikoiden soda zavodihe valdkundas, se jätktase nügüd'-ki.

Vl 2012 elokun 1. päiväl Nacionaline Konstitucine Suim vahvišti uden pordaigaližen Konstitucijan.<ref>[https://web.archive.org/web/20130124010543/http://www.somaliweyn.com/pages/news/Aug_12/Somalia_Constitution_English_FOR_WEB.pdf Vn 2012 Somalin Konstitucii. — ''Somaliweyn.com''.] {{ref-en}}</ref>

== Geografijan andmused ==
[[Fail:Somalia Topography.png|thumb|left|250px|Somalin topografine kart.]]
Somali om mavaldkundröunoiš [[Kenii|Kenijanke]] suvipäivlaskmas (röunan piduz — 682 km), [[Efiopii|Efiopijanke]] päivlaskmas (1600 km) da [[Džibuti]]nke lodehes (58 km). Ühthine röun kuivmadme om 2340 km. Somalin randad lainištab [[Indine valdmeri]], pohjoižes — sen [[Adenan laht]]. Ühthine randanpird om 3025 km pitte.

Reljef om tazo tobjimalaz. Pohjoižes om plato 500..1500 m ü.m.t. korktusidenke. Järved reskvedenke sädase necen platon alangoil (''balleh:il'') mussonan aigan. Valdkundan kaikiš korktemb čokkoim om [[Šimbiris]]-mägi, 2416 m meren pindan päl. Kaikenaigaižed joged oma man suves: [[Džubb]] i [[Uabe Šebelle]].

Klimat om letetazangišton räk da kuiv, suves — [[subekvatorialine vö|subekvatorialine]] mussonine. Paneb 200..300 mm sadegid vodes, suvipäivlaskmas 600 mm.

Londuseližed pävarad oma [[londuseline gaz]], [[raud|raudkivend]], [[uran (himine element)|uran]], [[vanadii]], [[torii]], [[tin]], [[vas'k]], [[alüminii|boksitad]]; toižed varad oma [[sauvondgips]] da [[keitandsol]].

== Politine sistem ==
[[Fail:Somalia map states regions districts.png|thumb|right|250px|Somalin politine kart vn 2014 redukus.]]
Ohjandusen form om federaline [[parlamentine tazovaldkund|parlamentine]] tazovaldkund. Valdkundan pämez' om prezident. Hän paneb radsijha päministrad. Päministr formiruib ohjastust.

Parlament om kaks'kodine Somalin Federaline Parlament ([[somalin kel'|somal.]]: ''Golaha Shacabka Soomaaliya'' vai ''Baarlamaanka Federaalka Soomaaliya''). Üläkodi om 54 ühtnijanke. Alakodi om Rahvahan Kodi, se kogoneb 275 ühtnijaspäi (sidä kesken 30% oma naižed).

Vl 2012 sügüz'kun 10. päiväl parlament valiči [[Mahmud Hasan Šeih|prezidentad]] ezmäižen kerdan pit'kas aigas. Jäl'gmäižed valičendad parlamentha oliba vl 1984. Vl 2012 elokun 20. päiväl Nacionaline Konstitucine Suim vahvišti nügüdläižen parlamentan ühtnijoiden nimikirjutesen.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Somalin administrativiž-territorialine jagand]].''

Somali jagase 18 administrativižeks agjaks (üks'lugu ''gobol'') oficialižikš. Agjad alajagasoiš 90 ümbrikho (üks'lugu ''degmo'').

== Eläjad ==
Somališ elädas [[somalilaižed]], kaik hö oma [[islam]]anuskojad. Vn 2014 heinkus valdkundan ristitišt oli 10 428 043 eläjad endustusen mödhe. Jäl'gmäine rahvahanlugemine oli vl 1975.

Toižed sured lidnad (enamba 500 tuh. ristituid, surembaspäi penembha): [[Hargeis]], [[Bosaso]], [[Gal'kajo]].

== Rahvahanižanduz ==
Somalin päeksport om eläbad kabjživatad (86%: [[lambaz|lambhad]] 61%, [[lehm]]äd 17%, toižed 8%); toine eksport — [[puhil']] (6%), [[nahk]]ad (2%).

== Homaičendad ==
<references />

== Irdkosketused ==
* [http://www.somaligov.net/ Somalin Federativižen Tazovaldkundan portal (''somaligov.net'').] {{ref-en}}
* [http://simad.edu.so/ Somaližen SIMAD-universitetan sait (''simad.edu.so'').] {{ref-en}}
{{Commons|Somalia}}

{{Afrik}}

[[Kategorii:Somali| ]]
