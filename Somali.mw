{{10000}}
{{Valdkund
| Nimi = Somalin Federativine Tazovaldkund<br />Jamhuuriyadda Federaalka Soomaaliya <small>(somal.)</small><br />جمهورية الصومال الفدرالية <small>(arab.)</small><br /><small>''(Džumhūrījat Aṣ Ṣūmāl Al' Fidirālījah)''</small>
| Valdkundznam = Coat of arms of Somalia.svg
| Flag = Flag of Somalia.svg
| Valdkundznam text = Somalin valdkundznam
| Flag text = Somalin flag
| Pälidn = Mogadišo
| Eläjiden lugu = 11,259,029<ref>[https://www.cia.gov/library/publications/the-world-factbook/geos/so.html Somalin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 637,657
| Kart = LocationSomalia.svg
| Kel' = [[somalin kel'|somalin]], [[araban kel'|araban]]
| Valdkundan pämez' = [[Abdullahi Mohamed Mohamed|Mohamed Abdullahi Mohamed]]
| Päministr = [[Haire Hassan Ali|Hassan Ali Haire]]
| Religii = [[islam]]
| Valüt = [[Somalin šilling]] (SOS)
| Internet-domen = [[.so]]
| Telefonkod = +252
| Aigvö = [[UTC]]+3
}}
'''Somali''', täuz' oficialine nimituz — '''Somalin Federativine Tazovaldkund''' ([[somalin kel'|somalin kelel]]: ''Jamhuuriyadda Federaalka Soomaaliya'', {{lang-ar|جمهورية الصومال الفدرالية}} ''Džumhūrījat Aṣ Ṣūmāl Al' Fidirālījah''), om valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Mogadišo]].

== Istorii ==
Ezmäižed lidnad-valdkundad sünduiba Somalin territorijal 200:ndes vodes EME.

Vozil 1884−1960 Somalin erazvuiččed palad oliba [[Sur' Britanii|Suren Britanijan]] (''Somalilend'') da [[Italii|Italijan]] kolonijoikš. Erased heimod tundištuiba [[Efiopii|Efiopijan]] tobmut.

Vl 1960 heinkun 1. päiväl Somali tedištoiti ripmatomut [[Sur' Britanii|Sures Britanijaspäi]] da [[Italii|Italijaspäi]], i kaks' endišt kolonijad ühtištuihe.

Vl 1969 redukun 21. päiväl sodakukerduz tegihe valdkundas. Vl 1991 rahvahanikoiden soda zavodihe valdkundas, se jätktase nügüd'-ki.

Vl 2012 elokun 1. päiväl Nacionaline Konstitucine Suim vahvišti uden pordaigaližen Konstitucijan.<ref>[https://web.archive.org/web/20130124010543/http://www.somaliweyn.com/pages/news/Aug_12/Somalia_Constitution_English_FOR_WEB.pdf Vn 2012 Somalin Konstitucii. — ''Somaliweyn.com''.] {{ref-en}}</ref>

== Geografijan andmused ==
[[Fail:Somalia Topography.png|thumb|left|250px|Somalin topografine kart.]]
Somali om mavaldkundröunoiš [[Kenii|Kenijanke]] suvipäivlaskmas (röunan piduz — 682 km), [[Efiopii|Efiopijanke]] päivlaskmas (1600 km) da [[Džibuti]]nke lodehes (58 km). Ühthine röun kuivmadme om 2340 km. Somalin randad lainištab [[Indine valdmeri]], pohjoižes — sen [[Adenan laht]]. Ühthine randanpird om 3025 km pitte.

Reljef om tazo tobjimalaz. Pohjoižes om plato 500..1500 m ü.m.t. korktusidenke. Järved reskvedenke sädase necen platon alangoil (''balleh:il'') mussonan aigan. Valdkundan kaikiš korktemb čokkoim om [[Šimbiris]]-mägi, 2416 m meren pindan päl. Kaikenaigaižed joged oma man suves: [[Džubb]] i [[Uabe Šebelle]].

Klimat om letetazangišton räk da kuiv, suves — [[subekvatorialine vö|subekvatorialine]] mussonine. Paneb 200..300 mm sadegid vodes, suvipäivlaskmas 600 mm.

Londuseližed pävarad oma [[londuseline gaz]], [[raud|raudkivend]], [[uran (himine element)|uran]], [[vanadii]], [[torii]], [[tin]], [[vas'k]], [[alüminii|boksitad]]; toižed varad oma [[sauvondgips]] da [[keitandsol]].

== Politine sistem ==
[[Fail:Somalia map states regions districts.png|thumb|right|250px|Somalin politine kart vn 2014 redukus.]]
Ohjandusen form om federaline [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-so|Madaxaweynaha Jamhuuriyadda Federaalka Soomaaliyeed}}). Hän paneb radsijha päministrad (somal.: ''Ra'iisul wasaaraha Soomaaliya'', {{lang-ar|رئيس وزراء الصومال}} ''Rajijs vuzara' al-suumal''). Päministr formiruib ohjastust. Parlament valičeb prezidentad nelläks vodeks, voib olda kaks' strokud.

Parlament om kaks'kodine Somalin Federaline Parlament ({{lang-so|Golaha Shacabka Soomaaliya}} vai ''Baarlamaanka Federaalka Soomaaliya'', {{lang-ar|البرلمان الاتحادي في الصومال}} ''Al-barlaman al-aitihadiu fi al-suumal''). Üläkodi om 54 ühtnijanke. Alakodi om Rahvahan Kodi, se kogoneb 275 ühtnijaspäi, sidä kesken 30% oma naižed, kaik rahvaz valičeb heid nelläks vodeks.

Vl 2012 elokun 20. päiväl Nacionaline Konstitucine Suim (135 ühtnijad) vahvišti parlamentan ühtnijoiden nimikirjutesen, edel sidä jäl'gmäižed valičendad parlamentha oliba vl 1984. Parlamentan ühtnijoiden järgvaličendad oliba vn 2016 redukus-kül'mkus, 14 025 valičijad-delegatad tegihe niid rahvahanikoiden sodan tagut.

Vl 2012 sügüz'kun 10. päiväl parlament valiči prezidentad ezmäižen kerdan pit'kas aigas, hän oli [[Mahmud Hasan Šeih]]. Nügüdläine prezident om [[Abdullahi Mohamed Mohamed|Mohamed Abdullahi Mohamed]], hän om valitud parlamental vn 2017 8. uhokud (55,9% änid) da radab vs 2017 uhokun 16. päiväspäi. [[Haire Hassan Ali|Hassan Ali Haire]] radab päministran vs 2017 keväz'kun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Somalin administrativiž-territorialine jagand]].''

Somali jagase 18 administrativižeks agjaks (üks'lugu ''gobol'') oficialižikš. Agjad alajagasoiš 90 ümbrikho (üks'lugu ''degmo'').

== Eläjad ==
Somališ elädas [[somalilaižed]], kaik hö oma [[islam]]anuskojad-sunnitad. Vn 2014 heinkus valdkundan ristitišt oli 10 428 043 eläjad endustusen mödhe. Jäl'gmäine rahvahanlugemine oli vl 1975.

Rahvahad (2012): [[somali (rahvaz)|somali]] — 85%, bantukel'žed da toižed rahvahad — 15% (sidä kesken 30 tuhad arabalaižid).

Toižed sured lidnad (enamba 500 tuh. ristituid, surembaspäi penembha): [[Hargeis]], [[Bosaso]], [[Gal'kajo]].

== Rahvahanižanduz ==
Somalin päeksport om eläbad kabjživatad (86%: [[lambaz|lambhad]] 61%, [[lehm]]äd 17%, toižed 8%); toine eksport — [[puhil']] (6%), [[nahk]]ad (2%).

== Homaičendad ==
<references />

== Irdkosketused ==
* [http://www.somaligov.net/ Somalin Federativižen Tazovaldkundan portal (''somaligov.net'').] {{ref-en}}
* [http://simad.edu.so/ Somaližen SIMAD-universitetan sait (''simad.edu.so'').] {{ref-en}}
{{Commons|Somalia}}

{{Afrik}}

[[Kategorii:Somali| ]]
