{{Eländpunkt
 | Nimi = Civil'sk<br />Цивильск <small>(ven.)</small><br />Çĕрпӳ <small>(čuv.)</small>
 | Lidnanznam = Coat of Arms of Tsivilsk (Chuvashia).png
 | Flag = Flag of Tsivilsk (Chuvashia).png
 | Lidnanznam text = Civil'skan lidnanznam
 | Flag text = Civil'skan flag
 | Valdkund = Venäma
 | Eläjiden lugu = 14,328
 | Voz' = 2017
 | Pind = 8.62
 | Fail = Tsivilsk At centre of town.jpg
 | Pämez' = Denis Skvorcov<br />(2017, ''velgusentäutai'')
 | Telefonkod = +7-83545-xx-xxx
 | Avtokod = 21. 121
 | Aigvö = [[UTC]]+3 (MSK+0)
}}
'''Civil'sk''' ({{lang-ru|Цивильск}}, {{lang-cv|Çĕрпӳ}}) om [[Venäma]]n lidn da lidnankund [[Čuvašijan Tazovaldkund]]an pohjoižes. Se om [[Civil'skan rajon]]an administrativine keskuz da üks'jäine lidn.

== Istorii ==
Nügüdläižen eländpunktan aluz om pandud vl 1589 kuti Venäman puine lidnuz čuvašalaižiden külänno. Om nimitadud möhemba venäks ''Sürbejevo:ks'' eländpunktan čuvašan nimitusen mödhe, {{lang-cv|ҫӗрпӳ}} znamoičeb «sadanik» — sodajoukun sadan mehenke käsknik. Lidnuz kadoti sodaznamoičendad, i 17. voz'sadaspäi külä šingotaškanzihe torgovanoiden da käziradajiden keskuseks. Vl 1781 se sai makundan lidnan statusad.

== Geografijan andmused ==
Lidn sijadase Sur' Civil'- ({{lang-cv|Мăн Çавал}}, mödvedhe muite Civil', [[Volg]]an oiged ližajogi) i Pen' Civil'- ({{lang-cv|Кĕçĕн Çа­вал}}) jogiden ühthejoksmusen randoil, 70 m ü.m.t. keskmäižel korktusel. Matkad [[Čeboksarad|Čeboksar]]hasai om 35 km lodeheze orhal vai M7-avtotedme. Lähembaižed lidnad oma [[Čeboksarad]], [[Novočeboksarsk]] 28 km pohjoižhe orhal i [[Kanaš]] 39 km suvhe orhal vai 47 km avtotedme. Lähembaine ''Civil'sk-raudtestancii'' sijadase 6 km päivlaskmha «Čeboksarad — Kanaš»-jonol, om olmas vspäi 1938.

Civil'sk om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 13 479 ristitud, rajonan ristitišton kaks' videndest. Kaikiš suremb ristitišt om nügüd' (vl 2017).

Om [[ortodoksine hristanuskond|ortodoksižen hristanuskondan]] aluzkundoid lidnas: Tihvinan Jumalanmaman naižjumalankodi (17. voz'sada) päjumalanpertinke, Eläban Eziauguižen Stroican päjumalanpert' (1734) i Kazanin Jumalanmaman pühäpert' (1735).

== Ižanduz ==
Tegimišton päsarakod oma sömän tehmine (maidkombinat, leibkombinat, [[humal]]an fabrik) i sauvondmaterialiden pästand (savič, metalltegesed, uksed), mugažo innovacižtehnologijoiden tegim om olmas lidnas.

Jogavozne jarmank oleleb heinkun ezmäižel nedalil. Civil'skan agrariž-tehnologine tehnikum om professionaližen opendusen aluzkundaks. «Volg»-avtote (M7) läbitab lidnan suvipäivlaskmašt palad.

== Irdkosketused ==
* [http://gov.cap.ru/default.aspx?gov_id=477 Civil'skan lidnankundan oficialine sait Čuvašijan Tazovaldkundan tobmuden aluzkundoiden portalal (''gov.cap.ru'').] {{ref-ru}}
{{Commons|Category:Tsivilsk}}

{{Čuvašijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čuvašijan Tazovaldkundan lidnad]]
[[Kategorii:Civil'skan rajon|*]]
