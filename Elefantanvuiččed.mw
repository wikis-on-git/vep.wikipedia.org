{{1000}}
{{Taxobox
 | name         = Elefantanvuiččed
 | image file   = African Bush Elephant.jpg
 | image descr  = Afrikanine elefant
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Hobodakahad]] (''Proboscidea'')
 | familia      = [[Elefantanvuiččed]] (''Elephantidae'')
 | genus        = ''Loxodonta''<br />''Elephas''
 | species      = 
 | latin        = {{btname|Elephantidae|([[Grei Džon Eduard|Gray]], 1821)}}  
 | wikispecies  = Elephantidae
 | commons      = Category:Elephantidae
 | itis         = 584935
 | ncbi         = 9780
 | range map    = Aire-éléphant.png
 | range legend = 
}}
'''Elefantanvuiččed''', vai '''Slonanvuiččed''' ([[latinan kel'|latinan kelel]]: ''Elephantidae'', [[venäkel'|venäkelel]]: ''Слоновые'') oma [[imetaiživatad]], [[Hobodakahad]]-heimkundan sugukund. Nügüd'aigan neche sugukundha mülütadas kaikiš järedambid Man kuivuses imetaiživatoid.

== Ümbrikirjutand ==
Elefantad elädas [[Afrik]]as, mugažo [[Azii|Suvižes i Suvipäivnouzmaižes Azijas]]. Londuseližed zonad oma [[savann]] da [[tropine mec]].

Elefantal om kaks' kazvanuzid ülälöugluspäi [[hambazkulu]]d vai ei ole niid. Erašti elefantad valadas redul kaičemha ičtaze parazitoid-gavedid vaste, sikš miše redu kuivab kor'he. Kaikuččen kerdan jaugan laskemižen aigan razvan pöluz labotase elefantan labajaugan keskuses, muga hänen tügen pind levigandeb. Täuz'kaznuden živatan veduz om 7,5 tonnhasai, kazv — 3,5 metrhasai.

Elefantad oma socialižed živatad, hö mändas joukuil. [[Emäč]]ud poigidenke keratas ičheze joukhu mahtavan emäčunke päživataks. [[Ižač]]ud kogotas ičheze, eriližhe joukhu. Ku emäčuiden joukus om hot' üks' olii kärbas emäč, ka otnu vägestust toriden aigan täuz'kaznu ižač voib aigaks ühteta joukhu. Se om kaikiš vägekahamb ižač tobjimalaz.

Miše elefantad jäižiba henghe tulijan aigan-ki, ka kirjutihe nenid živatoid [[Rahvahidenkeskeine Rusked kirj|Rahvahidenkeskeižhe Rusttha kirjha]], sikš miše mecatas [[hambazkulu]]id samha. Löutud hambazkuluišpäi tehtas čomitesid da ottas [[lunleiktand|leiktamha tegesid]]. Vaiše löuta om jüged azj, sikš miše [[dikobraz]]ad södas niid ičeze minerališt näl'gad sambutamha.

Elefantanvuiččiden korvad oma sanktan juridenke da hoikan röunanke. Äiluguižed soned — kapillärad — läbitadas korvid. Niiden sur' pind abutab heitta organizman lämut effektivižikš, maihutamine korvil lujeneb mugošt effektad. Afrikanižed elefantad elädas räkembiš tahoiš, mi indižed, necišpäi heiden korvad oma suremb<ref>[http://www.webcitation.org/6FwJVTKrd Narasimhan, A. ''Why do elephants have big ear flaps? (Mikš elefantoil levedad korvan polad oma?)'' Indian Academy of Sciences. July 2008. Lpp. 638-647.] {{ref-en}}</ref>.

Elefantanvuiččed kuldas hüvin madalid paksuzid ani [[infrakulund]]hasai, no heiden kulemižen kaikiš lujemb mujandmär om läz 1 kHc paksudel.

== Kommunikacii ==
Taktil'ne kontakt (mujegiš) om znamasine kommunikacijan aspekt elefantanvuiččil. Živatad sätas tervhen toine toižele hobodoil silitaden vai kabarten niil. Emäelefantan da elefantanpoigaižen likundan aigan emäč kosketeleb poigašt hobodal, jaugoil vai händal sihe kacten, kus hän om.

== Intellektan tazopind ==
Elefantanvuiččed tundištadas ičtaze zerklon kuvastuses, ani kuti erased [[oblezjan]]ad da [[del'fin]]ad. Mugoine azj lugetas [[ičtaztunde|ičtaztuntken]] znamaks. Kazvatud stajas indižen elefantan emäčun tedoiduz ozuti, miše nened živatad mahttas panda muštho da erištada äjid kuviden paroid i erasid kulundan paroid. Voden mändes toštmižtest ozuti hüvid satusid möst, se vahvištoiti: pit'k mušt om olmas elefantoil. Mugažo heil om mahtusid muštta ičeze kanzanjoukun sijadust. Om vähä otajid kävutamha instrumentid živatoid, ka elefantanvuiččed oma mugomad. Indižen elefantan kaclend löuzi, miše hän löb [[kärbhaine|kärbhaižid]] barbal. Elefantad mahttas säta instrumentid hondomb mi [[šimpanze]].

Mujudas-ik elefantanvuiččed lujid emocijoid, ka tedoidajad ei tulend ühthe mel'he. Voib kacta surmha sidotud veroid. Sen ližaks, elefantad ozutadas mel'hetartust ičeze erikon pämall'oihe da hambazkuluihe, eskai verhan rodun. Ku elefant koleb vai om jo kolnu, ka se vedab hänen da toižiden kanzjoukuiden tarkust.

== Sönd ==
[[Fail:ElephasMaximus в Московском зоопарке.jpg|thumb|right|250px|Indižed elefantad, [[Moskv]].]]
Kaik elefantad södas lehtesid, erazvuiččiden puiden ploduid da kor't. Heinkazmused juridenke todas heile mineraloid.

Londuses elefantoiden sönd om elämižen regionha sidodud. Ozutesikš, eläjad [[Indii|Indijan]] suves elefantad navettäs märehtida [[fikus]]an lehtišton. Eläjad [[Zimbabve]]s elefantad södas ani toižid kazmusid. Mugažo elefantad vajehtadas söndan purtkid kuivaigpordho vai vihmsezonha kactes.

Heinkazmused da kuivatud hein oma kodikoittud elefantoiden päsöm. Erazvuiččed magedad plodud ([[jablok]]ad, [[banan]]ad) oma elefantoiden navettüd jagolounaks. Maploduiden keskes [[morkofk]] om mel'he. Mugažo navettäs [[paštatez|paštatesid]] da [[leib]]id. Elefantad navettäs kanfetoid, kut ristit-ki, i niiden sömižen jäl'ghe ülämäras viga tervhudes mugažo tuleb elefantoihe. Živat kamadub, käveleb pidust' aidvered, haileb tulijoid varastaden.

Ühtel päiväl joudai elefant söb läz 300 kg nepsoid lehtesid da heinäd. Aidoidud elefant söb läz 30 kg kuivatud heinäd, 10 kg maploduid da 10 kg leibäd päiveses. Täuz'kaznu živat job 100-300 litrad vet ühtes päiväs il'man lämudehe kacten.

== Kontaktad ristituidenke ==
=== Kodikoičend ===
Indižed elefantad kodikoičese hüvin. Nügüd'aigan ei ole verod kodikoitta afrikanižid elefantoid. Kacmata dressiruindan voimushe, erašti registriruidas elefantan londan ristithu statjoid.

Elefantoid kävutadas [[transport|likkuimeks]] jügedas läbitamha tahondas, mecanvarhapanendan i jügutoitandan radoiden aigan, mecadamha [[tigr]]id i [[leopard]]id (vaiše kodikoittud aigaližes lapsessai elefantoid; mecnikad išttas rachal), mugažo [[cirk]]laval.

=== Elefantad sodan täht ===
Eziauguižin elefantoid kodikoittihe i kävutaškanzihe sodan täht [[Indii|Indijas]]. Arni sigä [[Aleksandr Makedonijalaine|Makedonijalaižen Aleksandran]] sodaväged vastsiba [[toraelefantad|toraelefantoid]]. Möhemba elefantad ühtniba Aleksandran sodavägihe. Živatoid kävutihe [[ellinad|ellinistižiš]] valdkundoiš. Toran aigan elefantad sättuiba pöl'gästoitmaha mugošt vihankandajad päpaloin, kudamb ei olend tenu elefantoiden tabas. Elefantoiš el'gentai vihalaine voi vastustada heile satusekahas. Toran aigan elefantad segoitiba kebnas ičeze mehid vihankandajidenke.

== Klassifikacii ==
Om koume nügüd'aigašt erikod elefantanvuiččiden sugukundas. Nenid erikoid mülütadas kahthe suguhu. Völ oli olmas severz' amuižid kolnuzid lophu suguid:

* ''[[Loxodonta]]'' ([[Afrikanižed elefantad]])
** ''[[Loxodonta africana]]'' ([[Afrikanine elefant]])
** ''[[Loxodonta cyclotis]]'' ([[Mecelefant]])
** ''[[Loxodonta creutzburgi]]'' †
* ''[[Elephas]]'' ([[Indižed elefantad]])
** ''[[Elephas maximus]]'' ([[Indine elefant]])
** ''[[Elephas beyeri]]'' †
** ''[[Elephas chaniensis]]'' †
** ''[[Elephas creticus]]'' †
** ''[[Elephas cypriotes]]'' †
** ''[[Elephas falconeri]]'' †
** ''[[Elephas melitensis]]'' †
** ''[[Elephas moghrebiensis]]'' †
** ''[[Elephas nawataensis]]'' †
** ''[[Elephas priscus]]'' †
* † ''[[Mammuthus]]'' — [[Mamontad]], hö koliba lophu läz 10 tuhad vot tagaz [[jäaig]]an lopus.
** ''[[Mammuthus columbi]]'' †
** ''[[Mammuthus exilis]]'' †
** ''[[Mammuthus hayi]]'' †
** ''[[Mammuthus imperator]]'' †
** ''[[Mammuthus lamarmorae]]'' †
** ''[[Mammuthus meridionalis]]'' †
** ''[[Mammuthus primigenius]]'' †
** ''[[Mammuthus trogontherii]]'' †
* ''[[Primelephas]]'' †
** ''[[Primelephas korotorensis]]'' †
* ''[[Stegodibelodon]]'' †
** ''[[Stegodibelodon schneideri]]'' †
* ''[[Stegodon]]'' ([[Stegodonad]]) †
** ''[[Stegodon florensis]]'' †
** ''[[Stegodon kaisensis]]'' †
** ''[[Stegodon luzonensis]]'' †
** ''[[Stegodon mindanensis]]'' †
** ''[[Stegodon sompoensis]]'' †
** ''[[Stegodon sondaari]]'' †
** ''[[Stegodon sumbaensis]]'' †
** ''[[Stegodon syrticus]]'' †
** ''[[Stegodon trigonocephalus]]'' †
* ''[[Stegolophodon]]'' †
** ''[[Stegolophodon sahabianus]]'' †
* ''[[Stegotetrabelodon]]'' †
** ''[[Stegotetrabelodon lybicus]]'' †
** ''[[Stegotetrabelodon orbus]]'' †
** ''[[Stegotetrabelodon syrticus]]'' †
* ''[[Paratetralophodon]]'' †
* ''[[Palaeoloxodon]]'' †
** ''[[Palaeoloxodon antiquus]]'' †
** ''[[Palaeoloxodon mnaidriensis]]'' †
** ''[[Palaeoloxodon naumanni]]'' †
** ''[[Palaeoloxodon recki]]'' †
** ''[[Palaeoloxodon tokunagai]]'' †

[[Kividused|Kividunuded]] elefantanvuiččed ozutadas, miše hö eliba aigaližes [[miocen]]aspäi.

== Kc. mugažo ==
* [[Elefantiaz]]

== Homaičendad ==
<references />

== Irdkosketused ==
* [http://www.elephantvoices.org/ Elefantoiden äned elephantvoices.org-saital]. {{ref-en}}

[[Kategorii:Elefantad| ]]
[[Kategorii:Živatad kirjamišton mödhe‎]]
[[Kategorii:Imetaiživatad]]
