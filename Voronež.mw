{{Eländpunkt
 | Nimi = Voronež<br />Воронеж
 | Lidnanznam = Coat of arms of Voronezh.png
 | Flag = Flag of Voronezh.png
 | Lidnanznam text = Voronežan lidnanznam
 | Flag text = Voronežan flag
 | Valdkund = Venäma
 | Eläjiden lugu = 1,054,111
 | Voz' = 2019
 | Pind = 596.51
 | Fail = Главное здание управления ЮВЖД.jpg
 | Pämez' = Vadim Kstenin<br/>(sulaku 2018—)
 | Telefonkod = +7-473-xxx-xxxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
{{Znamoičendad|Voronež (znamoičendad)}}
'''Voronež''' ({{lang-ru|Воронеж}}) om millionerlidn da lidnümbrik [[Venäma]]n päivlaskmas. Se om [[Voronežan agj]]an administrativine keskuz i kaikiš suremb lidn, järed openduzkeskuz, «sodahoštusen lidn»-arvnimenke (vspäi 2008), Voronežan aglomeracijan keskuz (1,3 mln rist.).

== Istorii ==
Eländpunktan aluz om pandud vl 1586 kuti lidnuz lidnan statusanke kaičemha tahondad kalaidajiden heimoiden londoid vaste. Vn 1748 semendkus lämoipalo mureni lidnan edelišt keskust.

7. heinku 1942 — 25. viluku 1943 oma lidnan palahižen okkupacijan datad [[Toine mail'man soda|Suren voinan]] aigan, Voronežan pertišton 92% oli pandud mantazole.

Voronež šingotase tegimišton nenil sarakoil: himine, mašinansauvomine (avia- da raudtetransportine, torviden i kaivuzmašiništ), sömtegimišt, elektronine, meblin edheotandad.

== Geografijan andmused ==
[[Fail:Districts of voronezh.png|thumb|left|200px|Voronežan administrativižed rajonad: <br />1. Raudteiden rajon<br /> 2. Keskuzrajon <br /> 3. Kominternan rajon<br /> 4. Leninan rajon<br /> 5. Nevondkundaline rajon<br /> 6. Hurarandaine rajon]]
Lidn sijadase agjan lodehes, ühtennimižen jogen muugotil randoil (Voronežan vezivaradim, [[Don]]an hura randpol'), 154 metrad ü.m.t. keskmäižel korktusel. Hural randal reljef om tazo da madal, oiktal randal — kukhikaz, 100..160 m korktusil. Voronežan keskuz sijadase 8 kilometras Donaspäi. Muga nimitadud «Voronežan pol'sar'» sijadase Donan da Voronežan vezivaradimen keskes. Lidn seižub mecstepin rajonan suves. Matkad [[Moskv]]hasai om 515 km pohjoižhe. Lähembaine lidn om [[Semiluki]] ani päivlaskmha Donan vastrandal.

Voronež om lidnümbrikon üks'jäine eländpunkt. Se jagase kudeks administrativižeks rajonaks. Om ümbärtud viden rajonan territorijal. Edeline lidnan pämez' om [[Gusev Aleksandr|Aleksandr Viktorovič Gusev]] (2013 — sulaku 2018).

== Eläjad ==
Vl 1913 lidnan ristitišt oli 94 800 ristitud. Vn 2010 Venäman rahvahanlugemižen mödhe eläjiden lugu oli 975 373 ristitud. Vozil 2010−2011 enamba kaks'kümned ezilidnan žilod ližaduihe lidnümbrikho, kahtes vodes lidnan ristitišt sureni 136 tuhan ristituid. Kaikiš suremb ristitišt om nügüd'.

Rahvahad (enamba 0,4% vl 2010): [[venälaižed]] — 87,2%, [[ukrainalaižed]] — 0,9%, [[armenijalaižed]] — 0,4%, toižed rahvahad — 1,5%, rahvahuden ozutandata — 10,0%.

Nened pühäpertid oma avaitud lidnas: [[ortodoksine hristanuskond]] — ph. Oleksijan Akatov-naižjumalankodi, Jumalanmaman Blagoveššenjan i Katken päjumalanpertid, läz 70 jumalanpertid i 10 časounäd<ref>[http://sobory.ru/geo/locat/438 Voronežan pühäpertid ''sobory.ru''-saital.] {{ref-ru}}</ref>, riman [[katoline jumalankodikund]] — loičendpert', [[protestantizm]] — 6 jumalanpertid (sidä kesken [[baptizm]] 2, [[lüteranine jumalankodikund]] 1, [[metodizm]] 3), [[judaizm]] — 1 pühäpert'.

== Transport ==
Avtobusad, trolleibusad da maršruttaksid oma kundaližeks transportaks lidnas. Nell' avtotesildad, raudtesild da avtote Voronežan padoseinädme ühtenzoittas Voronežan vezivaradimen randoid.

Vl 1868 raudte tuli Voronežha. Koume päraudtestancijad ratas lidnas: Voronež I, Voronež-Kurskii i Pridač (Voronež-Suvine).

Rahvahidenkeskeine civiline Voronež-lendimport [[Petr I]] nimed (''VOZ / ВРН'', ende Čertovickoje, 853 tuh. passažiroid vl 2019) sijadase 10 kilometras pohjoižhe lidnan keskusespäi. Sišpäi tehtas reisid Evropan i Keskuzazijan maihe, Venämadme tobjimalaz, mugažo čarterreisid lebutahoiže; Moskvan regionan varalendimport. Sen ližaks Baltimor-sodalendimpöud da aviategimen Pridač-lendimpöud oma lidnan röunoiden südäimes.

== Homaičendad ==
<references />

== Irdkosketused ==
* [http://www.gorduma-voronezh.ru/ Lidnan Duman oficialine sait (''gorduma-voronezh.ru'').] {{ref-ru}}
* [http://www.voronezh-city.ru/ Voronež-lidnümbrikon ohjastusen oficialine sait (''voronezh-city.ru'').] {{ref-ru}}
{{Commons|Voronezh}}

{{Voronežan agjan lidnad}}
{{Venälaižen Federacijan subjektoiden pälidnad}}

[[Kategorii:Voronež| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agj|*]]
[[Kategorii:Voronežan agjan lidnad|*]]
[[Kategorii:Voronežan agjan lidnümbrikod]]
