{{Valdkund
| Nimi = Mal'divan Tazovaldkund<br />ދިވެހިރާއްޖޭގެ ޖުމުހޫރިއްޔާ<br /><small>''(Divehi Radžžege Džumuhurija)''</small>
| Valdkundznam = Coat of arms of Maldives.svg
| Flag = Flag of Maldives.svg
| Valdkundznam text = Mal'divan Sariden valdkundznam
| Flag text = Mal'divan Sariden flag
| Pälidn = Male
| Eläjiden lugu = 393,595<ref>[https://www.cia.gov/library/publications/the-world-factbook/geos/mv.html Mal'divan Sariden ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 298
| Kart = LocationMaldives.png
| Kel' = [[mal'divan kel'|mal'divan]] ([[divehi]])
| Valdkundan pämez' = [[Jamin Abdulla|Abdulla Jamin]]
| Päministr = ''eile olmas''
| Religii = [[islam]]
| Valüt = [[Mal'divan rufii]] (MVR)
| Internet-domen = [[.mv]]
| Telefonkod = +960
| Aigvö = [[UTC]]+5
}}
'''Mal'divan Sared''', täuz' oficialine nimi — '''Mal'divan Tazovaldkund''' ([[mal'divan kel'|mal'd.]]: ދިވެހިރާއްޖޭގެ ޖުމުހޫރިއްޔާ ''Divehi Radžžege Džumuhurija''), om sar'hine valdkund [[Suviazii|Suviazijas]], [[Indine valdmeri|Indižen valdmeren]] randal, suvhe [[Indii|Indijaspäi]]. Sen pälidn da kaikiš suremb lidn om [[Male]].

== Istorii ==
Vl 1965 heinkun 26. päiväl Mal'divan Sared tedištoitiba ičeze ripmatomudes [[Sur' Britanii|Sures Britanijaspäi]].

Vl 2008 elokun 7. päiväl jäl'gmäine (koumanz' lugul) Konstitucii om vahvištadud<ref>[http://www.maldivesinfo.gov.mv/home/upload/downloads/Compilation.pdf Mal'divan Sariden Konstitucii 2008. — Maldivesinfo.gov.mv.] {{ref-en}} {{ref-dv}}</ref>. Voz'sadas se om jo ühtenz'toštkümnenz' konstitucii.

Vl 2012 politine kukerduz oli Mal'divil.

== Geografijan andmused ==
[[Fail:Maldives pol98.jpg|thumb|left|250px|Mal'divan Sariden topografine kart.]]
Mal'divan Sared sijadase [[Indine valdmeri|Indižen valdmeren]] 26 suril atolloil (kaks'jäine čep') pohjoižespäi suvhe, läz 700 km suvipäivlaskmpolehe [[Šrilank]]aspäi. [[Ekvator]] ristikoičeb valdkundan suvižid vezid. Valdmererandan piduz om 644 km. Vaiše erased atolloišpäi oma elänzoittud (192 sared 1192:špäi). [[Arabijan meri]] om sarilpäi päivlaskmpolehe, [[Lakkadivan meri]] — päivnouzmpolehe.

Valdkund om olmas lujas madalil saril, se om kaikiš madal valdkund mail'mas. 80% territorijad venub madalamb 1 metrad valdmeren pindan päl. Kaikiš korktemb čokkoim om nimetoi sija Viligili-tahol Addu (Sienu)-atollal, 2,4 m valdmeren pindan päl. Neniš arvoimižiš sauvusiden korktuz om znamasine. 31 kaičendtahod om Mal'diviš.

Klimat om valdmerine [[subekvatorialine vö|subekvatorialine]] mussonine. Kesklämuz om +24...+30°C vodes ümbri. Lämuden agjahižed znamoičendad — +17°C da +32°C. Om kaks' sezonad: neps (kezaku-eloku) da kuiv (kül'mku-keväz'ku). Paneb sadegid 2540 millimetraspäi pohjoižes 3810 mm:hasai suves. Järvid da jogid eile olmas.

Londuseližed resursad — [[kala]], [[lete]].

== Politine sistem ==
[[Fail:Muliaage presidential residence of maldives.jpg|thumb|right|250px|Mal'divan Sariden prezidentan pert'kulu [[Male]]s.]]
Ohjandusen form om unitarine konstitucine [[prezidentine tazovaldkund]] äjiden partijoiden sistemanke.

Valdkundan pämez' om prezident. Kaik rahvaz valičeb händast 5 vodeks, ühten toižen strokun om voimuz. Prezident om ohjastusen pämez', hän vahvištab sen ministrid. Vspäi 1975 päministran radsijad eile olmas.

Parlament om üks'kodine Rahvahaline Suim ([[divehi]]: ރައްޔިތުންގެ މަޖިލިސް ''Rajjithunge Mažilis'') 85 ühtnijanke. Kaik rahvaz valičeb heid 5 vodeks. Valičendoiktuz om kaikil ristituil 21-voččes igäspäi.

Vl 2014 keväz'kun 22. päiväl Mal'divan järgvaličendad parlamentha oliba. Vl 2013 kül'mkun 9. da 16. päivil prezidentan järgvaličendad oliba ([[Abdulla Jamin]] sai 51,39%, se om hänen ühtenz' strok). Vl 2011 sijaližed järgvaličendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mal'divan Sariden administrativiž-territorialine jagand]].''

Mal'divan Tazovaldkund alajagase 20 sariden joukhu (atollha, [[mal'divan kel'|mal'd.]] ''atholhu'', üks'lugu da äilugu) da 1 pälidnha. Niid ühtenzoittas 8 provincijoihe (pälidnanke ühtes). Lugetas vaiše elänzoittud sarid (192).

== Eläjad ==
Mal'divan Sariš elädas [[mal'divalaižed]].

Mal'dividen toine lidn om [[Addu]]. Enamba eile lidnoid valdkundas.

== Ižanduz ==
Turizm om Mal'dividen ižandusen päsarak.

Vl 2012 Mal'divan Sariden päeksport oli kaikenvuitte [[kala]] (läz 80%); toine eksport — [[gazturbin]]ad, [[raud]] da [[teraz]].

== Homaičendad ==
<references />

== Irdkosketused ==
* [http://www.presidencymaldives.gov.mv/ Mal'divan Tazovaldkundan prezidentan oficialine sait.] {{ref-en}}
* [http://www.majlis.gov.mv/di/ Mal'divan Tazovaldkundan parlamentan oficialine sait.] {{ref-dv}} {{ref-en}}
* [http://www.maldivesinfo.gov.mv/home/ Mal'divan Sariden Turizman Ministrusen Informacijan Departamentan sait.] {{ref-en}}

{{Commons|Maldives}}
{{Azii}}

[[Kategorii:Mal'divan Sared| ]]
