{{Valdkund
| Nimi = Mal'divan Tazovaldkund<br />ދިވެހިރާއްޖޭގެ ޖުމުހޫރިއްޔާ<br /><small>''(Divehi Radžžege Džumuhurija)''</small>
| Valdkundznam = Emblem of Maldives.svg
| Flag = Flag of Maldives.svg
| Valdkundznam text = Mal'divan Sariden valdkundznam
| Flag text = Mal'divan Sariden flag
| Pälidn = Male
| Eläjiden lugu = 392,473<ref>[https://www.cia.gov/library/publications/the-world-factbook/geos/mv.html Mal'divan Sariden ristitišton lugu vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 298
| Kart = LocationMaldives.png
| Kel' = [[mal'divan kel'|mal'divan]] ([[divehi]])
| Valdkundan pämez' = [[Ibrahim Mohamed Solih]]
| Päministr = ''eile olmas''
| Religii = [[islam]]
| Valüt = [[mal'divan rufii]] (MVR)
| Internet-domen = [[.mv]]
| Telefonkod = +960
| Aigvö = [[UTC]]+5
}}
'''Mal'divan Sared''', täuz' oficialine nimi — '''Mal'divan Tazovaldkund''' ({{lang-dv|ދިވެހިރާއްޖޭގެ ޖުމުހޫރިއްޔާ}} ''Divehi Radžžege Džumuhurija''), om sar'hine valdkund [[Suviazii|Suviazijas]], [[Indine valdmeri|Indižen valdmeren]] randal, suvhe [[Indii|Indijaspäi]]. Sen pälidn da kaikiš suremb lidn om [[Male]].

== Istorii ==
Vn 1965 26. päiväl heinkud Mal'divan Sared tedištoitiba ičeze ripmatomudes [[Sur' Britanii|Sures Britanijaspäi]].

Vn 2008 7. päiväl elokud jäl'gmäine Konstitucii ({{lang-dv|ޤާނޫނު އަސާސީ}} ''Kānūnu asāsī'', koumanz' lugul) om vahvištadud<ref>[http://www.maldivesinfo.gov.mv/home/upload/downloads/Compilation.pdf Mal'divan Sariden Konstitucii 2008. — ''Maldivesinfo.gov.mv''.] {{ref-en}} {{ref-dv}}</ref>. Voz'sadas se om jo ühtenz'toštkümnenz' konstitucii.

Vl 2012 politine kukerduz oli Mal'divil.

== Geografijan andmused ==
[[Fail:Maldives pol98.jpg|thumb|left|250px|Mal'divan Sariden topografine kart.]]
Mal'divan Sared sijadasoiš [[Indine valdmeri|Indižen valdmeren]] 26 surel atollal (kaks'jäine čep') pohjoižespäi suvhe, läz 700 km suvipäivlaskmpolehe [[Šrilank]]aspäi. [[Ekvator]] ristikoičeb valdkundan suvižid vezid. Valdmererandan piduz om 644 km. Vaiše erased atolloišpäi oma elänzoittud (192 sared 1192:špäi). [[Arabijan meri]] om sarilpäi päivlaskmpolehe, [[Lakkadivan meri]] — päivnouzmpolehe.

Valdkund om olmas lujas madalil saril, se om kaikiš madal valdkund mail'mas. Territorijan nell' videndest venub madalamb 1 metrad valdmeren pindan päl. Kaikiš korktemb čokkoim om nimetoi sija Viligili-tahol Addu (Sienu)-atollal, 2,4 m valdmeren pindan päl. Neniš arvoimižiš sauvusiden korktuz om znamasine. 31 kaičendtahod om Mal'diviš.

Klimat om valdmerine [[subekvatorialine vö|subekvatorialine]] mussonine. Kun keskmäine lämuz om +24..+30 C° vodes ümbri. Lämuden agjahižed znamoičendad — +17 C° da +32 C°. Kaks' sezonad oleldas: neps (kezaku-eloku) da kuiv (kül'mku-keväz'ku). Paneb sadegid 2540 millimetraspäi pohjoižes 3810 mm:hasai suves. Saum reskvezid om nol', eile olmas järvid da jogid.

Londuseližed resursad — [[kala]], [[lete]].

== Politine sistem ==
[[Fail:Muliaage presidential residence of maldives.jpg|thumb|right|250px|Mal'divan Sariden prezidentan pert'kulu [[Male]]s.]]
Ohjandusen form om unitarine konstitucine [[prezidentine tazovaldkund]] äjiden partijoiden sistemanke. Valdkundan pämez' om prezident. Kaik rahvaz valičeb händast videks vodeks, üks' kahtenz' strok om voimusine. Prezident om ohjastusen pämez', hän vahvištab sen ministrid. Vspäi 1975 eile olmas päministran radsijad.

Parlament om üks'kodine Rahvahaline Suim ([[divehi]]: ރައްޔިތުންގެ މަޖިލިސް ''Rajjithunge Mažilis'') 85 ühtnijanke. Kaik rahvaz valičeb heid videks vodeks. Valičendoiktuz om kaikil ristituil 21-voččes igäspäi.

Mal'divan parlamentan ühtnijoiden järgenduseližed valičendad oliba vn 2014 22. päiväl keväz'kud. Prezidentan järgenduseližed valičendad oliba vn 2018 23. päiväl sügüz'kud, [[Ibrahim Mohamed Solih]] sai 58,38% i oti vägestust edeližel [[Abdulla Jamin]]-prezidental, tuleb radho vs 2018 kül'mkun 17. päiväspäi, se om hänen ühtenz' strok. Vl 2011 sijaližed järgvaličendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mal'divan Sariden administrativiž-territorialine jagand]].''

Mal'divan Tazovaldkund jagase 20 sariden joukhu (atollha, [[divehi]]: ''atholhu'', üks'lugu da äilugu) da 1 pälidnha. Ühtenzoittas niid 8 provincijha (pälidnanke ühtes). Lugetas vaiše elänzoittud sarid (192).

== Eläjad ==
Vl 2014 valdkundan eläjiden lugu oli 393 595 ristitud. Kaikiš suremb ristitišt oli 393 831 eläjad vl 2017, se poleni kacmata korktaha sündutandmärha i madalha kolendmärha, om äi emigrantoid toižihe maihe.

Mal'divan Sariš elädas [[mal'divalaižed]]. Hö oma suviindižen, singalan i araban augotižlibundanke. Valdkundan üks'jäine legaline religii om islam ([[sunnitad]]) 12. voz'sadaspäi.

Mal'dividen toine lidn om [[Addu]], enamba eile lidnoid valdkundas. Lidnalaižiden pala om kaks' videndest.

== Ižanduz ==
Turizm om Mal'dividen ižandusen päsarak.

Vl 2012 Mal'divan Sariden päeksport oli kaikenvuitte [[kala]] (läz nelläd videndest), toine eksport — [[gazturbin]]ad, [[raud]] da [[teraz]].

== Homaičendad ==
<references />

== Irdkosketused ==
* [http://www.presidencymaldives.gov.mv/ Mal'divan Tazovaldkundan prezidentan oficialine sait (''presidencymaldives.gov.mv'').] {{ref-en}} {{ref-dv}}
* [http://www.majlis.gov.mv/di/ Mal'divan Tazovaldkundan parlamentan oficialine sait (''majlis.gov.mv'').] {{ref-dv}} {{ref-en}}
* [http://www.maldivesinfo.gov.mv/home/ Mal'divan Sariden Turizman Ministrusen Informacijan Departamentan sait (''maldivesinfo.gov.mv'').] {{ref-en}}
{{Commons|Maldives}}

{{Azii}}

[[Kategorii:Mal'divan Sared| ]]
