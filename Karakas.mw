{{Eländpunkt
 | Nimi = Karakas<br />Caracas
 | Lidnanznam = Coat of arms of Caracas.svg
 | Flag = Flag of Caracas.svg
 | Lidnanznam text = Karakasan lidnanznam
 | Flag text = Karakasan flag
 | Valdkund = Venesuel
 | Eläjiden lugu = 1,943,901
 | Voz' = 2014
 | Pind = 776.48
 | Fail = Caracas dec.JPG
 | Pämez' = Antonio Ledesma (2008-)
 | Telefonkod = +58-(0)212
 | Aigvö = [[UTC]]-4
}}
'''Karakas''' ([[ispanijan kel'|isp]].: ''Caracas'' [kaˈɾakas], sijaline virkand: [kaˈɾaːkaʰ]) om [[Venesuel]]an pälidn da kaikiš suremb lidn. Se om Pälidnan ümbrikon päivlaskmaižeks palaks (isp. ''Distrito Capital'').

== Istorii ==
Lidnan aluz om pandud vl 1567 heinkun 25. päiväl, oigedsaumaiženke planuruindanke. Ispanine Diego de Losada-konkistador pani sidä indejalaižiden Karakas-heimon poltnuden žilon sijas i nimiti ''Santiago de León de Caracas''.

Kümnes vodes päliči, vl 1577, lidn tegihe jo pälidnaks – ezmäi ispanižen gubernatoran. Kahtes voz'sadas päliči vl 1777 Karakas oli tedotadud Venesuelan jenaral-gubernatorkundan pälidnaks. Vl 1811 valdkundan ripmatomut tedotihe lidnan ph. Rozan časounäs. Sodategendoiden jäl'ghe ispanijalaižid vaste Venesuel tegihe Suren Kolumbijan palaks vl 1819, [[Bogota|Santa Fe de Bogota]] oli sen pälidnaks. Vspäi 1830 Karakas om Venesuelan Tazovaldkundan pälidnaks rattemata.

== Geografijan andmused ==
Lidn sijadase valdkundan da Suviamerikan pohjoižes, seižub 870-1040 m valdmeren pindan päl, [[Andad|Andiden]] mägialangištos. Matkad [[Kariban meri|Kariban meren]] randhasai om 15 km pohjoižhe orhal Cerro El' Avil-mägiden kal't 2159 metrhasai kortte. Lujad manrehkaidused oleldas, vozil 1812 da 1900 panihe lidnan pertišt mantazole.

Klimat om [[subekvatorialine vö|subekvatorialine]] kaks'sezonaine savannan. Päivän keskmäine lämuz om +21..+24 C° vodes ümbri. Paneb sadegid 912 mm vodes. Neps sezon om kezakus-redukus (115-135 mm kus), kuiv sezon om vilukus-keväz'kus (11-15 mm kus).

Karakas kogoneb vides ''municipijaspäi'': 1 - Pälidnan ümbrik (Libertador), 4 - [[Mirand (štat)|Mirand-štatas]] (Barut, Čakao, El' Hatil'jo, Sukre). Ned alajagasoiš edemba 31 ''parrokijha'' (isp. ''parroquia'').

== Eläjad ==
Vn 2011 rahvahanlugemižen mödhe Metropolijan ümbrikon (isp. ''Distrito Metropolitano de Caracas'') eläjiden lugu om 3 mln ristitud. 5,3 mln elädas lidnaglomeracijas vl 2011, se om Venesuelan ristitišton videndez.

Ristitišton enambuz oma ''mestizo'' (vaugedverižiden da indejalaižiden jäl'gelaižed) i katoližen jumalankodikundan uskojad. Om äi sirdnuzid ristituid [[Kolumbii|Kolumbijaspäi]].

== Transport ==
Karakas om järed raudtesol'm. Kundaline transport om šingotadud: avtobusad, kiruhavtobusad (''Metrobús''), lidnelektrojonused, funikulörad. Vodespäi 1983 metropoliten radab lidnas (vspäi 2015 om 5 jonod, 48 stancijad, 70 km raudted).

Simon Bolivaran nimel nimitadud rahvahidenkeskeine civiline Maiketijan lendimport (''CCS'') sijadase Maiketii-ezilidnas, 32 km pohjoižhe lidnan keskusespäi avtotedme La Guair-lidnha (Karakasan avanport). Sišpäi tehtas passažirreisid Suviamerikan da Pohjoižamerikan äjihe maihe, Päivlaskmaižen Evropan erasihe pälidnoihe i Venesueladme, mugažo jügureisid Suvi- da Keskuzamerikadme.

== Irdkosketused ==
* [http://www.caracas.gob.ve/ Karakas-lidnan oficialine portal.] {{ref-es}}

{{Suviamerikan pälidnad}}

[[Kategorii:Karakas| ]]
[[Kategorii:Venesuelan lidnad]]
[[Kategorii:Venesuel]]
[[Kategorii:Eländpunktad kirjamišton mödhe]]
[[Kategorii:Pälidnad]]
