{{Eländpunkt
 | Nimi = Koräžm<br />Коряжма
 | Lidnanznam = Coat of Arms of Koryazhma (Arkhangelsk oblast).png
 | Flag = Flag of Koryazhma (Arkhangelsk oblast).png
 | Lidnanznam text = Koräžman lidnanznam
 | Flag text = Koräžman flag
 | Valdkund = Venäma
 | Eläjiden lugu = 37,092
 | Voz' = 2017
 | Pind = 22.17
 | Fail = Кедровая роща, интернат, церковь, военная часть. Коряжма.jpg
 | Pämez' = Andrei Tkač (2016—)
 | Telefonkod = +7-81850-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
'''Koräžm''' ({{lang-ru|Коряжма}}) om [[Venäma]]n lidn da municipaline ühtnik (lidnümbrik) [[Arhangel'skan agj]]an suvipäivnouzmas.

== Istorii ==
Eländpunktan aluz om pandud vl 1535 kuti ''Ph. Nikolain mez'jumalankodi''. Jumalankodi om tühjitadud vodel 1917, no sen pühäpertid oma väges. Valdmad ''Koräžm''-nimitusen nügüdläiženke formanke ({{lang-ru|Коряжма}}) mainitase vl 1909. Projektiruihe [[Kotlasan cellülozbumagaine kombinat|cellülozbumagašt tegint]] vspäi 1936, zavodihe sauda radnikžilod da tegint vl 1954, kävutihe türmatud mehid rados. Radnikžilo kombinatanke saiba lidnan statusad vl 1985, om lidnaks agjan alištusenke.

== Geografijan andmused ==
Lidn sijadase [[Vičegd]]-jogen hural randal ([[Pohjoine Dvin|Pohjoižen Dvinan]] oigedpol'ne bassein), 90 m keskmäižel korktusel valdmeren pindan päl. Matkad [[Arhangel'sk]]hasai om 635 km lodeheze. Lähembaižed lidnad oma [[Kotlas]] 30 km päivlaskmha i [[Sol'vičegodsk]] 12 km päivlaskmha.

Koräžm om lidnümbrikon üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 39 641 ristitud. Kaikiš suremb ristitišt oli vozil 1979—2009, 42..44 tuhad eläjid. Industrialine tehnikum da üläopendusen aluzkundoiden kaks' filialad anttas professionališt opendust.

Ižandusen järed sarak om [[bumag]]an tehmine. Mugažo himine tegim i sauvondtrest oma olmas.

Avtobusad oma kundaližtransportaks lidnas, ned-žo ühtenzoittas Koräžmad lähembaižidenke järedoidenke lidnoidenke. Lendimport sijadase [[Kotlas]]as. Ajeltas 10 km ''Nizovk''-raudtestancijhasai (Kotlas — [[Uht]] raudtepidust), raudtesarak om lidnas vaiše jüguiden täht.

== Irdkosketused ==
* [http://www.koradm.ru/ Lidnan tobmuden aluzkundoiden oficialine sait (''koradm.ru'').] {{ref-ru}}
{{Commons|Category:Koryazhma}}

{{Arhangel'skan agjan lidnad}}

{{stub}}
[[Kategorii:Koräžm| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
