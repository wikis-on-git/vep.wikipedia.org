{{Eländpunkt
 | Nimi = Svetlii<br />Светлый
 | Lidnanznam = Coat of Arms of Svetly (Kaliningrad oblast).png
 | Flag =
 | Lidnanznam text = Svetlijan lidnanznam (Kaliningradan agj)
 | Flag text =
 | Valdkund = Venäma
 | Eläjiden lugu = 22,140
 | Voz' = 2017
 | Pind = 26.35
 | Fail = Svetly 2311.JPG
 | Pämez' = Sergei Bevz<br />(keväz'ku 2010—)
 | Telefonkod = +7-40152-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Svetlii''' ({{lang-ru|Светлый}}, {{lang-de|Swetly}}, {{lang-lt|Cimerbūdė / Svetlas}}, {{lang-pl|Swietłyj}}; edel 1947 vot ''Cimmerbude'', {{lang-de|Zimmerbude}} «pert'kuluine») om [[Venäma]]n lidn [[Kaliningradan agj]]an päivlaskmas. Se om Svetlijan lidnümbrikon administrativine keskuz.

== Istorii ==
15. voz'sadal zamk oli olmas, no aigan mändes murenzihe i upsi lahtes. Eländpunktan aluz om pandud vl 1640, i Cimmerbude oli kalanpüdajiden peneks küläks 20. voz'sadahasai, alištui sur'vedele joga vodel. Saudud vll 1894−1901 merikanal päzui žilod sur'vezišpäi. [[Toine mail'man soda|Suren sodan]] aigan Rusked Armii anasti lidnad torata vn 1945 sulakus. Udesnimitihe ''Svetloje-žiloks'' vl 1947. Vn 1949 elokuspäi oli radnikžiloks. Vn 1955 6. päiväl redukud Svetloje sai lidnan statusad. Aigan mändes ühtenzoittihe Komsomol'skii-žilonke, enččel Paize-žilo ({{lang-de|Peyse}}) oli kalanpüdajiden peneks küläks mugažo 14. voz'sadaspäi.

Lidn šingotase laivoiden kohendusel i sömtegimišton edheotandoil (kalanümbriradajad tegimed, lihaproduktad, sojan ümbriradmine), merimetalližkonstrukcijoiden tehmižel i meriportal vemha kivivoid.

== Geografijan andmused ==
Lidn sijadase [[Baltijan meri|Baltijan meren]] Kaliningradan merilaivkanalan randal, 5 m ü.m.t. keskmäižel korktusel. Matkad [[Kaliningrad]]an röunhasai om 20 km päivnouzmha kaikil teil. Lähembaižed lidnad oma [[Baltiisk]] 14 km päivlaskmha orhal (lahten kal't) vai 32 km avtotedme, [[Primorsk (Kaliningradan agj)|Primorsk]] 10 km lodeheze orhal, 15 km raudtedme vai 21 km avtotedme i [[Laduškin]] 10 km suvhe lahten kal't. ''Baltijan Mec''-raudtestancii ({{lang-ru|Валтийский Лес}}) radab vemha jüguid vaiše, se om sarakon «Kaliningrad — Baltiisk»-jonospäi lopstancijaks.

Kümne žilod mülüdas lidnümbrikho Svetlijan ližaks. Lidnümbrikon pind — 80,23 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 21 375 ristitud, lidnümbrikon — 27 622 ristitud. Kaikiš suremb lidnan ristitišt om nügüd', se vajehtase 21..22 tuh. röunoiš vspäi 1996. Vl 2017 kaik 29 049 ristitud elihe lidnümbrikos. Ortodoksižen hristanuskondan kaks' jumalanpertid i katoližen jumalankodikundan pühäpert' oma olmas lidnas.

Rahvahad (lidnan eläjad vl 2010, enamba 0,4%, ozutadud rahvahudenke): [[venälaižed]] — 86,5%, [[vaugedvenälaižed]] — 6,1%, [[ukrainalaižed]] — 3,2%, [[litvalaižed]] — 0,6%, [[totarlaižed]] — 0,5%, [[saksalaižed]] — 0,5%, [[azerbaidžanlaižed]] — 0,4%, toižed rahvahad — 2,2%.

== Irdkosketused ==
* [http://светлый.рф/ Lidnümbrikon tobmuden aluzkundoiden oficialine sait (''светлый.рф'').] {{ref-ru}}
* [http://gov39.ru/vlast/muni/svetlovskiy-gorodskoy-okrug.php Svetlijan lidnümbrik Kaliningradan agjan ohjastusen ''gov39.ru''-saital.] {{ref-ru}}
{{Commons|Category:Svetly, Kaliningrad Oblast}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Kaliningradan agjan lidnümbrikod]]
