{{Eländpunkt
 | Nimi = Erdenet<br />Эрдэнэт<br />[[Fail:Эрдх-мб.png]]
 | Lidnanznam = Mn coa erdenet.png
 | Flag = 
 | Lidnanznam text = Erdenetan lidnanznam
 | Flag text = 
 | Valdkund = Mongolii
 | Eläjiden lugu = 100,728
 | Voz' = 2021
 | Pind = 208
 | Fail = Erdenet 02.jpg
 | Pämez' = 
 | Telefonkod = +976-(0)703
 | Aigvö = [[UTC]]+8
}}
'''Erdenet''' ({{lang-mn|Эрдэнэт}} «kalližarvoine») om lidn [[Mongolii|Mongolijan]] keskuzpalan pohjoižes. Se om valdkundan kahtenz' lidn eläjiden lugun mödhe, [[Orhonan agj]]an administrativine keskuz (vspäi 1992).

== Istorii ==
Eländpunktan aluz om pandud vl 1972 otmaha kävutamižhe vas'kižmolibdenižen Erdenetijn-ovoo-löudmižsijan. Radnikžilo sai lidnan statusad vn 1975 11. päiväl tal'vkud. Järed küllästamižtegim radab vspäi 1978, saudihe nelläs vodes. Sen pästand ližadub, vl 2007 ümbriradoihe kivendon 25 mln tonnoid, vl 2021 — 32 mln tonnoid, voziden 2020−2022 rekonstrukcii i ližajono laskeb ümbrirata 38 mln tonnoid vodes. Edheotand pästab [[vas'k]]en sadad tuhad tonnoid i [[molibden]]an tuhad tonnoid koncentratas. Pälöudmižsijan varoid täudub, miše rata vhesai 2060.

Erdenet šingotase mugažo kebnal tegimištol (kourad, villtegesed) i sauvondmaterialiden tehmižel (sidä kesken mecan ümbriradmine).

== Geografijan andmused ==
Lidn sijadase Selengan i Orhonan jogidenkeskeižes, 1280 m ü.m.t. keskmäižel korktusel. Matkad [[Ulanbatar]]hasai om 340 km suvipäivnouzmha. Erdenet-stancii radab sarakon Salhit-stancijaspäi lopus, se Salhit sijadase Transmongoližel raudtel.

Klimat om terav kontinentaline mägiden, tal'v om pit'k kuiv. Voden keskmäine lämuz om +1,3 C°, kezakus-elokus +16..+18 C°, kül'mkus-keväz'kus −8..−13 C°. Paneb sadegid 341 mm vodes, niišpäi 228 mm kezakus-elokus.

== Eläjad ==
Vn 2000 Mongolijan rahvahanlugemižen mödhe eläjiden lugu oli 68 310 ristitud, vn 2011 — 92 tuhad ristituid. Kaikiš suremb ristitišt om nügüd'. Om äi radnikoid enččen [[Nevondkundaline Ühtištuz|NSTÜ:n]] maišpäi tähäsai.

Mongolijan tedon da tehnologijan universitetan (Ulanbatar) filial radab lidnas.

== Sebruzlidn ==
* {{RUS|#}} [[Ulan Ude]], [[Burätijan Tazovaldkund]], [[Venäma|Venälaine Federacii]] (vspäi 2002)

== Irdkosketused ==
* [http://erdenet.mn/ Lidnan oficialine sait (''erdenet.mn'').] {{ref-mn}}
{{Commons|Category:Erdenet}}

[[Kategorii:Mongolijan lidnad]]
[[Kategorii:Eländpunktad kirjamišton mödhe]]
[[Kategorii:Orhonan agj|*]]
