{{10000}}
{{Eländpunkt
 | Nimi = Našvill<br />Nashville
 | Lidnanznam = Seal of Nashville, Tennessee.png
 | Flag = Flag of Nashville, Tennessee.png
 | Lidnanznam text = Našvillan lidnanznam (Tennessi, AÜV)
 | Flag text = Našvillan flag (Tennessi, AÜV)
 | Valdkund = Amerikan Ühtenzoittud Valdkundad
 | Eläjiden lugu = 692,587
 | Voz' = 2018
 | Pind = 1,362.2
 | Fail = Nashville collage.png
 | Pämez' = Džon Kuper<br />(sügüz'ku 2019—.<br />''John Cooper'')
 | Telefonkod = +1-615. 629
 | Aigvö = tal'vel [[UTC]]−6,<br />kezal [[UTC]]−5
}}
[[Fail:Map Nashville.jpg|thumb|left|250px|Lidnan transportine kart (2014)]]
'''Našvill''' ({{lang-en|Nashville}} [ˈnæʃvɪl]), vai '''Nešvill''', om [[Amerikan Ühtenzoittud Valdkundad|AÜV:oiden]] lidn [[Tennessi]]-štatan keskuzpalan pohjoižes. Se om Tennessin pälidn da kaikiš suremb lidn eläjiden lugun mödhe, AÜV:oiden 24-nz' lidn eläjiden lugun mödhe. Ristitišt i pind oma ozutadud Deividson-ümbrikon röunoiš, ümbrikon i lidnan ohjastuz om ühthine.

== Istorii ==
Ende indejalaižiden mectujad [[čeroki]]-, [[čikaso]]- i [[šauni]]-rahvahad eliba Našvillan tahondas. Pit'kan aigan ei olend evropalaižiden žiloid lidnan tahondas, sijaližed indejalaižed pidiba tulijoid agressivižikš. Nügüdläižen eländpunktan aluz om pandud sirdnikoil [[Virginii]]-štataspäi vl 1779, nimitihe sodan ripmatomudes Frensis Neš-jenaralan ({{lang-en|Francis Nash}}) kanzannimen mödhe. Lidnan päkäskuz om vahvištadud vl 1806. Štatan kaikenaigaine pälidn vspäi 1843.

Našvill šingotase sömtegimištol (konditerižed tegesed), sauvondmaterialiden pästandal, avtosauvomižen tegimil ([[Nissan]], [[Bridgestone]]), [[protestantizm]]an jumalankodikundoiden keskuseks. Muzikaližen «kantri»-stilin pälidn, läz 20 tuhad radnikoid muziksarakos. Tervhudenkaičendan i opendusen aluzkundad ([[Vanderbil'tan universitet]], Tennessi-štatan universitet) oma keskitadud lidnas. Enamba kaiked radnikoid om ottud tervhudenkaičendan sarakho i valdkundaližihe aluzkundoihe. Järedoiden kompanijoiden päfaterad oma lidnan aglomeracijas: [[Community Health Systems]] i [[Dollar General]] (laukad fiksiruidud arvonke), mugažo neniden mail'man kompanijoiden ofisad: [[Amazon]], [[Dell]], [[Deloitte]], [[Ernst & Young]] i [[Philips]].

== Geografijan andmused ==
Lidn sijadase [[Kamberlend (jogi)|Kamberlend-laivjogen]] molembil randoil ([[Ogajo (jogi)|Ogajon]] hura ližajogi 1106 km pitte), 117..354 m korktusil, 182 m ü.m.t. keskmäižel korktusel. Ühthine pind om 1362,2 km², sidä kesken kuivma 1305,4 km², vezi 56,8 km².

Klimat om [[subtropine vö|subtropine]] neps. Voden keskmäine lämuz om +15,5 C°, absolütine minimum — −27 C°. Paneb sadegid 1200 mm vodes, vähemba elokus-redukus (77..87 mm kus). Tornadod oma paksud kezaaigan, no ned todas lidnale surid murendusid lujas harvoin.

Našvill jagase läz 20 susedkundaks (angl. ''neighborhood''). Edeline lidnan pämez' oli Devid Braili (keväz'ku 2018 — sügüz'ku 2019, ''David Briley'').

== Eläjad ==
Vn 2010 AÜV:oiden rahvahanlugemižen mödhe eläjiden lugu oli 626 681 ristitud. Kaikiš suremb lidnan ristitišt om nügüd'. Läz 2,1 mln eläjid om ezilidnoidenke (2019, štatan ühtenz' i 36. sija valdkundas). Edel vn 2017 semendkud štatan kaikiš enamba elänzoittud lidn oli [[Memfis (Tennessi)|Memfis]]. Läz 700 pühäpertid om olmas Našvillas.

== Transport ==
Avtobusad da ezilidnelektrojonused oma kundaližeks transportaks lidnas sen ezilidnoidenke. Jüguzjogiport radab Kamberlendan randal. Raudte radab vaiše jüguiden täht, passažirühtenzoituz tuli lophu vl 1974. Avtorengaz om saudud lidnan keskuzrajoniš ümbri.

Rahvahidenkeskeine civiline lendimport (''BNA'', 16 mln passažiroid vl 2018) sijadase 12 km suvipäivnouzmha lidnan keskusespäi. Tehtas passažirreisid AÜV:oiden äjihe järedoihe lidnoihe, mugažo [[London]]ha, [[Toronto]]ho i Kankun-kurorthasai.

== Homaičendad ==
<references />

== Irdkosketused ==
* [http://www.nashville.gov/ Lidnan oficialine sait (''nashville.gov'').] {{ref-en}}
{{Commons|Nashville, Tennessee}}

{{AÜV:oiden järedad lidnad}}

[[Kategorii:Našvill| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Tennessi|*]]
[[Kategorii:Tennessin lidnad]]
