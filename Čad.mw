{{10000}}{{A10000}}
{{Valdkund
| Nimi = Čadan Tazovaldkund<br />République du Tchad <small>(fr.)</small><br />جمهورية تشاد <small>(arab.)</small><br /><small>''(Džumhūrijjat Tšād)''</small>
| Valdkundznam = Coat of arms of Chad.svg
| Flag = Flag of Chad.svg
| Valdkundznam text = Čadan valdkundznam
| Flag text = Čadan flag
| Pälidn = Ndžamen
| Eläjiden lugu = 15,833,116<ref>[https://www.cia.gov/library/publications/the-world-factbook/geos/cd.html Čadan ristitišton endustuz vn 2018 heinkus //Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,284,000
| Kart = LocationChad.svg
| Kel' = [[francijan kel'|francijan]], [[araban kel'|araban]]
| Valdkundan pämez' = [[Debi Mahamat|Mahamat Debi]]<br/>(''velgusentäutai'',<br/>''Mahamat Idriss Déby Itno'')
| Päministr = ''ei ole olmas''
| Religii = [[islam]], [[hristanuskond]]
| Valüt = [[KFA:n frank]] (XOF)
| Internet-domen = [[.td]]
| Telefonkod = +235
| Aigvö = [[UTC]]+1
}}
'''Čad''', täuz' oficialine form — '''Čadan Tazovaldkund''' ({{lang-fr|République du Tchad}}, {{lang-ar|جمهورية تشاد}} ''Džumhūrijjat Tšād''), om valdkund [[Keskuzafrik]]as. Sen pälidn da kaikiš suremb lidn om [[Ndžamen]].

== Istorii ==
Vn 1960 11. päiväl elokud Čad tedištoiti ičeze ripmatomudes [[Francii|Francijaspäi]].

Jäl'gmäine Konstitucijan udištamine oli vn 1996 keväz'kun 31. päiväl, se om vahvištadud kaiken rahvahan referenduman jäl'ghe. Konstitucii om väges vn 2005 vajehtusidenke.

== Geografijan andmused ==
[[Fail:Chad Topography.png|thumb|left|250px|Čadan topografine kart.]]
Čad om mavaldkundröunoiš [[Kamerun]]anke (röunan piduz — 1116 km), [[Nigerii|Nigerijanke]] (85 km) i [[Niger]]anke (1196 km) päivlaskmas, [[Livii|Livijanke]] (1050 km) pohjoižes, [[Sudan]]anke päivnouzmas (1403 km), [[Keskafrikan Tazovaldkund|Keskafrikan Tazovaldkundanke]] suves (1556 km). Ühthine röunoiden piduz — 6406 km. Čad om mererandatoi valdkund.

Tazangištod ottas man tobmad palad. Valdkundan kaikiš korktemb čokkoim om [[Emi Kussi]]-mägi, 3415 m valdmeren pindan päl. Kaikiš suremb [[Čad (järv)|Čad]]-järv levigandeb [[Nigerii|Nigerijan]] röunal. Pohjoižes ei ole kaikenaigaižid jogid, no suves niid om äi. Čadan päjogi om [[Šari]]-jogi, se lankteb Čad-järvhe.

Čadan klimat om kuiv [[tropine vö|tropine]] pohjoižes da [[ekvatorialine vö|ekvatorialiž-mussonine]] suves.

Londuseližed pävarad oma [[kivivoi]], [[alüminii|boksitad]], [[kuld]], [[uran (himine element)|uran]].

== Tobmuz ==
[[Fail:Building of National Assembly DJAMENA.jpg|thumb|right|250px|Parlamentan sauvuz [[Ndžamen]]as]]
Čad om unitarine [[prezidentine tazovaldkund|prezidentine]] tazovaldkund äjiden partijoiden sistemanke.

Valdkundan pämez' om prezident, hän-žo om armijan päkäsknik. Kaik rahvaz valičeb prezidentad videks vodeks, toižiden strokuiden lugu om röunatoi. Vspäi 1990 nügüd'aigahasai [[Debi Idris|Idris Debi]] radoi prezidentan hätken. Prezident paneb ohjastusen ministrid radsijha. Päministran radnikuz om tühjitadud vn 2018 semendkus.

Parlament om üks'kodine Nacionaline Suim ({{lang-fr|Assemblée Nationale}}) 188 deputatanke-ühtnijanke. Rahvaz valičeb kaikid heid nelläks vodeks.

Parlamentan ühtnijoiden järgvaličendad oliba vn 2011 13. päiväl uhokud, vn 2015 valičendad oma pidetud rahoiden mairhen tagut. Valitihe prezidentad järgkerdan vn 2016 10. päiväl sulakud, [[Idris Debi]] sai vägestust 59,92% satusenke da radoi kudenden strokun jäl'geten ičeze kolendahai vn 2021 sulakus. Hänen poig [[Mahamat Debi]] tegeb prezidentan velgusidme.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Čadan administrativiž-territorialine jagand]].''

Čadan Tazovaldkund jagase 22 agjaks (regionaks). Agjad alajagasoiš 61 departamentha, ned — 200 subprefekturha, edemba — 446 municipalitetha (''kanton'':ha).

== Eläjad ==
Čadas elädas [[čadalaižed]]. Vn 2014 heinkus valdkundan ristitišt oli 11 412 107 eläjad. Kaikiš suremb ristitišt om nügüd'.

Uskondan mödhe (2015): [[islam]]anuskojad — 52,1%, [[protestantizm|protestantad]] — 23,9%, Riman [[katoline jumalankodikund|katolikad]] — 20,0%, [[animizm|animistad]] — 0,3%, toižed hristanuskojad — 0,2%, uskondata — 2,8%, religijan märhapanendata — 0,7%.

Toižed sured lidnad (enamba 100 tuh. ristituid vl 2010, surembaspäi penembha): [[Mundu]], [[Sarh]].

== Ižanduz ==
Čadan päeksport om [[kivivoi]] (96%). Mugažo mödas verhiže maihe [[kabjživatišt]]od da [[puvill]]ad.

== Homaičendad ==
<references />

== Irdkosketused ==
* [http://www.presidence.td/ Čadan prezidentan oficialine sait (''presidence.td'').] {{ref-fr}} {{ref-ar}}
{{Commons|Chad}}

{{Afrik}}

[[Kategorii:Čad| ]]
