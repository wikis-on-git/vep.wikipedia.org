{{Taxobox
 | name         = Järgeline il'bez
 | image file   = Lynx lynx-4.JPG
 | regnum       = Živatad
 | phylum       = [[Sel'gjäntkeižed|Sel'gjäntkeižed]]
 | classis      = [[Imetaiživatad|Imetaiživatad]]
 | ordo         = [[Lihansöjad|Lihansöjad]]
 | familia      = [[Kažinvuiččed|Kažinvuiččed]]
 | genus        = [[Il'besed|Il'besed]]
 | species      = '''Järgeline il'bez'''
 | latin        = {{btname|Lynx lynx|([[Linnei Karl|Linnaeus]], 1758)}}  
 | wikispecies  = Lynx lynx
 | commons      = Category:Lynx lynx
 | itis         = 180584
 | ncbi         = 13125
 | range map    = Wiki-Lynx lynx.png
 | range legend = 
}}
'''Evrazijalaine il'bez''' vai '''Järgeline il'bez''' ({{lang-la|Lynx lynx}}) om [[Kažinvuiččed|Kažinvuiččiden]] sugukundan (''Felidae'') lihansöi (''Carnivora'') imetaiživat. Il'bez om kaikiš järedamb erik [[Il'besed|Il'besiden]] sugus da kaikiš pohjoižemb erik Kažinvuiččiden sugukundas.

== Levigandmižavaruz ==
Järgeline il'bez eläb [[Skandinavii|Skandinavijas]], [[Suomenma]]s, [[Balkanan nem'|Balkanan nemes]], [[Pol'šanma]]s, [[Čehanma]]s, [[Slovakii|Slovakijas]], [[Mad'jaranma]]s, [[Romanii|Romanijas]], Penes da Keskmäižes [[Azii|Azijas]] [[Kitai|Kitajhasai]] i [[Mongolii|Mongolijhasai]]. [[Venäma]]s il'bez eläb mecvös [[Karjalan Tazovaldkund|Karjalaspäi]] Kamčatkhasai da Sahalinhasai. Il'besen izoliruidud populäcijad oma Karpatoil i Kavkazan mägil.

Nece lihansöi eläb mustkavag'kor'biš, taigas, hot' se voib vastata mugažo mägimecoiš, erašti mecstepiš da mectundroiš. Näl'gvozil se kävub külihe da eskai surihe lidnoihe. Istorižil aigoil il'besen areal Evropas oli levedamb. Ristitud oma koletanuded kaikid il'besid Keskuzližen da Päivlaskmpol'žen Evropan maiden enambuses, i nügüd' nece živat om harv.

== Irdpol'ne nägu ==
Il'bez om järed kaži jalos korktoiden jaugoiden päl: hibjan vedaduz ižačul om 8,3..10,6 kg, emäčul 7,2..10,3 kg, hibjan piduz ižačul oleleb 76..106 sm, emäčul — 73..99 sm. Modpoliškoil karv om jalos pit'k, korvil oma sured tophad pit'käs karvospäi. Nahkan mujutuz om jalos erazvuitte mujul (tuhk-sinivauvhaspäi rusttahasai) da läipoil. Händ om lühüd, kazvab ižačul da emäčul 10..24 santimetrhasai, i sen agjaine om kaiken must. Hibjrung om lühüd da ninev. Käbälad oma järedad, tal'vel käbälil om äi höunhid da karvad. Mal om 13 il'besen alaerikod.

== Elonmahtuz ==
Il'bez eläb üksin, emäčud elädas pezakundanke. «Gon» oleskeleb vilukus — keväz'kus. «Gonan» aigal emäčud da ižačud kidastadas komedas. Konkuriruijad ižačud toratas emäčun tagut. Emäčun kohtuz jatkub 67..74 päiväd. Il'besel semendkus sündub 2..3 poigašt 245..300 grammad massanke. Poigaižed oma sogedad da abutomad. Sil'mad avaidasoiš 12-ndel päiväl. 

Il'bez om tipine lihansöi živat. Il'besen sömižen aluz — [[jäniš]]ad, hirenvuičced [[rouhijad]], erašti pened kabjživatad. Il'besed voidas eläda 20:he vodhesai.

== Irdkosketused ==
* [http://www.sevin.ru/vertebrates/index.html?Mammals/256.html Venäman sel'grodaižed živatad: Järgeline il'bez ''sevin.ru''-saital.] (venäkelel)

[[Kategorii:Kažinvuiččed]]
[[Kategorii:Imetaiživatad]]
