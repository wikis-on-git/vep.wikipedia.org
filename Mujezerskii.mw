{{Eländpunkt
 | Nimi = Mujezerskii<br />Муезерский <small>(ven.)</small><br />Mujehdjärvi <small>(karj.)</small><br />Mujejärvi <small>(suom.)</small>
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 2,926
 | Voz' = 2016
 | Pind =
 | Fail = Muyezerskii01.jpg
 | Pämez' = Lüdmila Barinkova (2013-)
 | Telefonkod = +7-81455-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Mujezerskii''' ([[venäkel'|ven]].: ''Муезерский'', [[karjalan kel'|karj]].: ''Mujehdjärvi'', [[suomen kel'|suom]].: ''Mujejärvi'') om [[Venäma]]n lidnanvuitte žilo [[Karjalan Tazovaldkund]]an keskusen päivlaskmas. Se om [[Mujezerskijan rajon]]an administrativine keskuz da kaikiš suremb eländpunkt, mugažo Mujezerskijan lidnkundan keskuz da sen üks'jäine eländpunkt.

== Istorii ==
Eländpunktan aluz om pandud 16. voz'sadal kuti Mujezero-külä. [[Toine mail'man soda|Toižen mail'man sodan]] aigan külä oli muretud. Vl 1962 [[Päivlaskmaine Karjalan raudte]] ühtenzoiti küläd [[Sojärv (lidn)|Sojärvenke]]. Vl 1965 žilo Mujezerk-raudtestancijanno sai lidnanvuiččen žilon statusad, žilod nimitihe nügüdläižikš.

Vl 1966 tal'vkun 30. päiväl Mujezerskijan rajonan aluz om pandud, Mujezerskii-žilo tegihe sen administrativižeks keskuseks.

== Geografijan andmused ==
Žilo sijadase rajonan keskuses, enččiden [[Reboli]]- da [[Rugjärv (külä)|Rugjärv]]-rajonkeskusiden kesktahos, [[Mujezerk]]-jogen hural randal tobjimalaz. [[Mec]] ümbärdab žilod. Žilon pen' pala sijadase 15 km päivlaskmha Mui-järven lodehližel randal. Matkad [[Petroskoi]]hesai om 270 kilometrad suvipäivnouzmha orhal, 375 km raudtedme, 440 km avtotedme. Lähembaine lidn om [[Kostamukš]], 97 km lodeheze orhal.

Klimat om ven. Voden keskmäine lämuz om +1,3°C.

== Tobmuz ==
10 ezitajad mülüdas Lidnkundan Nevondkundha (ven. ''Совет поселения''). Valitihe heid järgenduseližen kerdan vl 2013 sügüz'kun 8. päiväl (koumanz' kucund)<ref>[http://www.karel.vybory.izbirkom.ru/region/karel?action=show&vrn=4104009129228&region=10&prver=0&pronetvd=null Выборы депутатов Муезерского городского поселения третьего созыва (Mujezerskijan lidnkundan ezitajiden valičendad - koumanz' kucund). — Tedod mänijoiš valičendoiš da referendumiš (vybory.izbirkom.ru) // Venälaižen Federacijan keskuzline valičemižlaudkund.] {{ref-ru}}</ref>.

Lüdmila Barinkova radab lidnkundan pämehen vn 2013 sügüz'kun 8. päivän valičendoiden jäl'ghe. Hänen valdatusiden strok om viž vot.

== Eläjad ==
Kaikiš suremb ristitišt oli vl 1989 — 4 400 eläjad. Vn 2002 Venäman rahvahanlugemižen mödhe eläjiden lugu oli 4 007 ristitud, vl 2010 — 3 328 ristitud. Rajonan ristitišton kaks' seičemendest eläb žilos.

[[Ortodoksine hristanuskond|Ortodoksižen hristanuskondan]] Jumalanmaman «Kaiken car'ak»-jumalaižen (ven.: «Всецарица») pühäpert' om žilos.

== Ižanduz da transport ==
Ižandusen sarak oma mecižandusen edheotand.

[[Sojärv (lidn)|Sojärv]] - [[Kostamukš]]-raudte läbitab žilod, ''Mujezerk''-raudtestancii om siš.

Kul'turpert' i rajonan kirjišt oma žilos. Opendusen aluskundad oma keskškol da čomamahtoiden lapsidenškol.

== Homaičendad ==
<references />

== Irdkosketused ==
* [http://muezersky.ru/poselen/muezerskoe_gor/ Mujezerskijan lidnkundan lehtpoled Mujezerskijan rajonan oficialižel saital.] {{ref-ru}}

[[Kategorii:Mujezerskijan rajon|*]]
[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
