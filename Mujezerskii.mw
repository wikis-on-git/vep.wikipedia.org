{{Eländpunkt
 | Nimi = Mujezerskii<br />Муезерский <small>(ven.)</small><br />Mujejärvi <small>(karj.)</small><br />Mujejärvi / Muujärvi <small>(suom.)</small>
 | Lidnanznam = Muezersky COA (2019).jpg
 | Flag = Flag of Muyezersky.png
 | Lidnanznam text = Mujezerskijan znam
 | Flag text = Mujezerskijan flag
 | Valdkund = Venäma
 | Eläjiden lugu = 2,926
 | Voz' = 2016
 | Pind =
 | Fail = Muyezerskii01.jpg
 | Pämez' = Lüdmila Barinkova<br/>(2013—)
 | Telefonkod = +7-81455-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Mujezerskii''' ({{lang-ru|Муезерский}}, {{lang-krl|Mujejärvi}}, {{lang-fi|Mujejärvi / Muujärvi}}) om [[Venäma]]n lidnanvuitte žilo [[Karjalan Tazovaldkund]]an keskuzpalan päivlaskmas. Se om [[Mujezerskijan rajon]]an administrativine keskuz da kaikiš suremb eländpunkt, mugažo Mujezerskijan lidnankundan keskuz da sen üks'jäine eländpunkt.

== Istorii ==
Eländpunktan aluz om pandud 16. voz'sadal kuti Mujezero-külä. [[Toine mail'man soda|Toižen mail'man sodan]] aigan külä oli muretud. Vl 1962 [[Päivlaskmaine Karjalan raudte]] ühtenzoiti küläd [[Sojärv (lidn)|Sojärvenke]]. Vl 1965 žilo Mujezerk-raudtestancijanno sai lidnanvuiččen žilon statusad, nimitihe žilod nügüdläižikš.

Vl 1966 tal'vkun 30. päiväl Mujezerskijan rajonan aluz om pandud, Mujezerskii-žilo kändihe sen administrativižeks keskuseks.

== Geografijan andmused ==
Žilo sijadase rajonan keskuzpalas, enččiden [[Reboli]]- da [[Rugjärv (külä)|Rugjärv]]-rajonkeskusiden kesktahos, [[Mujezerk]]-jogen hural randal tobjimalaz. [[Mec]] ümbärdab žilod. Žilon pen' pala sijadase 15 km päivlaskmha Mui-järven lodehližel randal. Matkad [[Petroskoi]]hesai om 270 kilometrad suvipäivnouzmha orhal, 375 km raudtedme, 440 km avtotedme. Lähembaine lidn om [[Kostamukš]], 97 km lodeheze orhal.

Klimat om [[ven vö|ven]]. Voden keskmäine lämuz om +1,3 C°.

== Tobmuz ==
Kaik 10 ezitajad mülüdas Lidnankundan Nevondkundha ({{lang-ru|Совет поселения}}). Valitihe heid järgenduseližen kerdan vn 2013 sügüz'kun 8. päiväl (koumanz' kucund)<ref>[http://www.karel.vybory.izbirkom.ru/region/karel?action=show&vrn=4104009129228&region=10&prver=0&pronetvd=null Выборы депутатов Муезерского городского поселения третьего созыва (Mujezerskijan lidnkundan ezitajiden valičendad — koumanz' kucund). — Tedod mänijoiš valičendoiš da referendumiš // Venälaižen Federacijan keskuzline valičemižlaudkund (''vybory.izbirkom.ru'').] {{ref-ru}}</ref>.

Lüdmila Barinkova radab lidnankundan pämehen vn 2013 sügüz'kun 8. päivän valičendoiden jäl'ghe. Hänen valdatusiden strok om viž vot.

== Eläjad ==
Kaikiš suremb žilon ristitišt oli 4 400 eläjad vl 1989. Vn 2002 Venäman rahvahanlugemižen mödhe eläjiden lugu oli 4 007 ristitud, vl 2010 — 3 328 ristitud. Rajonan ristitišton kaks' seičemendest eläb žilos.

[[Ortodoksine hristanuskond|Ortodoksižen hristanuskondan]] Jumalanmaman «Kaiken car'ak»-jumalaižen {{k|ven.: ''«Всецарица»''}} pühäpert' om žilos.

== Ižanduz da transport ==
Ižandusen sarak oma mecižandusen edheotand.

[[Sojärv (lidn)|Sojärv]] — [[Kostamukš]]-raudtekeskust läbitab žilod, ''Mujezerk''-raudtestancii om siš.

Kul'turpert' i rajonan kirjišt ratas žilos. Opendusen aluzkundad oma keskškol da čomamahtoiden lapsidenškol.

== Galerei ==
<gallery mode="packed" heights="125px">
Муезерский, администрация.jpg|Rajonan administracijan sauvuz i skver (2021)
Муезерский, церковь иконы Всецарица.jpg|Jumalanmaman «Kaiken car'ak»-jumalaižen pühäpert' (2021)
Муезерский, дом культуры.jpg|Kul'turkeskuz vl 2021
Муезерский, ул.Гагарина, братская могила 10-267 (1).jpg|Rajonan läžundkodi i nevondkundaližiden röunmansodamehiden velleskaum (2021)
Стация Муезерка.jpg|Mujezerk-raudtestancii vl 2021
</gallery>

== Homaičendad ==
<references />

== Irdkosketused ==
* [http://muezersky.ru/poselen/muezerskoe_gor/ Mujezerskijan lidnankundan lehtpoled Mujezerskijan rajonan oficialižel ''muezersky.ru''-saital.] {{ref-ru}}
{{Commons|Category:Muyezersky}}

[[Kategorii:Mujezerskijan rajon|*]]
[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
