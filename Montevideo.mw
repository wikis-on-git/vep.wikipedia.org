{{10000}}
{{Eländpunkt
 | Nimi = Montevideo
 | Lidnanznam = Coat of arms of Montevideo Department.png
 | Flag = 
 | Lidnanznam text = Montevideon lidnanznam
 | Flag text = Montevideon flag
 | Valdkund = Urugvai
 | Eläjiden lugu = 1,305,082
 | Voz' = 2011
 | Pind = 201
 | Fail = Montevideo collage.JPG
 | Pämez' = Kristian di Kandia<br />(sulaku 2019—.<br />''Christian Di Candia'')
 | Telefonkod = +598-2xxx-xxxx
 | Aigvö = [[UTC]]−3
}}
[[Fail:Montevideo Map.png|thumb|left|250px|Montevideon ''barrio:iden'' kart]]
'''Montevideo''' (mugažo [[ispanijan kel'|ispanijan kelel]], virktas: [monteβiˈðe.o], kändase: «mägen nägen», täuz' nimi: ''San Felipe y Santiago de Montevideo'') om [[Urugvai]]n pälidn da kaikiš suremb lidn. Se om Montevideon agjan administrativižeks keskuseks, agj om Montevideo-lidn praktižešti.

Lidn om valdkundan ižandusen, kul'turan da politikan keskuz, [[openduz|opendusen]] aluzkundoiden keskuzsija.

== Istorii ==
Eländpunktan aluz om pandud ispanijalaižil vl 1724 tulendanno [[La Plat (laht)|La Plat-lahthe]] heitmaha tavaroiden kontrabandad lähižes [[Kolonija-del'-Sakramento]]-lidnusespäi [[Buenos Aires]]ha. Montevideo oli Päivnouzmaine Rand-agjan keskuseks (Ispanijan pala). Vodele 1800 lidnuden ristitišt oli 10 tuh. eläjid. Vozil 1809−1839 Fortaleza General Artigas-lidnuz om saudud Serro-kukhan päs, sen mödhe nimitihe-ki lidnad. Vl 1816 lidn oli anastadud portugalijalaižil i vozil 1822−1828 mülüi [[Brazilii|Brazilijan imperijha]].

Vn 1828 elokuspäi lidn om ripmatoman Urugvain pälidnaks.

== Geografijan andmused ==
Lidn sijadase valdkundan suves, [[Atlantine valdmeri|Atlantižen valdmeren]] randal. Reljef om kukhikaz. Keskuz sijadase 43 m ü.m.t. korktusel. Serro-kukkaz om kaikiš korktemb londuseline čokkoim, 136 m. Znamasine Santa-Lusii-jogi jokseb lidnan päivlaskmas.

Klimat om [[subtropine vö|subtropine]] neps. Voden keskmäine lämuz om +16,7 C°. Paneb sadegid 1101 mm vodes, tazomäras vodes läbi (83..108 mm kuidme).

Montevideo jagase 8 municipalitetaks ({{lang-es|municipio}}) decentralizuimha lidnad vspäi 2010, znamoitas niid kelen suril kirjamil. Municipaližed ühtnikad alajagasoiš 62 nimitadud ümbrikoks (isp. ''barrio'').

== Eläjad ==
Vn 2011 Urugvain rahvahanlugemižen mödhe lidnan eläjiden lugu oli 1 305 082 ristitud, agjan (departament) — 1 319 108 ristitud. (valdkundan ristitišton koumandez). Läz 1,95 mln ristituid elädas lidnaglomeracijas 1350 km² pindal, Urugvain koume ristitud videspäi elädas siš.

Ristitišton enambuz oma immigrantoiden jäl'gelaižed Ispanijaspäi i Italijan maišpäi, hristanuskondan polenpidajad (katolikad da protestantad).

Edeline lidnan pämez' om Daniel' Martines (heinku 2015 — keväz'ku 2019).

== Transport ==
Avtobusad oma kundaližeks transportaks lidnan südäimes. Ezilidnelektrojonused ajadas 3 raudtedme. Sur' meriport radab lidnas jüguiden da matknikoiden täht.

Rahvahidenkeskeine civiline Karrasko-lendimport (''MVD'', 2,1 mln passažiroid vl 2017) sijadase 19 km pohjoižpäivnouzmha lidnan keskusespäi. Sišpäi tehtas reisid Suviamerikan maihe, [[Buenos Aires]]-lidnha enamba kaiked, mugažo [[Madrid]]ha da [[Majami]]he.

== Valitud sebruzlidnad ==
* {{ESP|#}} [[Barselon]], [[Ispanii]] (vn 1985 sulakuspäi)
* {{BRA|#}} [[Brazilia]], [[Brazilii]] (sulaku 1997)
* {{RUS|#}} [[Piter]], [[Venäma|Venälaine Federacii]] (1990)
* {{BRA|#}} [[San Paulu]], [[Brazilii]] (kezaku 2007)

== Homaičendad ==
<references />

== Irdkosketused ==
* [http://www.montevideo.gub.uy/ Lidnan ohjastusen oficialine portal (''montevideo.gub.uy'').] {{ref-es}}
{{Commons|Montevideo}}

{{Suviamerikan pälidnad}}

[[Kategorii:Montevideo| ]]
[[Kategorii:Urugvain lidnad]]
[[Kategorii:Eländpunktad kirjamišton mödhe]]
[[Kategorii:Urugvai|*]]
[[Kategorii:Pälidnad]]
[[Kategorii:Urugvain agjad]]
