{{1000}}{{A10000}}
[[Fail:Cuivre Michigan.jpg|thumb|left|200px|Ičesündui vas'k]]
[[Fail:Tinned Copper Wire anaglyph.jpg|thumb|right|200px|Vaššen vanuimen turušk kämul]]
{{Himine element|29|Vas'k|Cu|63,546|Metall|2|8|18|1|0|0|0|}}
'''Vas'k''' (''Cu'' — ''cuprum'' latinan kelel) om 29nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendestoštkümnendes gruppas (vanhtunuden klassifikacijan mödhe — ühtenden gruppan laptalagruppas), tabluden nelländes periodas.

== Ühthine ümbrikirjutand ​==
Vas'ken leviganduz Man kores om 0,005% massan mödhe, i voib löuta sidä puhthas olendas (m. n. ičesündui vas'k). Nece metall om lujas znamasine material ristitun civilizacijan täht, om tetab amuižiš aigoišpäi. Latinine nimi sündui [[Kipr]]-saren nimitusespäi, saihe vas'ked sarel 3. voz'tuhaspäi edel meiden erad.

Vas'k om tarbhaine mikroelement ristitun, kazmusiden i živatoiden täht, mülüb fermentoihe. Kreptud vas'kel pind rikob bakterijoid. Erased vas'ken ühtnendad oma toksižed.

== Fizižed ičendad ==
Vas'k om plastine, tagokaz kuldaižruskedvauvaz [[metall|päličmänendmetall]], diamagnetik. Kristalline segluz om kubine tahkkeskustoittud. Katase hapandusen kerthel il'mas.

Atommass — 63,546. Ninevuz (normaližiš arvoimižiš) — 8,92 g/sm³. Suladandlämuz — 1357,77 K (1084,62 C°). Kehundlämuz — 2835 K (2562 C°).

Londuseline vas'k kogoneb kahtes stabiližes [[izotop]]aspäi: <sup>63</sup>Cu (69,1%) i <sup>65</sup>Cu (30,9%). Sen ližaks om avaitud 27 ratud radioizotopad 52..62, 64, 66..80 atommassanke, i niiden 7 izomärad, kaikiš hätkemb čihodai om <sup>67</sup>Cu-izotop 61,83 časud pol'čihodamižen pordonke.

== Himižed ičendad ==
Reagiruib il'man vedenke i hil'muiktuzgazanke karbonatan sädamiženke. Om reakcijoid galogenidenke, hal'kogenidenke i koncentriruidud muiktusidenke, erašti lämbitamižes. Ei ole vas'ken reakcijad [[vezi|vedes]]. Väll' endištai. Järgeližed muigotandmärad oma +2, +1 i 0, voib löuta ühtnendoid +3, +4 i +5 ionidenke.

== Kacu mugažo ==
* [[Bronzaig]]

== Irdkosketused ==
* [http://www.webelements.com/webelements/elements/text/Cu/key.html Vas'k ''webelements.com''-saital.] {{ref-en}}
* [http://n-t.ru/ri/ps/pb029.htm Kirjutuz vas'kes Himižiden elementoiden populärižes ''n-t.ru''-kirjištos.] {{ref-ru}}
{{Commons|Copper}}

{{Periodine tablut}}

[[Kategorii:Himižed elementad kirjamišton mödhe]]
