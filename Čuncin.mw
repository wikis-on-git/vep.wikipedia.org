{{Eländpunkt
 | Nimi = Čuncin<br />重庆市<br /><small>''(Chóngqìng Shì)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 30,165,500
 | Voz' = 2015
 | Pind = 82,403
 | Fail = Chongqing montage new.png
 | Pämez' = Huan Cifan' (黄奇帆) (2010—)
 | Telefonkod = +86-23
 | Aigvö = [[UTC]]+8
}}
'''Čuncin''' ({{lang-zh|重庆}}, [[pin'jin']]: ''Chóngqìng'' [ʈʂʰǔŋ tɕʰîŋ], sana sanha «kaks'kerdaine üläihastuz») om keskuzalištusen lidn (administrativine ümbrik) [[Kitai]]š, kaikiš järedamb pindan mödhe nellän mugoižen keskes.

Se om Kitain metallurgijan, avtotegimišton i himižen tegimišton järed keskuz, tedoline keskuz (enamba 1000 tedoinstitutoid i 25 üläopendusen aluzkundad).

== Istorii ==
Eländpunktan aluz om pandud 316 vodel edel m.e. kuti ''Czänčžou'' (kit. 江州) — [[Ba (valdkund)|Ba-valdkundan]] uz' pälidn. Vl 1189 sidä nimitihe nügüdläižikš.

Vspäi 1891 joudai port oli Čuncinas, se abuti lidnale ühtenzoitta Kitain suvipäivlaskmad i Janczi-joginiškoid mail'manke.

Eländpunkt om olmas oficialiženke lidnan statusanke vspäi 1937. Čuncin oli Kitain keskuzalištusen lidnaks vozil 1939−1954 i om vspäi 1997. Vozil 1954−1997 lidn mülüi [[Sičuan']]-agjaha.

Vozil 1937−1945 Čuncin oli valdkundan pordaigaližeks pälidnaks [[Nankin]]an okkupacijan tagut, ohjastuz sijazihe siš [[Čan Kaiši]]nke ühtes.

Vn 1949 2. päiväl sügüz'kud sur' lämoipalo tegihe lidnas (10 tuhad ristituid pölištuiba, pol'lidnad paloi).

== Geografijan andmused ==
Lidn sijadase Kitain keskuses, 80 jogen randoil. Hura Czälinczän-ližajogi lankteb täuz'vezižhe [[Janczi]]he lidnan keskuses. Čuncin seižub 243 metrad valdmeren pindan päl keskkorktusel. Reljef om kukhikaz.

Klimat om [[subtropine vö|subtropine]]. Paneb sadegid 1100 mm vodes. [[Sumeg]] laskese lidnrajonihe sada päiväd vodes, redukuspäi sulakuhusai.

Čuncin jagase 38 municipaližhe ühtnikha: 21 rajonad, 13 makundad da 4 avtonomišt makundad. Niiden keskes 9 municipališt ühtnikad lugetas «lidnan päzonaks» oficialitomašti (kit. 主城区 ''čžučencüi'') vai Keskuzčuncinaks. Municipaližed ühtnikad alajagasoiš 1259 lidnha, lidnanterritorijha i alarajonha.

== Eläjad ==
Vl 2010 kaikenaigaižiden eläjiden lugu oli 28 846 170 ristitud.

Vl 2015 lidnrajoniden ristitišt oli 18 384 100 eläjad, pind — 5473 km².

== Transport ==
Avtobusad, ezilidnoiden raudted da metro oma kundaližeks transportaks. Metro radab vspäi 2005 (vl 2015 4 jonod, 120 stancijad, 201,6 km raudted).

Vs 2014 redukuspäi 31 sildad ühtenzoittas [[Janczi]]n randoid Čuncin-ümbrikos, niišpäi 12 oma lidnrajoniden territorijal.

Koume päraudtestancijad om lidnas. Koume kiruhraudted i kuz' kiruhavtoted ühtenzoittas Čuncinad toižidenke suridenke lidnoidenke.

Rahvahidenkeskeine civiline «Čuncin Czänbei»-lendimport (''CKG'') sijadase 21 kilometras pohjoižhe lidnan keskusespäi. Sišpäi tehtas reisid Kitaidme da [[Azii|Azijan]] äjihe verhiže maihe. Völ kaks' lendimportad oma sauvomas.

== Homaičendad ==
<references />

== Irdkosketused ==
* [http://www.cq.gov.cn/ Čuncin-lidnan Rahvahaližen ohjastusen oficialine sait (''cq.gov.cn'').] {{ref-zh}} {{ref-en}} {{ref-fr}} {{ref-ja}}
{{Commons|Chongqing}}

[[Kategorii:Čuncin| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
