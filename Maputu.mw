{{10000}}
{{Eländpunkt
 | Nimi = Maputu<br />Maputo
 | Lidnanznam = 
 | Flag = Flag of Maputo.png
 | Lidnanznam text =
 | Flag text = Maputun flag
 | Valdkund = Mozambik
 | Eläjiden lugu = 1,101,170
 | Voz' = 2017
 | Pind = 346.77
 | Fail = 2010-10-18 10-55-00 Mozambique Maputo Macamo.jpg
 | Pämez' = David Simango<br />(2008—)
 | Telefonkod = +258-21-xxx-xxx
 | Aigvö = [[UTC]]+2
}}
'''Maputu''' ({{lang-pt|Maputo}} [mɐˈputu]) om [[Mozambik]]an pälidn da meriport valdkundan suvižes čogas. Se om valdkundan kahtenz' lidn eläjiden lugun mödhe.

== Enzne ==
Nügüdläižen eländpunktan aluz om pandud vll 1781−1787 kuti portugalijalaižiden lidnuz. Se šingotaškanzi vspäi 1850, i vhesai 1976 nimitihe sidä ''Lorensu-Markiš'' ({{lang-pt|Lourenço Marques}}) lahten tenavaidajan mödhe. Om lidnan statusanke vspäi 1887. Vodele 1895 raudte ühtenzoiti lidnad [[Pretorii|Pretorijanke]]. Vl 1898 sirtihe tänna Portugaline Mozambik-kolonijan pälidnad Mozambik-sarespäi.

Ripmatomuden sandan jäl'ghe udesnimitihe lidnad lähižen jogen mödhe, mugažo Temb-jogi lankteb valdmerhe lidnas.

== Geografijan andmused ==
Lidn sijadase järedan Maputu-lahten (ende ''Delagoa'') lodehližel randal, [[Indine valdmeri|Indižen valdmeren]] päivlaskmaižel randal, 47 m ü.m.t. keskmäižel korktusel. Maputun agj ümbärdab pälidnad, agjan administrativine keskuz om [[Matol]]-ezilidn (port. ''Matola'', 1,6 mln vl 2017). Om [[Esvatini]]n i [[Suviafrikan Tazovaldkund|SAT:an]] röunoid 50 km päivlaskmha lidnaspäi.

== Eläjad ==
Vl 2007 eläjiden lugu oli 1 094 315 ristitud. Läz 3,15 mln ristituid elädas päivlaskmaiženke Matol-ezilidnanke vn 2017 rahvahanlugemižen mödhe.

== Transport ==
Mikroavtobusad, avtobusad i ehtatimen jono oma kundaližeks transportaks lidnas da sen ümbrištos. Järed eksport-importan meriport radab.

Rahvahidenkeskeine civiline Maputu (Mavalane)-lendimport (''MPM'', 700 tuh. passažiroid vl 2009) sijadase 3 km lodeheze lidnan keskusespäi. Tehtas reisid Suviafrikan Tazovaldkundan järedoihe lidnoihe, Lissabonha, Nairobihe, Addis-Abebha, Dohaze i Stambulha, mugažo Mozambikadme.

== Homaičendad ==
<references />

{{Commons|Category:Maputo}}

{{Afrikan pälidnad}}

[[Kategorii:Maputu| ]]
[[Kategorii:Mozambikan lidnad]]
[[Kategorii:Eländpunktad kirjamišton mödhe]]
[[Kategorii:Mozambik|*]]
[[Kategorii:Pälidnad]]
