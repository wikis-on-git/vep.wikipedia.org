{{Valdkund
| Nimi = Kipran Tazovaldkund<br />Κυπριακή Δημοκρατία <small>(grek.)</small><br />Kıbrıs Cumhuriyeti <small>(turk.)</small>
| Valdkundznam = Coat of arms of Cyprus.svg
| Flag = Flag of Cyprus.svg
| Valdkundznam text = Kipran valdkundznam
| Flag text = Kipran flag
| Pälidn = Nikosii
| Eläjiden lugu = 1,172,458<ref name="ciacy">[https://www.cia.gov/library/publications/the-world-factbook/geos/cy.html Kipran ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 9,250
| Kart = Cyprus in its region (de-facto).svg
| Kel' = [[grekan kel'|grekan]], [[turkan kel'|turkan]]
| Valdkundan pämez' = [[Anastasiadis Nikos|Nikos Anastasiadis]]
| Päministr = ''eile olmas''
| Religii = [[hristanuskond]], [[islam]]
| Valüt = [[evro]] (€) (EUR)<ref>Edel 2008 vot — [[kipran funt]]; pohjoižes palas [[turkan lir]] (TRY) kävutase.</ref>
| Internet-domen = [[.cy]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +357
| Aigvö = tal'vel [[UTC]]+2,<br />kezal [[UTC]]+3
}}
'''Kipr''' ([[grekan kel'|grekan kelel]] ''Κύπρος'', [[turkan kel'|turkan kelel]] ''Kıbrıs'', [[anglijan kel'|anglijan kelel]] ''Cyprus''), täuz' oficialine nimituz — '''Kipran Tazovaldkund''' ([[grekan kel'|grek.]]: Κυπριακή Δημοκρατία, [[turkan kel'|turk.]]: ''Kıbrıs Cumhuriyeti''), om valdkund [[Azii|Azijas]] (britanižiden purtkiden mödhe — [[Evrop]]as), [[Keskmeri|Keskmeren]] [[Kipr (sar')|ühtennimižel]] sarel. Pälidn da kaikiš suremb lidn om [[Nikosii]].

Valdkund vspäi 2004 om [[EÜ]]:n ühtnii.

Kipran Tazovaldkundan tobmuden organad kontroliruidas 60% saren territorijad, [[Pohjoižen Kipran Turkan Tazovaldkund]] kontroliruib 38% de fakto, jättud 2% oma [[Sur' Britanii|Suren Britanijan]] ohjandusen al.

== Istorii ==
Vl 1960 redukun 1. päiväl Kipr tedoti ičeze ripmatomudes [[Sur' Britanii|Sures Britanijaspäi]].

Valdkundan Konstitucii<ref>[http://www.presidency.gov.cy/presidency/presidency.nsf/all/1003AEDD83EED9C7C225756F0023C6AD/$file/CY_Constitution.pdf Kipran Tazovaldkundan Konstitucijan tekst. — Presidency.gov.cy.] {{ref-en}}</ref> oli vahvištadud vl 1960 elokun 16. päiväl da tuli väghe sil-žo vodel tal'vkun 31. päiväl.

== Geografijan andmused ==
[[Fail:Cyprus topo.png|thumb|left|250px|Kipran topografine kart.]]
Kipran Tazovaldkund om mavaldkundröunoiš [[Sur' Britanii|Suren Britanijan]] kahtiden sodameribazoidenke (nell' [[eksklav]]ad), röunoiden piduz — 156 km. [[Pohjoižkipr]]an Tazovaldkundan territorii rahvahidenkeskeižeta tundištuseta (vaiše [[Turkanma]] tundišti) sijadase saren pohjoižes, südäinröun nimitase «vihandaks pirdaks» (eksklav de fakto mugažo). [[Keskmeri|Keskmeren]] randanpird om 648 km.

Valdkundan kaikiš korktemb čokkoim om [[Olimp]]-mägi, 1951 m meren pindan päl.

Londuseližed varad oma [[vas'k]], [[azbest]], [[mramor]], [[sauvondgips]], [[mec]], [[keitandsol]], [[mujutim]]ed.

== Politine sistem ==
[[Fail:Parlanet cyprus.jpg|thumb|right|250px|Prezidentan pert'kulu [[Nikosii|Nikosijas]].]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ([[grekan kel'|grek.]]: ''Πρόεδρος της Κυπριακής Δημοκρατίας''), hän-žo ohjastusen pämez'. Kaik rahvaz valičeb händast videks vodeks, strokuiden lugu om röunatusita.

Parlament om üks'kodine Ezitajiden Suim ([[grekan kel'|grek.]]: ''Βουλή των Αντιπροσώπων''; [[turkan kel'|turk.]]: ''Temsilciler Meclisi'') 59 ühtnijanke, sidä kesken 3 oma ezitajad rahvahanvähembusišpäi. Kaik rahvaz valičeb jättud 56 ezitajad videks vodeks. Völ 24 sijad om rezervas turkan kundan täht (ei ühtnend politižes elos vspäi 1974).

Prezidentan järgvaličendad oliba vl 2013 kahtil turil, uhokun 17. da 24. päivil. Nügüdläine prezident om [[Nikos Anastasiadis]] (sai 57,48% kahtendel tural, ühtenz' strok). Järgvaličendad parlamentha oliba vl 2011 semendkun 22. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kipran administrativiž-territorialine jagand]].''

Kipran Tazovaldkund alajagase 6 agjaha (eparhijha, [[grekan kel'|grek.]]: ''επαρχίες''), 2 niišpäi kontroliruiše rahvahidenkeskeižikš tundištadud tombudel täuzin, 3 — paloin, 1 — ani ei. Kontroliruidud Kipran Tazovaldkundal territorii alajagase 33 kundha ([[grekan kel'|grek.]]: ''δήμος'').

== Eläjad ==
Kipras elädas [[kipralaižed]] (vl 2001 [[grekalaižed]] — 77%, [[turkad]] — 18%, toižed — 5%<ref name="ciacy"/>).

Toižed sured lidnad grekan palas (enamba 50 tuh. ristitud vl 2011, surembaspäi penembha): [[Limasol]], [[Strovolos]], [[Larnak]]. Eländpunkt enamba mi 10 tuh. eläjidenke lugese lidnaks, ka kaik om 18 lidnad grekižes palas.

== Ižanduz ==
Kipran päeksport om [[kivivoi]] (21%), [[zell'|zelläd]] (12%), [[radiopalad]] da [[telefon]]ad (8%); toine eksport — [[raud]] da sen ühthesuladused (4%), [[laiv]]ad da [[astii|astjad]] (4%), [[medicinine kaluišt]] (4%), [[fruktad]] da niiden südäiveded (2%), [[sagud]] (2%), [[sigar]]ad (2%), [[kartohk]] (1%), [[mebel']] (1%), [[vas'k]] (1%), [[avto]]d (1%).

== Homaičendad ==
<references />

== Irdkosketused ==
* [http://www.cyprus.gov.cy/ Kipran Tazovaldkundan oficialine portal.] {{ref-el}} {{ref-en}}
* [http://www.presidency.gov.cy/ Kipran Tazovaldkundan prezidentan oficialine sait.] {{ref-el}} {{ref-tr}} {{ref-en}}
* [http://www.parliament.cy/ Kipran Tazovaldkundan parlamentan oficialine sait.] {{ref-el}} {{ref-tr}} {{ref-en}}

{{Commons|Cyprus}}
{{Azii}}
{{Evrop}}

[[Kategorii:Kipr| ]]
