{{10000}}{{A10000}}
{{Personalii
| изображение = Steven Spielberg Masterclass Cinémathèque Française 2 cropped.jpg
| описание изображения = Stiven Spilberg kinon masterklassan aigan [[Pariž]]as<br />vn 2012 9. päiväl vilukud
}}
'''Stiven Allan Spilberg''' ({{lang-en|Steven Allan Spielberg}}; sünd. [[18. tal'vku]], [[1946]], [[Cincinnati]], [[Ogajo]], [[Amerikan Ühtenzoittud Valdkundad|AÜV]]) om amerikaine kinorežissör, fil'miden scenarist da prodüser. Üks' kaikiš satusekahambiš kinorežissörišpäi mail'mas kommertižikš, hänen 20 parembad fil'mad kerazihe enamba 10 mlrd US$. Om «[[Oskar (kinopremii)|Oskar]]»-kinopremijan koumekerdaižen sajan (1994 kaks' kerdad, 1999), «[[Kuldaine globus]]» — 6 kerdad (1983, 1994 kaks' kerdad, 1999 kahtišti, 2012).

== Biografii ==
Tuleban aigan režissör om sündnu amerikaižhe kanzha [[evrejalaižed|evrejan]] augotižlibundanke Venäman imperijan lidnoišpäi (nüg. Ukrain). Tat lahjoiči Stivenale kinokamerad, i ozaiži oikti. Kar'jer zavodihe školan aigan völ vspäi 1959, jätktase tämbäi-ki.

Stiven Spilberg om «[[Amblin Entertainment]]»-kinokompanijan (1981) üks' alusenpanijoišpäi da pidajišpäi, mugažo sen «[[DreamWorks]]»-tütärkompanijan (1997), kuspäi toižed režissörad kazvoiba. Ühtneb videovändoiden, mil'tfil'miden i TV-serialoiden tehmižhe.

== Kanz ==
Koume sizart om Spilbergal: Enn, Sjuzen i Nensi. Ezmäine ak oli Emi Irving (1985−1989), poig om sündnu naimiželos. Stiven om nainu kahten kerdan, Keit Kepšou om hänen ak vspäi 1991, kuz' last, heišpäi Stivenan koume.

== Valitud fil'mografii režissöraks ==
<div style="-moz-column-count:2; column-count:2; -webkit-column-count:2;">
* 1959 — «Jäl'gmaine azeg» / ''The Last Gun'' (lühüdpiduzline)
* 1961 — «Toraalajaguz» / ''Fighter Squad'' (lühüdpiduzline)
* 1961 — «Pago nikuna» / ''Escape to Nowhere''
* 1968 — «Hizaidajad» / ''Amblin'' (debüt, lühüdpiduzline)
* 1975 — «Löuglud» / ''Jaws'' (toi mail'man tetabut)
* 1979 — «1941» / ''1941''
* 1981 — «Indiana Džons: kadonuden koučegan ecmäs» / ''Raiders of the Lost Ark''
* 1982 — «Verazplanetalaine» / ''E.T. the Extra-Terrestrial''
* 1993 — «Juran aigan puišt» / ''Jurassic Park''
* 1993 — «Šindleran nimikirjutez» / ''Schindler’s List''
* 1997 — «Amistad» / ''Amistad''
* 1998 — «Päzutamha Rajan-rivičud» / ''Saving Private Ryan''
* 2002 — «Tabada mindai ku void» / ''Catch Me If You Can''
* 2005 — «Mail'miden soda» / ''War of the Worlds''
* 2016 — «Sur' da hüväsüdäimel'ne mez'kulu» / ''The BFG''
</div>

== Homaičendad ==
<references/>

[[Kategorii:AÜV:oiden režissörad]]
[[Kategorii:AÜV:oiden prodüserad]]
[[Kategorii:Kinotarinantegijad]]
[[Kategorii:Prodüserad kirjamišton mödhe]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Cincinnatihe]]
