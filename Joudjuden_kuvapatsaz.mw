{{1000}}
[[Fail:Liberty-statue-from-below.jpg|thumb|right|250px|Joudjuden kuvapatsaz]]
'''Joudjuden kuvapatsaz''' ({{lang-en|Statue of Liberty}}) vai '''Joudjuden muštpacaz''' om arhitekturine muštnik [[neoklassicizm]]an stiliš. Seižub [[Amerikan Ühtenzoittud Valdkundad|AÜV:oiden]] pohjoižpäivnouzmas, Joudjuden sarel, [[Nju Jork]]an üks' mel'heižtahoišpäi. Sen täuz' nimituz om '''Vauktastai mail'mad joudjuz''' ({{lang-en|Liberty Enlightening the World}}). Kuvapatshan kogonaine korktuz om 93 metrad.

Joudjuden sar' sijadase Nju Jorkan Üläkaras, läz koumes kilometrad suvipäivlaskmha [[Manhetten]]-saren suviagjaspäi. Joudjuden saren territorii om federaližen ohjastusen al.

AÜV:oiden rahvahaline muštnik vn 1924 redukuspäi. Mülüb [[UNESCO|UNESCO:n]] Mail'man jäl'gushe vspäi 1984. Kuvapatshan toine funkcii om [[majak]] laivoiden täht, kahtenz' kortte AÜV:oiš.

Muzei kuvapatshan istorijas om sen alusen südäimes. Kaclendparangod om muštnikan päs. Voib sadas muzejha i parangoihesai pordhidme vai liftan abul.

== Sauvomine ==
Joudjuden muštnik om saudud hüvädtegijoiden aigtegoiden i rahvahan rahoišpäi. Kuvapatshan arhitektor om [[Güstav Eifel']], skul'ptor — Frederik Ogüst Bartol'di.

Kuvapatshan käzi tervačunke oli sätud eziauguižešti lahjaks AÜV:oile [[Francii|Francijaspäi]] vn 1876 Mail'man ozutelendan täht [[Filadel'fii|Filadel'fijas]] i valdkundan sadavoččen jubilejan oiktastuseks, projektan kuvad oliba ozutadud Nju Jorkas mugažo. Radod kaiken kuvapatshan sädamižes tuliba lophu Francijas vl 1884, sid' jagoihe muštnikad da vedihe ujuden valdmeren kal't sauvomižen sijannoks. Om saudud kaikenaigaižel sijal vozil 1885 (5. eloku) — 1886 (22. sulaku), amerikaižel betonalusel.

== Homaičendad ==
<references />

{{Commons|Statue of Liberty}}

{{stub}}
[[Kategorii:Nju Jork]]
[[Kategorii:Muštpachad kirjamišton mödhe]]
[[Kategorii:Skul'pturad kirjamišton mödhe]]
