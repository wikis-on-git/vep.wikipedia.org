{{Eländpunkt
 | Nimi = Išimbai<br />Ишимбай <small>(ven.)</small><br />Ишембай <small>(bašk.)</small>
 | Lidnanznam = Coat of Arms of Ishimbai (Bashkortostan).png
 | Flag = Flag of Ishimbai (Bashkortostan).png
 | Lidnanznam text = Išimbain lidnanznam
 | Flag text = Išimbain flag
 | Valdkund = Venäma
 | Eläjiden lugu = 64,386
 | Voz' = 2020
 | Pind = 103.47
 | Fail = Night Ishimbay.jpg
 | Pämez' = Il'šat Šakirov<br/>(tal'vku 2020—)
 | Telefonkod = +7-34794-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Išimbai''' ({{lang-ru|Ишимба́й}}, [[baškiran kel'|bašk]]. i {{lang-tt|Ишембай}}) om [[Venäma]]n lidn da lidnankund [[Baškortostanan Tazovaldkund]]an keskuzpalan suves. Se om [[Išimbain rajon]]an administrativine keskuz, mülüb rajonha vspäi 2000.

== Istorii ==
Eländpunktan aluz om pandud žilho vl 1932 samha [[kivivoi]]d. Vl 1934 ühtenzoittihe lähižid külid da kätihe Išimbai-radnikžiloks, nimitihe Išimbajevo-külän (vspäi 1815) alusenpanijan mödhe. Radnikžilo sai lidnan statusad tazovaldkundan alištusenke vl 1940.

Išimbai šingotase kivivoin da sen gazan samižel, mašiništonsauvomižen tegimil (sured soavtod-transporterad ujelimil, libutimed, mašiništ buraudusen i kaivuziden täht), sauvondmaterialiden pästandal (katusenmaterialad, krepindmaterialad), sömtegimištol (leibänkombinat, vintegim), mugažo katalizatoriden himine tegim i mebel'fabrik ratas lidnas.

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] oiktal randal, 150 m ü.m.t. keskmäižel korktusel. Matkad [[Uf]]ahasai om 140 km orhal vai 150 km avtotedme. Om [[Salavat]]-lidnan pohjoižpäivnouzmaižeks ezilidnaks, se om jogen hural randal, ühtenzoittas sildal.

Išimbai om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 66 259 ristitud, rajonan koume nelländest. Kaikiš suremb ristitišt oli 72 tuhad eläjid vl 1994.

Rahvahad (enamba 0,4% vl 2010): [[venälaižed]] — 50,1%, [[baškiralaižed]] — 28,7%, [[totarlaižed]] — 14,2%, [[čuvašalaižed]] — 0,9%, [[ukrainalaižed]] — 0,7%, toižed rahvahad — 2,0%, rahvahuden ozutandata — 3,4%.

[[Islam]]an koume päpühäpertid (avaitihe vozil 1948, 1990 da 1995) ratas lidnas. [[Ortodoksine hristanuskond|Ortodoksižen hristanuskondan]] Pühän Stroican jumalanpert'<ref>[http://sobory.ru/geo/locat/6199 Išimbain pühäpertid ''sobory.ru''-saital.] {{ref-ru}}</ref> (saudihe vll 2000−2004) om olmas lidnas.

Professionaližen opendusen aluzkundad: Išimbain professionaline kolledž, kivivoikolledž<ref>[http://ishnk.ru/ Išimbain kivivoikolledžan sait (''ishnk.ru'').] {{ref-ru}}</ref> i Ufan valdkundaližen aviaciž-tehnižen universitetan filial.

Edeline lidnankundan administracijan pämez' om Sergei Nikitin (semendku 2009 — kül'mku 2019).

== Galerei ==
<gallery mode="packed" heights="125px">
District administration Ishimbay.jpg|Išimbain rajonan administracijan sauvuz (2011)
Mosque in Ishimbay.jpg|Išimbain pämečet', vn 2011 nägu
Holy Trinity Church (Ishimbay).jpg|Ph. Stroican jumalanpert', vn 2013 nägu
Здание компании Витязь.jpg|Mašinansauvomižen «Vitäz'»-kompanii vl 2011
Дворец детского (юношеского) творчества города Ишимбая.jpg|Lapsiden sädamižen pert'kulu (2019)
</gallery>

== Homaičendad ==
<references />

== Irdkosketused ==
* [http://ishimbai.com/ Lidnankundan tobmuden aluzkundoiden oficialine sait (''ishimbai.com'').] {{ref-ru}}
{{Commons|Category:Ishimbay}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Išimbain rajon|*]]
