{{10000}}{{A10000}}
[[Fail:Thulium sublimed dendritic and 1cm3 cube.jpg|thumb|left|250px|Tulijan palaižed kubižen santimetran kohtha]]
{{Himine element|69|Tulii|Tm|168,93422|HimLantanoid|2|8|18|31|8|2|0|}}
'''Tulii''' (''Tm'' — ''thulium'' latinan kelel) om 69nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om lujas harv londuses, pala Man kores — 0,27 grammad tonnas. Ročilaine himik Per Teodor Kleve avaiži tulijan hapandusen vl 1879. Nimitihe mifižen Tule-saren mödhe ({{lang-la|Thule}}, {{lang-el|Θούλη}} ''Fula''), sijazihe sidä Evropan pohjoižes. [[AÜV|Amerikalaine]] Teodor Uil'jam Ričards-himik sai metallad ezmäižen kerdan vl 1911 i märiči sen atommassad.

Tulii ližadab substancijoiden vajehtusen pigut ristitun hibjas, segojad solad oma vähäntoksižed. Kazmused läz ei otkoi tulijad südäimehe.

== Fizižed ičendad ==
Tulii om pehmed da tagokaz, notked hobedakaz [[metall|mametall]]. Kristalline segluz om geksagonaline ninev.

Atommass — 168,93422. Ninevuz (normaližiš arvoimižiš) — 9,321 g/sm³. Suladandlämuz — 1818 K (1545 C°). Kehundlämuz — 2223 K (1950 C°).

Londuseline tulii kogoneb üks'jäižes stabiližes <sup>169</sup>Tm-izotopaspäi. Tetas 34 radioaktivišt izotopad 145..168, 170..179 atommassanke, i 26 izomärad, niiden keskes kaikiš hätkemb om <sup>171</sup>Tm-izotop 1,92 vot pol'čihodamižen pordonke.

== Kävutand ==
Kävutadas tulijad elektronikas (informacijan kandajad, termoelementad) i optikas (lazerad), üläveimiden palaks, [[evro]]n banknotoiš. Ottas kävutamižhe radioizotopoid röntgensädegoičendan purtkeks portativižen medicinižen diagnostikan täht.

Metallan päeksportör — [[Kitai]], mugažo om sen löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] i [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Tm/key.html Tulii ''webelements.com''-saital.] {{ref-en}}
* [http://n-t.ru/ri/ps/pb069.htm Kirjutuz tulijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Thulium}}

{{Periodine tablut}}

[[Kategorii:Himižed elementad kirjamišton mödhe]]
