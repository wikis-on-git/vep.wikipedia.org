{{Eländpunkt
 | Nimi = Ribinsk<br />Рыбинск
 | Lidnanznam = Coat of Arms of Rybinsk (Yaroslavl oblast).png
 | Flag = Flag of Rybinsk.png
 | Lidnanznam text = Ribinskan lidnanznam
 | Flag text = Ribinskan flag
 | Valdkund = Venäma
 | Eläjiden lugu = 190,429
 | Voz' = 2017
 | Pind = 101.42
 | Fail = Метеор Брейтово - Рыбинск - Ярославль - panoramio (44).jpg
 | Pämez' = Denis Dobräkov<br />(keväz'ku 2016—)
 | Telefonkod = +7-4855-xxx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
[[Fail:Rybinsk, Russia, city and vicinities, satellite image LandSat-5, 2011-07-11, near natural colors, 30 m resolution.jpg|thumb|left|250px|Lidnan nägu Man kaimdajaspäi vn 2011 heinkus.]]
'''Ribinsk''' ({{lang-ru|Рыбинск}} [ˈrɨbʲɪnsk]) om [[Venäma]]n lidn da lidnümbrik [[Jaroslavlin agj]]an keskuzpalan lodehes. Se om agjan kahtenz' surtte lidn, [[Ribinskan rajon]]an administrativižeks keskuseks, ei mülü sihe.

== Istorii ==
Eländpunkt mainitase ezmäižen kerdan vl 1071 kuti ''Ust'-Šeksn'' ({{lang-ru|Усть-Шексна}}) Rostovan vasthalibundan tagut. Löutihe torguindan da radonmahtoiden 11. voz'sadan eländpunktad kaivandusil, läz 30 gektarad pindal. Eländpunkt mainitase toižen kerdan vn 1504 [[Ivan III Sur'|Ivan III-carin]] kirjeižes kuti puine ''Kalanikoiden slabad'' ({{lang-ru|Рыбная слобода}}), varatoiti [[kala]]l carin tanast. Slabad sai lidnan statusad vl 1777 nügüdläiženke nimenke. Vll 1946−1957 lidnan nimi oli ''Ščerbakov'', vll 1984−1989 nimitihe ''Andropov:aks''.

Ribinsk šingotase mašiništonsauvomižel ([[likutim|avialikutimed]], [[turbin|gazturbinad]], sidä kesken laivoiden täht, [[kvadrocikl]]ad i [[lumiavto]]d, tesauvondan mašinad, poligrafijan mašinad, torvveimarmatur, instrumentad), laivansauvomižel (motorvenehed, specialižed astjad, tankerad, baržad, vezisauvondan astjad), ladimensauvomižen tegimel (piguden märičimed) i elektrokabeliden 4 tegimel, gidroenergetikal ([[Ribinskan GES]], 366 MVt), kebnal tegimištol (nahktegim i 3 mebel'fabrikad), katuzmaterialiden «Tehnonikol'»-tegimel, sömtegimištol (leib, maid, liha, olud).

== Geografijan andmused ==
Lidn sijadase [[Volg]]an muugotil randoil ([[Ribinskan vezivaradim]], om täuttud vll 1941−1947) sen kaikiš pohjoižembas čokkoimes, 100 m ü.m.t. keskmäižel korktusel. Istorine keskuz sijadase Volgan oiktal randal, [[Šeksn (jogi)|Šeksn-jogen]] enzne lanktendan sija om sidä vaste (nüg. [[Ribinskan GES|Ribinskan GES:an]] padoseinän vedhuden sija). Matkad [[Jaroslavl'|Jaroslavlihesai]] om 78 km suvipäivnouzmha orhal, 85 km avtotedme vai raudtedme. Lähembaižed lidnad oma [[Miškin]] 37 km suvipäivlaskmha orhal keskusespäi vai 46 km avtotel i [[Tutajev]] 45 km suvipäivnouzmha orhal vai 49 km avtotedme.

Ribinsk om lidnümbrikon üks'jäine eländpunkt. Lidn jagoihe rajonikš vll 1939−1948 (nell' rajonad) i 1972−1989 (kaks' rajonad). Nügüd'aigan kaik om 17 mikrorajonad, žilod da lidnanlaptad Volgan oiktal randal i 4 mikrorajonad om saudud hural randal.

== Eläjad ==
Vn 2010 Venäman rahvahanlugemižen mödhe eläjiden lugu oli 200 771 ristitud. Kaikiš suremb lidnan ristitišt oli 250..254 tuhad eläjid vll 1985−1993 (254 000 rist. vl 1987). Kaik 115..130 tuhad eläjid oliba sirtud vodele 1940 edel Ribinskan vezivaradimen täutmišt, sirtihe Ribinsk-lidnha tobjimalaz, vll 1931−1941 sen ristitišt kaksitui i oli 158 550 eläjad.

Ortodoksižen hristanuskondan sauvused oma enambuses, ned oma Spasan Toižetamižen päjumalanpert' (ezmäine oli saudud vll 1649−1703, nüg. 1838−1851), Sofijan naižjumalankodi (vspäi 1860), 7 jumalanpertid i časoun'. Mugažo om vanhuskolaižiden, judaizman i protestantizman pühäpertid üksin.

Viž sportkompleksad i jäpert'kulu ratas lidnas, suks'biatlontrass om Ribinskan ümbrištos. Professionaližen opendusen aluzkundad: 3 üläopendusen aluzkundad, sidä kesken Ribinskan valdkundaline aviatehnine universitet<ref>[http://www.rsatu.ru/ Ribinskan valdkundaližen aviatehnižen universitetan sait (''rsatu.ru'').] {{ref-ru}}</ref> i 2 filialad (Moskv), keskopendusen 7 sijališt kolledžad i jogiškol.

== Transport ==
Avtobusad, trolleibusad da taksid oma kundaližeks transportaks. Kaks' lendimportad oma lidnnano, no niišpäi ei ole kaikenaigaižid reisid, lähembaine passažirlendimport sijadase Jaroslavliš.

== Homaičendad ==
<references/>

== Irdkosketused ==
* [http://rybinsksovet.ru/ Lidnümbrikon Duman oficialine sait (''rybinsksovet.ru'').] {{ref-ru}}
* [http://rybinsk.ru/ Lidnümbrikon Administracijan oficialine sait (''rybinsk.ru'').] {{ref-ru}}
{{Commons|Rybinsk}}

{{Jaroslavlin agjan lidnad}}

[[Kategorii:Ribinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Jaroslavlin agjan lidnümbrikod]]
[[Kategorii:Ribinskan rajon|*]]
