{{1000}}{{A10000}}
{{Personalii
| изображение = Frans Hals - Portret van René Descartes (cropped).jpg
| описание изображения = Rene Dekartan portret<br />''(pirdi Frans Hals, jäl'ges 1648 vot)''
}}
'''Rene Dekart''' ({{lang-fr|René Descartes}} [ʁəne dekaʁt], {{lang-la|Renatus Cartesius}}; sünd. 31. keväz'ku 1596, [[Dekart (Endr da Luar)|Lae]]-lidn, nüg. Dekart, [[Francii|Francijan kunigahuz]] — kol. 11. uhoku 1650, [[Stokhol'm]], [[Ročinma|Ročinman kunigahuz]]) oli francijalaine filosof, matematikantedomez' da fizikantedai.

== Tond tedoho ==
[[Racionalizm]]an filosofijan toižendan — [[kartezianižuz|kartezianižusen]] — alusenpanii, se om nimitadud hänen kanzannimen adjektivižes latinižes formaspäi: ''Cartesian''. Filosofijan ''radikaližen heilün metodan'' sädai.

Analitižen [[geometrii|geometrijan]] alusenpanii, tegi melel [[Dekartan koordinatsistem]]ad. Tariči [[algebr]]an nügüdläšt simvolištod. Todesti ohjandimen [[päivänvauktuz|vauktuses]] kahten ümbrišton röunal, sädi «likundan lugumär»-tärtust, avaiži virtualižiden piguziden ohjandint. Tedoiži iškun londuseližohjandimid. Lugi, miše materii, sidä kesken hoikad substancijad, om mail'man aluseks, no hän oli [[atomine teorii|atomišt teorijad]] vaste.

== Biografii ==
Vhesai 1612 openui sodakolledžas Francijan päivlaskmas. Sid' eli [[Pariž]]as, oli otnus [[matematik]]an tedoidusihe. Vll 1617−1628 služi Alamaiden, sid' Saksanman armijoiš, ühtni severdoihe-se sodoihe da torihe, oz. tora Pragan tagut, Lä Rošelin blokad. Vozil 1628−1649 eli [[Alamad|Alamaiš]], pästi siš kaikid ičeze tedotöid, radoi Leidenan universitetan opendajan.

Katoližen jumalankodikundan radnikoičijad ei navedigoi Dekartan tedotöid, kudambiš [[Ülähäine]] om ozutadud vaiše mail'man sädajan (eskai todesti Hänen olendad olmas), ei ole ohjastajan; no kunigahad ozutiba pid'oitelendad Dekartale.

== Kanz ==
Üks'jäine illegitimine Fransina-tütär oli sündnu (1635−1640).

== Homaičendad ==
<references/>

{{Commons|René Descartes}}

[[Kategorii:Kartezianižuz]]
[[Kategorii:Francijan filosofad]]
[[Kategorii:Matematikantedomehed]]
[[Kategorii:Francijan tedomehed]]
[[Kategorii:Filosofad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Francijha]]
[[Kategorii:Kolnuded Stokhol'mas]]
