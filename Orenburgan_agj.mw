{{Venälaižen Federacijan subjekt
|Nimi           = Orenburgan agj
|Venälaine nimi = Оренбургская область
|Flag           = [[Fail:Flag of Orenburg Oblast.svg|150px|Orenburgan agjan flag]]
|FSCoA          = [[Fail:Coat of arms of Orenburg Oblast.svg|110px|Orenburgan agjan znam]]
|FlagLnk        = Orenburgan agjan flag
|CoALnk         = Orenburgan agjan znam
|FSMap          = [[Fail:Map of Russia - Orenburg Oblast.svg|300px]]
|FSCtrWhat      = Pälidn
|FSCtrNm        = [[Orenburg]]
|AreaRnk        = 29
|TotArea        = 123702
|WaterPrcnt     = 0.9
|PopRnk         = 24
|Eläjiden lugu  = 1,977,720
|PopCtDate      = 2018
|PopDens        = 15.99
|GDPRnk         = 23
|GDP            = 772,1
|GDPCtDate      = 2016
|GDP(PPP)       = 387,6
|FedDistrNm     = Volgaveren
|EcRegNm        = Uraline
|OfLangs        = [[venäkel']]
|HeadTtl        = Gubernator
|HeadNm         = [[Berg Jurii|Jurii Berg]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Gračov Sergei|Sergei Gračov]]
|FSAnthem       = 
|Domain         = 
|CadNo          = 56
|MSK            = [[UTC]]+5 ([[MSK]]+2)
}}
'''Orenburgan agj''' ({{lang-ru|Оренбургская область}}) om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Orenburg]]-lidn.

== Keled ==
Valdkundkel' om üks'jäine — [[venäkel']].

== Istorii ==
Orenburgan agj om olmas vs 1934 tal'vkun 7. päiväspäi. Vozil 1938−1957 sen nimituz oli Čkalovan agj.

Orenburgan agjan Päkäskuz<ref>[http://constitution.garant.ru/region/ustav_orenburg/ Orenburgan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2000 25. päiväl redukud Käskusenandajan Suiman ezitajil, tuli väghe sen-žo voden 20. päiväl kül'mkud da om väges nügüd' äiluguižidenke vajehtusidenke. Se vajehti endišt Päkäskust, kudamb oli vahvištadud vn 1994 19. päiväl redukud.

== Geografijan andmused ==
[[Fail:Relief Map of Orenburg Oblast.png|thumb|left|250px|Orenburgan agjan reljefan kart.]]
Agjal om röunoid [[Kazahstan]]anke päivnouzmas da suves (sen [[Kostanain agj|Kostanain]], [[Aktoben agj|Aktoben]] da [[Päivlaskmaiž-Kazahstanan agj|Päivlaskmaiž-Kazahstanan]] agjoidenke), [[Samaran agj]]anke päivlaskmas, [[Tatarstanan Tazovaldkund]]anke lodehes, [[Baškortostanan Tazovaldkund]]anke da [[Čeläbinskan agj]]anke pohjoižes. Ühthine röunoiden piduz om 3700 km. Orenburgan agj om mererandatoi.

Pind om 123 702 km². [[Künttud ma]] otab territorijan pol't, [[mec]] otab 5%. Znamasine jogi om [[Ural (jogi)|Ural]] sen [[Sakmar]]- da [[Ilek (Uralan ližajogi)|Ilek]]-ližajogidenke, mugažo [[Samar (Volgan ližajogi)|Samar]]- da [[Sur' Kinel']]-joged (mülüdas [[Volg]]an basseinha). Kaikiš suremb järv om [[Šalkar-Ega-Kar]] (96 km² pindal, 96 km randanpirdanke, 1 m süvütte) Kazahstananke päivnouzmaižel röunal. Kaikiš suremb ratud vezišt om [[Iriklinan vezivaradim]] (260 km² pindal).

Reljef om [[Uralmäged|Suviuralan]] madalad mäged. Kaikiš korktemb čokkoim om [[Nakas]]-mägi (667,6 m).

Klimat om kontinentaline. Vodes paneb sadegid 450 mm lodehes da 350 mm suvipäivnouzmas.

Londuseližed varad oma [[londuseline gaz]], [[kivivoi]], [[palab šoidkivi]], [[bur hil']], [[raud|raudkivend]], [[vas'k]], [[nikel']], [[kuld]], [[sauvondmaterialad]] ([[mouckivi]], [[dolomit]], [[kivi (material)|sauvondkivi]], [[sauvondgips]], [[savi|saved]], [[lete|letked]], [[gravii]]), [[fosfor|fosforitad]], [[kalii|kaliisol]], [[mel]], [[azbest]], [[pol'kalližarvoižed kived]], [[keitandsol]], [[vezi|reskvezi]], [[gidroenergii]].

== Administrativine jagand ==
Kaik om 9 lidnümbrikod (sidä kesken sauptud [[Komarovskii]]-žilo) Orenburgan agjas da 35 municipališt rajonad. Ühthemänho om 4 lidnankundad da 566 küläkundad rajoniš (2015). Küläkundad ühtetas 1707 küläd.

== Tobmuz ==
[[Fail:Дом советов в Оренбурге площадь Ленина.jpg|thumb|right|250px|''Nevondkundoiden pert''' om Agjan gubernatoran, Käskusenandajan Suiman da Ohjastusen ištundsija [[Orenburg]]as.]]
Agjan pämez' nimitase gubernatoraks. [[Berg Jurii|Jurii Berg]] radab gubernatoran vs 2010 kezakun 15. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks' ezmäine varagubernator da nell' muite varagubernatorad oma hänele abhu, kaik hö oma Ohjastusen ezimehen varapämehed mugažo.

Orenburgan agjan parlament om Käskusenandai Suim. Kaik rahvaz valičeb sen 47 ezitajad videks vodeks. Kümne komitetad ratas kaikenaigašti. Vaiše parlamentale sab vahvištada käskusid agjan territorijal, gubernator allekirjutab vai pördab toštmižkaclendha süd sel'gitaden. [[Gračov Sergei|Sergei Gračov]] radab Käskusenandajan Suiman ezimeheks vs 2011 keväz'kun 24. päiväspäi.

Radonoigendai tobmuz om Orenburgan agjan Ohjastuz. Agjan ministrused, departamentad, komitetad, inspekcijad da üks' ohjanduz alištudas Ohjastusele.

Vn 2014 14. päiväl sügüz'kud valitihe gubernatorad, [[Berg Jurii|nügüdläine gubernator]] sai vägestust ezmäižel tural (80,28% änid) da radab kahtenden strokun. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 2 033 072 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kudenz' ristit kümnespäi om lidnalaine.

Kaik om [[Orenburgan agjan lidnad|kaks'toštkümne lidnad]] agjas i ei ole lidnanvuiččid žiloid. Toižed järedad lidnad (enamba 80 tuh. ristituid vl 2015, surembaspäi penembha): [[Orsk]], [[Novotroick]] da [[Buzuluk]]. Vl 2017 kaik om 16 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 74,7%, [[totarlaižed]] — 7,5%, [[kazahlaižed]] — 5,9%, [[ukrainalaižed]] — 2,4%, [[baškiralaižed]] — 2,3%, [[mordvinalaižed]] — 1,9%, [[čuvašalaižed]] — 0,6%, [[saksalaižed]] — 0,6%, [[armenijalaižed]] — 0,5%, toižed rahvahad — 3,1%, rahvahuden ozutandata — 1,5%.

== Homaičendad ==
<references />

== Irdkosketused ==
* [http://www.orenburg-gov.ru/ Orenburgan agjan gubernatoran da Ohjastusen oficialine portal (''orenburg-gov.ru'').] {{ref-ru}}
* [http://www.zaksob.ru/ Orenburgan agjan Käskusenandajan Suiman oficialine portal (''zaksob.ru'').] {{ref-ru}}
* [http://orenobl.ru/ Orenburgan agjan geografijan, londusen da istorijan ümbrikirjutandsait (''orenobl.ru'').] {{ref-ru}}

{{Orenburgan agjan lidnad}}
{{Venälaižen Federacijan subjektad}}

[[Kategorii:Orenburgan agj| ]]
