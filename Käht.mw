{{Eländpunkt
 | Nimi = Käht<br />Кяхта <small>(ven.)</small><br />Хяагта хото <small>(bur.)</small>
 | Lidnanznam = Coat of Arms of Kyakhta (Buryatia) (1861).png
 | Flag = Flag of Kyakhta (Buryatia).png
 | Lidnanznam text = Kähtan lidnanznam
 | Flag text = Kähtan flag
 | Valdkund = Venäma
 | Eläjiden lugu = 20,013
 | Voz' = 2017
 | Pind = 28
 | Fail = Kyahta.s gory.JPG
 | Pämez' = Evgenii Stepanov<br />(reduku 2008—)
 | Telefonkod = +7-30142-xx-xxx
 | Avtokod = 03
 | Aigvö = [[UTC]]+8 ([[MSK]]+5)
}}
'''Käht''' ({{lang-ru|Кяхта}}, {{lang-bua|Хяагта хото}}) om [[Venäma]]n lidn da lidnankund [[Burätijan Tazovaldkund]]an suves. Se om [[Kähtan rajon]]an administrativine keskuz, mülüb rajonha.

== Istorii ==
Eländpunktan aluz om pandud Käht-jogen randal vl 1727 kuti ''Troickosavskan lidnuz'', nimitihe jumalanpertin mödhe lidnusen südäimes. Vl 1792 sirtihe muitad tänna Irkutskhasai. Vl 1805 žilo sai lidnan statusad, i vhesai 1934 nimitihe ''Troickosavsk:aks''. Oli [[čai|čaitorgovanoiden]] lidnaks, torguihe Kitainke.

Lidn šingotase rahvahidenkeskeižel torguindal i sömtegimišton edheotandoil.

== Geografijan andmused ==
Lidn sijadase penen Kähtink-jogen oiktal randal ([[Seleng (jogi)|Selengan]] oiged ližajogi), 760 m ü.m.t. keskmäižel korktusel, jogi om lidnan suviröunaks da valdkundröunaks [[Mongolii|Mongolijanke]]. Matkad [[Ulan Ude]]hesai om 225 km pohjoižhe avtotedme. «Käht — Altanbulag»-röunpäličmänendtaho om olmas, Altanbulag om Mongolijan joudai ekonomine zon. Lähembaine lidn om [[Suhebaatar]] (Mongolii) 27 km suvipäivlaskmha.

Sudž-žilo ({{lang-bua|Һyжаа}}, 43 rist. vl 2017) mülüb lidnankundha Kähtan ližaks. Lidnankundan pind — 374,38 km².

== Eläjad ==
Vl 2010 kaiken Venäman rahvahanlugemižen mödhe lidnan eläjiden lugu oli 20 024 ristitud, lidnankundan — 20 040 ristitud, rajonan pol'. Kaikiš suremb lidnan ristitišt oli 20 076 eläjad vl 2014. Ortodoksižen hristanuskondan kaks' jumalanpertid om olmas lidnas.

Burätijan tazovaldkundaline sauvond- i tegimištoližtehnologijoiden tehnikum i Baikalan medicinižen kolledžan (Selenginsk-žilo) filial oma professionaližen opendusen aluzkundoikš.

== Irdkosketused ==
* [http://mo-kyakhta.bur.eis1.ru/ Lidnankundan tobmuden aluzkundoiden oficialine sait (''mo-kyakhta.bur.eis1.ru'').] {{ref-ru}}
{{Commons|Category:Kyakhta}}

{{Burätijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Burätijan Tazovaldkundan lidnad]]
[[Kategorii:Kähtan rajon|*]]
