{{Eländpunkt
 | Nimi = Desnogorsk<br/>Десногорск
 | Lidnanznam =
 | Flag = Flag of Desnogorsk (Smolensk oblast).png
 | Lidnanznam text = Desnogorskan lidnanznam
 | Flag text = Desnogorskan flag
 | Valdkund = Venäma
 | Eläjiden lugu = 27,806
 | Voz' = 2018-01-01
 | Pind = 42.89
 | Fail = Бродвей - panoramio.jpg
 | Pämez' = Andrei Šubin<br />(keväz'ku 2017—)
 | Telefonkod = +7-48153-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Desnogorsk''' ({{lang-ru|Десного́рск}}) om [[Venäma]]n lidn da lidnümbrik [[Smolenskan agj]]an suves.

== Istorii ==
Sauvoškanzihe eländpunktad i [[atomstancii|atomstancijad]] vspäi 1972. Vn 1974 26. päiväl uhokud registriruihe Desnogorsk-žilod oficialižešti, nimitihe jogen mödhe. AES radaškanzi vn 1982 tal'vkus. Žilo sai lidnan statusad vn 1989 31. päiväl redukud.

Desnogorsk šingotase [[Smolenskan atomelektrostancii|Smolenskan atomelektrostancijal]] da sen abuedheotandoil, [[polimerad|polimeriden]] tegimel i polimerpakuitesen tegimel.

== Geografijan andmused ==
Lidn om ümbärtud [[Roslavlin rajon]]an territorijal. Se sijadase [[Desn (Dnepran ližajogi)|Desn-jogen]] da sen vezivaradimen ({{lang-ru|Десногорское водохранилище}} 44 km², 193 m ü.m.t.) oiktal randal, 200 m ü.m.t. keskmäižel korktusel. AES zavodiše 3 km lodeheze lidnaspäi. Täuttihe vezivaradint vll 1979−1984. Matkad [[Smolensk]]hasai om 107 km lodeheze orhal vai 146 km avtotel. Lähembaine lidn om [[Roslavl']] 36 km suvipäivlaskmha orhal vai 40 km avtotedme. «Roslavl' — [[Obninsk]]»-avtote mäneb 3 kilometras suvhe lidnaspäi, sen sarak tuleb lidnha. Raudte om ühtenzoittud atomelektrostancijanke 22-kilometrižel sarakol «Roslavl' — [[Suhiniči]]»-keskustaspäi.

Sosnovk-külä (35 rist. vl 2018) mülüb lidnümbrikho Desnogorskan ližaks. Lugetas kahesa nomeruidud mikrorajonad lidnas.

== Eläjad ==
Vl 1979 lidnan ristitišt oli 9 830 eläjad. Vn 2010 Venäman rahvahanlugemižen mödhe lidnan-lidnümbrikon eläjiden lugu oli 31 100 ristitud. Kaikiš suremb lidnan ristitišt oli 36..37 tuhad eläjid vll 1996−2001 (37 300 rist. vll 2000−2001).

[[Ortodoksine hristanuskond|Ortodoksižen hristanuskondan]] Jumalanmaman «Kaikiden gorähižiden ihastuz»-jumalaižen päjumalanpert' (2009), Ph. Stefan Permalaižen puine jumalanpert' (1997) i Sündun Eläbzdusen časoun' (kaumžoman territorijal, 2000) oma olmas lidnas.

Rahvahad (2010): [[venälaižed]] — 92,5%, [[ukrainalaižed]] — 2,3%, [[vaugedvenälaižed]] — 2,0%, toižed rahvahad — 3,2%.

Professionaližen opendusen aluzkund om Desnogorskan energetine kolledž.<ref>[http://dek67.ru/ Desnogorskan energetižen kolledžan sait (''dek67.ru'').] {{ref-ru}}</ref>

== Galerei ==
<gallery mode="packed" heights="125px">
Курган славы - panoramio.jpg|Hoštusen käp
Smolensk NPP 2013-05-07.jpg|Smolenskan AES
Памятник семье - panoramio.jpg|Muštnik kanzale. Tervehtoitai i kul'turkeskuz om tagamal (2014)
</gallery>

== Homaičendad ==
<references />

== Irdkosketused ==
* [http://desnogorsk.admin-smolensk.ru/ Lidnümbrikon tobmuden sait (''desnogorsk.admin-smolensk.ru'').] {{ref-ru}}
{{Commons|Category:Desnogorsk}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Smolenskan agjan lidnümbrikod]]
