{{1000}}
{{Valdkund
| Nimi = Irakan Tazovaldkund<br />جمهورية العراق <small>(arab.)</small><br /><small>''(Al' Džumhurija Al' Irakija)''</small><br />کۆماری عێراق <small>(sorani)</small><br /><small>''(Komari Erak)''</small><br />ܩܘܼܛܢܵܐ ܐܝܼܪܲܩ <small>(aram.)</small><br /><small>''(Kutna Irak)''</small>
| Valdkundznam = Coat of arms (emblem) of Iraq 2008.svg
| Flag = Flag of Iraq.svg{{!}}border
| Valdkundznam text = Irakan valdkundznam
| Flag text = Irakan flag
| Pälidn = Bagdad
| Eläjiden lugu = 37,056,169<ref>[https://www.cia.gov/library/publications/the-world-factbook/geos/iz.html Irakan ristitišton endustuz vl 2015 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2015
| Pind = 437,072
| Kart = Iraq in its region.svg
| Kel' = [[araban kel'|araban]], [[sorani]] ([[kurdan keled|kurdan kelen]] pagin), [[aramejan keled|aramejan]]
| Valdkundan pämez' = [[Masum Fuad|Fuad Masum]]
| Päministr = [[Al' Abadi Haider|Haider Al' Abadi]]
| Religii = [[islam]]
| Valüt = [[irakan dinar]] (IQD)
| Internet-domen = [[.iq]]
| Telefonkod = +964
| Aigvö = [[UTC]]+3
}}
'''Irak''' ([[araban kel'|arab.]]: العراق, [[sorani]]: عێراق), täuz' oficialine nimituz — '''Irakan Tazovaldkund''' ([[araban kel'|arab.]]: جمهورية العراق ''Al' Džumhurija Al' Irakija'', [[sorani]]: کۆماری عێراق ''Komari Erak'', [[aramejan kel'|aram.]]: ܩܘܼܛܢܵܐ ܐܝܼܪܲܩ ''Kutna Irak''), om valdkund [[Azii|Azijan]] päivlaskmas. Pälidn da kaikiš suremb lidn om [[Bagdad]].

Irak om [[Kivivoin eksportirujiden valdkundoiden organizacii|KEVO]]:n üks' alusenpanijoišpäi, necen organizacijan aluz om pandud vl 1960 sügüz'kun 10-14. päivil Bagdadan konferencijal.

== Istorii ==
Vl 1932 redukun 3. päiväl Irak tedoti ičeze ripmatomudes [[Sur' Britanii|Sures Britanijaspäi]].

Vozil 2003-2011 valdkund oli alištunu [[AÜV]]:oiden sodavägile.

Pordaigaine Konstitucii om vahvištadud vl 2005 redukun 15. päiväl.

== Geografijan andmused ==
[[Fail:Iraq Topography.png|thumb|left|250px|Irakan topografine kart.]]
Irak om mavaldkundröunoiš [[Iran]]anke päivnouzmas (röunan piduz om 1599 km), [[Kuveit]]anke suvipäivnouzmas (254 km), [[Saudan Arabii|Saudan Arabijanke]] suves (811 km), [[Iordanii|Iordanijanke]] (179 km) da [[Sirii|Sirijanke]] (599 km) päivlaskmas, [[Turkanma]]nke pohjoižes (367 km). Ühthine röunoiden piduz — 3809 km. [[Persijan laht]]en randanpird om 58 km pitte valdkundan suvipäivnouzmpoles. Valdkundan pind om 437,072 km².

Irakan tobj pala om sijatud [[Mesopotamijan alangišt]]os. Korktembaine čokkoim om [[Iranan mägišt]]on Šeeha Dar (Bozdag)-mägenpä (3611 m) Irananke röunal. Surembaižed joged oma [[Tigr (jogi)|Tigr]] da [[Jevfrat]]. Ned ühthejokstas lühüdha [[Šatt El' Arab]]-jogehe, kudamb lankteb [[Persijan laht]]he. [[Mec]]ad ottas 2% territorijad.

Klimat om [[subtropine vö|subtropine]] pohjoižes da [[tropine vö|tropine]] suves. Keza om kuiv da lujas räk. Tal'v om vihmakaz da viluhk, paneb lunt pohjoižiš mägiš. Paneb sadegid 50-150 mm vodes, mägil — 1500 mm:hasai.

Londuseližed pävarad oma [[kivivoi]] (kahtenz' sija mail'mas [[Saudan Arabii|Saudan Arabijan]] jäl'ghe), [[londuseline gaz]], [[fosfor|fosfatad]]; toižed varad — metallad ([[raud]], [[vas'k]], [[hrom]], [[nikel']], [[cink]], [[hahktin]]), [[rik]], [[sauvondgips]], [[savi|saved]], [[azbest]], [[mouckivi]], [[tal'k]], [[keitandsol]].

== Politine sistem ==
[[Fail:Baghdad Convention Center.jpg|thumb|right|250px|Alakodin ištundoiden pordaigaine sija [[Bagdad]]as.]]
Ohjandusen form om federativine demokratine islamine [[parlamentine tazovaldkund|parlamentine]] tazovaldkund. Valdkundan pämez' om prezident, koume varaprezidentad oma hänele abuhu. Parlamentan ühtnijad valitas prezidentad nelläks vodeks äniden kahtel koumandest, kahtenden strokun om voimuz. Ohjastusen da parlamentan pämez' om päministr, valičeze Prezidentan Nevondkundal. Parlamentan ezifrakcii formiruib ohjastust.

Parlament om kaks'kodine vn 2005 Konstitucijan mödhe, üks'kodine faktižešti. Üläkodid — Ühtištusen Nevondkundad — eile tähäsai. Vaiše alakodi om, se om Ezitajiden Nevondkund ([[araban kel'|arab.]]: مجلس النواب العراقي ''Madžlis An-Nuvvab Al'-Irakiji'', [[sorani]]: ''Enkumena Nûnerên Êrak'') 328 ühtnijanke, kaik rahvaz valičeb heid nelläks vodeks.

Järgvaličendad parlamentha oliba vl 2014 sulakun 30. päiväl. Nügüdläine Irakan prezident om [[Masum Fuad|Fuad Masum]] vs 2014 heinkun 24. päiväspäi. [[Al' Abadi Haider|Haider Al' Abadi]] radab päministran vs 2014 sügüz'kun 8. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Irakan administrativiž-territorialine jagand]].''

Valdkund alajagase 19 agjaha (''muhafaz:ha''), ned — 120 ümbrikho (''kaza:ha''). Ümbrikod jagase alaümbrikoihe. Irakan Kurdistan om region avtonomijanke valdkundan pohjoižes, nell' agjad täuzin vai paloin mülüdas sihe.

== Eläjad ==
Irakas elädas [[irakalaižed]]. Päivlaskmaižed da suvipäivlaskmaižed territorijad oma rahvahatomad.

Toižed lidnad-millionerad (vl 2008, surembaspäi penembha): [[Mosul]], [[Basr]], [[Erbil']], [[Suleimanii]], [[Kirkuk]].

Vl 2009 eläjiden lugu oli 31 234 000 ristitud.

== Rahvahanižanduz ==
Vl 2012 Irakan päeksport oli toreh [[kivivoi]] (84%), toižed torhuzmaterialad (8%); toine eksport — [[söm]] da eläb [[kabjživatišt]] (5%). Vl 2012 [[Indii]], [[Kitai]], [[AÜV]] da [[Suvikorei]] oliba päeksportpartnörikš (eksportan kaks' koumandest valdkundaspäi). Sil-žo vodel [[Turkanma]], [[Kitai]], [[Sirii]] da [[AÜV]] oliba importan päühtnijoikš (ühtes — importan 60% valdkundha).

== Homaičendad ==
<references />

== Irdkosketused ==
* [http://www.parliament.iq/ Irakan Tazovaldkundan parlamentan oficialine sait.] {{ref-ar}} {{ref-ku}} {{ref-en}}

{{Commons|Iraq}}
{{Azii}}

[[Kategorii:Irak| ]]
