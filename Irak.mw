{{10000}}
{{Valdkund
| Nimi = Irakan Tazovaldkund<br />جمهورية العراق <small>(arab.)</small><br /><small>''(Al' Džumhurija Al' Irakija)''</small><br />کۆماری عێراق <small>(sorani)</small><br /><small>''(Komari Erak)''</small>
| Valdkundznam = Coat of arms (emblem) of Iraq 2008.svg
| Flag = Flag of Iraq.svg{{!}}border
| Valdkundznam text = Irakan valdkundznam
| Flag text = Irakan flag
| Pälidn = Bagdad
| Eläjiden lugu = 40,194,216<ref>[https://www.cia.gov/library/publications/the-world-factbook/geos/iz.html Irakan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 438,317
| Kart = Iraq in its region.svg
| Kel' = [[araban kel'|araban]], [[sorani]] ([[kurdan keled|kurdan kelen]] pagin)
| Valdkundan pämez' = [[Saleh Barham|Barham Saleh]]
| Päministr = [[Abdul-Mahdi Adil'|Adil' Abdul-Mahdi]]
| Religii = [[islam]]
| Valüt = [[irakan dinar]] (IQD)
| Internet-domen = [[.iq]]
| Telefonkod = +964
| Aigvö = [[UTC]]+3
}}
'''Irak''' ({{lang-ar|العراق}}, [[sorani]]: عێراق), täuz' oficialine nimituz — '''Irakan Tazovaldkund''' ({{lang-ar|جمهورية العراق}} ''Al' Džumhurija Al' Irakija'', [[sorani]]: کۆماری عێراق ''Komari Erak'', {{lang-arc|ܩܘܼܛܢܵܐ ܐܝܼܪܲܩ}} ''Kutna Irak''), om valdkund [[Azii|Azijan]] päivlaskmas. Pälidn da kaikiš suremb lidn om [[Bagdad]].

Irak om [[Kivivoin eksportirujiden valdkundoiden organizacii|KEVO:n]] üks' alusenpanijoišpäi, necen organizacijan aluz om pandud vn 1960 10.-14. päivil sügüz'kud Bagdadan konferencijal.

== Istorii ==
Vn 1932 3. päiväl redukud Irak tedištoiti ičeze ripmatomudes [[Sur' Britanii|Sures Britanijaspäi]]. Vozil 2003−2011 valdkund oli alištunu [[Amerikan Ühtenzoittud Valdkundad|AÜV:oiden]] sodavägile.

Irakan seičemenz' lugul Konstitucii<ref>[http://www.constituteproject.org/ontology/Iraq?lang=en Irakan Konstitucijan tekst ''constituteproject.org''-saital.] {{ref-en}}</ref> ({{lang-ar|دستور العراق}} ''Dustur'', [[sorani]]: ''Destûra'') om vahvištadud vn 2005 15. päiväl redukud, se mülütab kaikenaigaižid i pordaigaližid sanundoid, no jäb vajehtusita.

== Geografijan andmused ==
[[Fail:Iraq Topography.png|thumb|left|250px|Irakan topografine kart.]]
Irak om mavaldkundröunoiš [[Iran]]anke päivnouzmas (röunan piduz om 1599 km), [[Kuveit]]anke suvipäivnouzmas (254 km), [[Saudan Arabii|Saudan Arabijanke]] suves (811 km), [[Iordanii|Iordanijanke]] (179 km) da [[Sirii|Sirijanke]] (599 km) päivlaskmas, [[Turkanma]]nke pohjoižes (367 km). Ühthine röunoiden piduz — 3809 km. [[Persijan laht]]en randanpird om 58 km pitte valdkundan suvipäivnouzmpoles. Valdkundan pind om 438 317 km², saum vezid — 0,22% (950 km²).

Irakan tobj pala om sijatud [[Mesopotamijan alangišt]]os. Kaikiš korktemb čokkoim om [[Iranan mägišt]]on Šeeha Dar (Bozdag)-mägenpä (3611 m) Irananke röunal. Kaikiš znamasižembad joged oma [[Tigr (jogi)|Tigr]] da [[Jevfrat]]. Ned ühthejokstas lühüdha [[Šatt El' Arab]]-jogehe, kudamb lankteb [[Persijan laht]]he. [[Mec]]ad ottas territorijan kaks' procentad.

Klimat om [[subtropine vö|subtropine]] pohjoižes da [[tropine vö|tropine]] suves. Keza om kuiv da lujas räk. Tal'v om vihmakaz da viluhk, paneb lunt pohjoižiš mägiš. Paneb sadegid 50..150 mm vodes, mägil — 1500 mm:hasai.

Londuseližed pävarad oma [[kivivoi]] (kahtenz' sija mail'mas [[Saudan Arabii|Saudan Arabijan]] jäl'ghe), [[londuseline gaz]], [[fosfor|fosfatad]], toižed varad — metallad ([[raud]], [[vas'k]], [[hrom]], [[nikel']], [[cink]], [[hahktin]]), [[rik]], [[sauvondgips]], [[savi|saved]], [[azbest]], [[mouckivi]], [[tal'k]], [[keitandsol]].

== Politine sistem ==
[[Fail:Baghdad Convention Center.jpg|thumb|right|250px|Alakodin ištundoiden pordaigaine sija [[Bagdad]]as.]]
Ohjandusen form om federativine demokratine islamine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-ar|رئيس العراق}} ''Rajis ali Irak'', [[sorani]]: ''Serokê Iraqê''), koume varaprezidentad oma hänele abuhu. Parlamentan ühtnijad valitas prezidentad nelläks vodeks äniden kahtel koumandest, kahtenden strokun voimuz om olmas. Ohjastusen da parlamentan pämez' om päministr (valdkundan faktine pämez'), valičeze Prezidentan Nevondkundal. Parlamentan ezifrakcii formiruib Federališt ohjastust. Kirjutamata Konstitucijha, päministr om šiit, prezident om [[kurdlaižed|kurdlaine]], valitas sunnitad parlamentan ezimeheks.

Parlament om kaks'kodine vn 2005 Konstitucijan mödhe, üks'kodine faktižešti. Üläkodid — Ühtištusen Nevondkundad — eile tähäsai. Vaiše alakodi radab, se om Ezitajiden Nevondkund ({{lang-ar|مجلس النواب العراقي}} ''Madžlis An-Nuvvab Al'-Irakiji'', [[sorani]]: ''Enkumena Nûnerên Êrak'') 329 ühtnijanke, kaik rahvaz valičeb heid nelläks vodeks.

Parlamentan ühtnijoiden järgenduseližed valičendad oliba vn 2018 12. päiväl semendkud. Nügüdläine Irakan prezident om [[Saleh Barham|Barham Saleh]] vs 2018 redukun 2. päiväspäi (8nz' lugul). [[Abdul-Mahdi Adil'|Adil' Abdul-Mahdi]] radab päministran vs 2018 redukun 25. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Irakan administrativiž-territorialine jagand]].''

Valdkund jagase 19 agjaks (''muhafaz:aks''), ned alajagasoiš 120 ümbrikoks (''kaza:ks''). Ümbrikod jagasoiš alaümbrikoikš. Irakan Kurdistan om region avtonomijanke valdkundan pohjoižes, nell' agjad täuzin vai paloin mülüdas sihe.

== Eläjad ==
Irakas elädas [[irakalaižed]]. Päivlaskmaižed da suvipäivlaskmaižed territorijad oma rahvahatomad. Vl 2009 valdkundan eläjiden lugu oli 31 234 000 ristitud, vl 2015 — 37 056 169 ristitud. Kaikiš suremb ristitišt om nügüd'.

Rahvahad (1987): [[arabalaižed]] — 75..80%, [[kurdalaižed]] — 15..20%, toižed rahvahad — 5%.

Religijan mödhe (2015): [[islam|islamanuskojad]] — 95..98% ([[šiitad]] 64−69%, [[sunnitad]] 29−34%), [[hristanuskond|hristanuskojad]] — 1%, toižed uskojad — 1..4%.

Toižed lidnad-millionerad (vl 2008, surembaspäi penembha): [[Mosul]], [[Basr]], [[Erbil']], [[Suleimanii]], [[Kirkuk]]. Lidnalaižiden pala om 71% (2020).

== Rahvahanižanduz ==
Vl 2012 Irakan päeksport oli toreh [[kivivoi]] (84%), toižed torhuzmaterialad (8%), toine eksport — [[söm]] da eläb [[kabjživatišt]] (5%). Vl 2012 [[Indii]], [[Kitai]], [[AÜV]] da [[Suvikorei]] oliba päeksportpartnörikš (eksportan kaks' koumandest valdkundaspäi). Sil-žo vodel [[Turkanma]], [[Kitai]], [[Sirii]] da [[AÜV]] oliba importan päühtnijoikš (ühtes — importan 60% valdkundha).

== Homaičendad ==
<references />

== Irdkosketused ==
* [http://www.parliament.iq/ Irakan Tazovaldkundan parlamentan oficialine sait (''parliament.iq'').] {{ref-ar}} {{ref-ku}} {{ref-en}}
* [http://www.pmo.iq/ Irakan päministran oficialine sait (''pmo.iq'').] {{ref-ar}} {{ref-en}}
* [http://www.cabinet.iq/ Irakan ministrišton oficialine sait (''cabinet.iq'').] {{ref-ar}} {{ref-en}}
* [http://presidency.iq/ Irakan prezidentan ofisan oficialine sait (''presidency.iq'').] {{ref-ar}} {{ref-en}} {{ref-ku}}
{{Commons|Iraq}}

{{Azii}}

[[Kategorii:Irak| ]]
