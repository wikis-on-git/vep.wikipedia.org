{{Eländpunkt
 | Nimi = Serov<br/>Серов
 | Lidnanznam = Coat of Arms of Serov (Sverdlovsk oblast).png
 | Flag = Flag of Serov (Sverdlovsk oblast).png
 | Lidnanznam text = Serovan lidnanznam
 | Flag text = Serovan flag
 | Valdkund = Venäma
 | Eläjiden lugu = 95,141
 | Voz' = 2021
 | Pind = 94
 | Fail = Serov CulturePalace 0195.jpg
 | Pämez' = Vasilii Sizikov<br />(eloku 2018—)
 | Telefonkod = +7-34385-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Serov''' ({{lang-ru|Серо́в}}) om [[Venäma]]n lidn da raudtesol'm [[Sverdlovskan agj]]an pohjoižes. Se om agjan videnz' lidn eläjiden lugun mödhe, [[Serovan lidnümbrik]]on administrativine keskuz. Enččen Serovan rajonan pala mülüb lidnümbrikho vn 2017 redukuspäi.

== Istorii ==
[[Mansi]]d oma tahondan igähižen rahvahan. Nügüdläižen eländpunktan aluz om pandud vn 1894 semendkus kuti ''Nadeždinskii-radnikžilo'' sauvomha da holitamha [[rel'sad|raudterel'soiden]] ühtennimišt metallurgišt tegint, ottihe rel'soid sauvomha [[Transsib]]ad. Nimitihe Bogoslovskii-kaivuzümbrikon Nadežda Polovcova-pidajan nimen mödhe. Vn 1919 15. päiväl sügüz'kud radnikžilo sai lidnan statusad ''Nadeždinsk''-nimenke. Vll 1934−1937 sen nimi oli ''Kabakovsk'' Sverdlovskan agjan Ivan Kabakov-päsekretarin kanzannimen mödhe. Vn 1939 7. päiväl kezakud udesnimitihe lidnad nügüdläižikš pölištunuden NSTÜ:n vägimehen Anatolii Serov-lendajan kanzannimen mödhe. Vspäi 1963 lidn om alištunu agjan tobmudele oikti.

Serov šingotase [[raud]]an [[metallurgii|metallurgijan]] kahtel tegimel (teraz, raudühthesuladused), mašiništonsauvomižel (mašiništ samižsarakon täht, pidatimed), mecan ümbriradmižel, sömtegimištol i sauvondmaterialiden sarakol (raudbetontegesed).

== Geografijan andmused ==
Lidn sijadase [[Uralmäged|Pohjoižen Uralan]] taga, Kakv-jogen ({{lang-ru|Каква}}, 170 km pitte) hural randal tobjimalaz, läz sen lanktendan sijad [[Sos'v (jogi)|Sos'v-jogehe]] oiktalpäi, Sos'van oiktal randpolel, 105 m ü.m.t. keskmäižel korktusel. Matkad [[Jekaterinburg]]hasai om 308 km suvhe orhal, 353 km avtotedme vai raudtedme. Lähembaižed lidnad oma [[Krasnoturjinsk]] 27 km lodeheze orhal, 33 km avtol vai raudtel, i [[Karpinsk]] 36 km lodeheze orhal vai 46 km avtotedme.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 99 373 ristitud, lidnümbrikon ühesa kümnendest. Kaikiš suremb lidnan ristitišt oli 104 tuhad eläjid vl 1967 i vll 1989−1991 (104 158 rist. vl 1989).

Rahvahad (ozutadud rahvahudenke vl 2010): [[venälaižed]] — 92,6%, [[totarlaižed]] — 3,3%, [[azerbaidžanlaižed]] — 1,0%, toižed rahvahad — 3,1%.

[[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/9248 Serovan pühäpertid ''sobory.ru''-saital.] {{ref-ru}}</ref> oma olmas lidnas: Sündun Toižetamižen päjumalanpert' (om saudud tošti vodele 2007), kaks' jumalanpertid i časoun'. [[Islam]]an pämečet' om saudud vodele 2011.

Keskopendusen 12 aluzkundad (tehnikumad, kolledžad da profškolad i niiden filialad), Uralan valdkundaližiden tehnižen i pedagogižen universitetoiden (Jekaterinburg) filialad oma professionaližen opendusen aluzkundoikš.

== Galerei ==
<gallery mode="packed" heights="125px">
Школа № 20.jpg|Keskškol nomer 20 i muštnik A.K. Serovale (2008)
Преображенская площадь.JPG|Sündun Toižetamižen päjumalanpert' i sen torg, vn 2012 nägu
Как сто лет назад.JPG|Metallurgine tegim A.K. Serovan nimed vl 2008 i istorine puine pertišt
СЗФ.JPG|Serovan raudühthesuladusiden tegim vl 2012
Metallurgical Technicum, Serov, 2018.jpg|Serovan metallurgine tehnikum (2018)
ЦДЮТ.JPG|Lapsiden da norišton sädamižen keskuz (2008)
L'va Tolstogo 16, 2016.jpg|Sömižen fabrik i «Krugläška»-kafe vl 2018
Бассейн.jpg|Ujundbassein (2008)
Серовский автовокзал.JPG|Avtobusstancii vl 2008
Железнодорожный вокзал. Станция Серов. Свердловская область.jpg|Serov-päraudtestancijan sauvuz vl 2015
</gallery>

== Homaičendad ==
<references/>

== Irdkosketused ==
* [http://www.adm-serov.ru/ Lidnümbrikon tobmuden aluzkundoiden oficialine sait (''adm-serov.ru'').] {{ref-ru}}
{{Commons|Category:Serov}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Serovan lidnümbrik|*]]
