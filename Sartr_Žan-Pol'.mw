{{1000}}{{A10000}}
{{Personalii
| изображение = Jean Paul Sartre 1965.jpg
| описание изображения = Žan-Pol' Sartr vn 1965 heinkus
}}
'''Žan-Pol' Šarl' Emar Sartr''' ({{lang-fr|Jean-Paul Charles Aymard Sartre}} [ʒɑ̃ˈpɔl saʁtʁ]; sünd. [[21. kezaku]] [[1905]], [[Pariž]], [[Francii]] — kol. [[15. sulaku]] [[1980]], sigä-žo) oli francijalaine [[egzistencializm]]an filosof, kirjutai (p'jesad, proz, politižed essed) i pedagog. Vn 1964 [[Nobelän premii literaturas|Nobelän premijan literaturas]] laureat, pučihe sišpäi kaičemha ičeze personališt ripmatomut i Nobelän komitetan nevondkundaliženvastaižen radmižen tagut.

== Biografii ==
Žan-Pol' oli sündnu Francijan Žan-Batist Sartr-sodamerioficeran i hänen Anna-Marija Šveicer-akan pereheze. Priha oli üks'jäižen lapsen kanzas, tat koli vagahaižen 15-kuižes igäs. Sai opendust [[La Rošel'|La Rošelin]] liceiš, sid' Normaližes üläškolas (Pariž) i vahvišti dissertacijad filosofijas.

Sartr openzi Francijan liceistoid filosofijha vll 1929−1939 i 1941−1944. Vl 1939 služi armijas meteorologistal, putui saksan plenha. Vspäi 1944 oli otnus literaturižhe radmižhe tobjimalaz. Vl 1953 oli valitud [[Mail'man kožundan Nevondkund]]ha ühtnijaks, ozuti hurakacegid. Pid'oiteli [[Alžir]]an ripmatomuden tahtoid vl 1956, nacionalistad-toračud poukahtiba filosofan faterad Parižan keskuses kahtišti i anastiba hänen «Uded aigad»-aiglehtesen (''Les Temps modernes'') redakcijad viž kerdad. Kirjutai ei sädand prozad vn 1964 pučindan premijaspäi jäl'ghe. Ühtni vn 1968 francižhe «Rusttaha semendkuhu» — üläopenikoiden revolücijha.

Tedomez' eli avoinudes partnörižuses [[Simona de Bovuar]]anke (1908−1986) üläškolan aigaspäi Sartran surmhasai. Simona oli kirjutai i mugažo egzistencializman filosof, feminist. Par oli lapsetoi.

== Valitud sädused ==
;Čomamahtoline literatur
* «Tuskištuz», roman ({{lang-fr|La Nausée}}, 1938)
* «Sein», sanutesiden kogoduz (''Le Mur'', 1939)
* «Joudjuden teil», jänu kesken tetralogii (romanad, ''Les chemins de la liberté'', 3 tomad, 1945−1949)
* «Vaihed», avtobiografine starin (''Les Mots'', 1964)

;Filosofižed töd
* «Olend i ni-mi» (''L'Être et le néant'', 1943)
* «Dialektižen melen kritik» (''Critique de la raison dialectique'', 1. tom 1960, 2. tom 1985)

== Homaičendad ==
<references />

{{stub}}
[[Kategorii:Francijan filosofad]]
[[Kategorii:Francijan kirjutajad]]
[[Kategorii:Francijan tedomehed]]
[[Kategorii:Filosofad kirjamišton mödhe]]
[[Kategorii:Kirjutajad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Nobelän premijan laureatad]]
