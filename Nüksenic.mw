{{Eländpunkt
 | Nimi = Nüksenic<br />Нюксеница
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 4,271
 | Voz' = 2010
 | Pind =
 | Fail =
 | Pämez' = Sergei Prokopjev<br />(reduku 2020—)
 | Telefonkod = +7-81747-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Nüksenic''' ({{lang-ru|Ню́ксеница}}) om [[Venäma]]n žilo da küläkund [[Vologdan agj]]an pohjoižpäivnouzmas. Se om [[Nüksenican rajon]]an administrativine keskuz da kaikiš suremb eländpunkt.

== Istorii ==
Eländpunkt mainitase ezmäižen kerdan vl 1619. Žilo om nimitadud penen Nüksenic-jogen mödhe ({{lang-ru|Ню́ксеница / Ню́ксенка}}) i om saudud sen jogensus ümbri. Jogen nimituz korreliruib pohjoižsaamen ''njukča''-sananke («[[joucen]]»).

Šingotihe «Moskv — Arhangel'sk»-torguindvezitenno. Mülüi [[Suren Ustügan makund]]ha 19. voz'sadal. Rajonkeskuz vs 1931 heinkun 30. päiväspäi kahten rajonan ühtištusen jäl'ghe: Suhonan (keskuz oli [[Gorodiščn]]-žilos) i Kokšen'gan ([[Tarnogan Lidnut]]-keskusenke).

Nüksenican küläkund oli olmas vspäi 2006. Municipaline «Nüksenskoje»-ühtnik om sätud vn 2009 8. päiväl sulakud nellän küläkundan ühtištusel: Nüksenican, Bobrovskojen, Krasavinon i Uftügan.

Nüksenic šingotase valdkundaližil holitišil, gazanveimen i kivivoiveimen holitusel, argvoin tegimel, mecan varhapanendal.

== Geografijan andmused ==
Žilo sijadase rajonan keskuzpalan päivlaskmas, [[Suhon]]-jogen alajoksmusen hural randal ({{lang-ru|Сухона}}). Nüksenic-jogi lankteb Suhonha, se sädase kahten penen jogen ühthejoksmusel i jokseb vaiše viž kilometrad. Matkad agjan [[Vologd]]-pälidnhasai om 278 kilometrad suvipäivlaskmha orhal vai 310 km «Vologd — [[Sur' Ustüg]]»-avtotedme. Lähembaine lidn om [[Tot'm]] 96 km päivlaskmha-suvipäivlaskmha orhal vai 106 km avtol.

Klimat om [[ven vö|ven]] kontinentaline, tal'vel kaikiš lujembad kirjutadud pakaižed agjas oleliba žilos, absolütine minimum om −51,3 C°.

Kaik 3 žilod, 44 küläd i 1 futor mülüdas municipaližhe ühtnikha Nüksenican ližaks. Ühtnikan pind om 2986,47 km².

== Eläjad ==
Vl 1959 žilon ristitišt oli 2 067 eläjad. Vn 2002 Venäman rahvahanlugemižen mödhe eläjiden lugu oli 4 407 ristitud (kaikiš suremb ristitišt), vl 2010 — 4 271 ristitud, rajonan ristitišton kaks' videndest. Municipaližen ühtnikan ristitišt oli 6 144 eläjad vl 2010.

[[Ortodoksine hristanuskond|Ortodoksižen hristanuskondan]] ph. Agapit Markušalaižen puine jumalanpert'<ref>[http://sobory.ru/geo/locat/6576 Nüksenican pühäpertid ''sobory.ru''-saital.] {{ref-ru}}</ref> om saudud vl 2008.

Nened büdžetižed aluzkundad oma žilos: rajonan kodirandantedištandmuzei, veroližen rahvahankul'turan keskuz, lapsiden sportškol. Opendusen aluzkund om Nüksenican keskškol. Fizkul'turiž-tervehtandkompleks štargundlavanke i stadion oma saudud «[[Gazprom]]»-kompanijal.

Avtobusad oma kundaližeks transportaks žilon ümbrištos i rajoniden keskes, avtobusstancii radab. Ehtatim ühtenzoitab Suhonan randoid žilon keskusenno, avtotesild Suhonas päliči om saudud 2 km päivlaskmha žilospäi. Lendimport om saudud žilos vl 1946, se eile kävutandas passažirreisiden täht pahan olendan tagut. Passažirühtenzoituz Suhonadme oli olmas 1960-1990-nzil vozil.

== Homaičendad ==
<references />

== Irdkosketused ==
* [http://nuksenskoe-sp.ru/ Municipaližen «Nüksenskoje»-ühtnikan tobmuden sait (''nuksenskoe-sp.ru'').] {{ref-ru}}

[[Kategorii:Vologdan agjan žilod]]
[[Kategorii:Eländpunktad kirjamišton mödhe]]
[[Kategorii:Nüksenican rajon|*]]
