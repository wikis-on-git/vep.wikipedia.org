{{1000}}
{{Valdkund
| Nimi = Portugalijan Tazovaldkund<br />República Portuguesa <small>(port.)</small><br />República Pertuesa <small>(mirand.)</small>
| Valdkundznam = Coat of arms of Portugal.svg
| Flag = Flag of Portugal.svg
| Valdkundznam text = Portugalijan valdkundznam
| Flag text = Portugalijan flag
| Pälidn = Lissabon
| Eläjiden lugu = 10,355,493<ref>[https://www.cia.gov/library/publications/the-world-factbook/geos/po.html Portugalijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 92,090
| Kart = EU-Portugal with islands circled.svg
| Kel' = [[portugalijan kel'|portugalijan]], [[mirandan kel'|mirandan]]
| Valdkundan pämez' = [[Di Soza Marselu Rebelu|Marselu Rebelu di Soza]]
| Päministr = [[Košta Antoniu|Antoniu Košta]]
| Religii = [[hristanuskond]]
| Valüt = [[evro]] (€) (EUR)<ref>Edel 2002 vot — [[portugalijan eskudo]].</ref>
| Internet-domen = [[.pt]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +351
| Aigvö = tal'vel [[UTC]]+0,<br />kezal [[UTC]]+1
}}
'''Portugalii''' ({{lang-pt|Portugal}} [puɾtuˈɣaɫ], {{lang-mwl|Pertual}}), oficialižikš — '''Portugalijan Tazovaldkund''' ({{lang-pt|República Portuguesa}}, {{lang-mwl|República Pertuesa}}), om kaikiš päivlaskmaižemb [[Evrop]]an valdkund. Pälidn da kaikiš suremb lidn om [[Lissabon]].

Vspäi 1949 om [[Pohjoižatlantižen kožundkirjutesen organizacii|PAKO:n]] ühtnii (sen alusen aigalpäi). Vspäi 1986 om [[Evropan Ühtištuz|EÜ:n]] ühtnii.

== Etimologii ==
Valdkundan nimi om saudud [[Portu]]-lidnan nimespäi ({{lang-la|Portus}}) da [[kel'talaižed|kel'tan]] ''Cale''-tahondan nimespäi.

== Istorii ==
Vn 1143 5. päiväl redukud Portugalii tedoti ičeze ripmatomut [[Leon (kunigahuz)|Leon-kunigahusespäi]].

Vozil 1581−1640 Portugalii oli [[Ispanii|Ispanijan]] palaks.

Vn 1910 5. päiväl redukud Portugalii kändihe tazovaldkundaks revolücijan satuseks.

Vl 1926 sodakukerduz oli valdkundas. Sodadiktatur jätksihe vhesai 1974 (25. sulaku, «[[unihein]]iden revolücii»).

Jäl'gmäine valdkundan konstitucii<ref>[http://www.parlamento.pt/Legislacao/Paginas/ConstituicaoRepublicaPortuguesa.aspx Portugalijan Konstitucijan tekst (vn 2005 vajehtusidenke) ''parlamento.pt''-saital.] {{ref-pt}} {{ref-en}} {{ref-fr}}</ref> ({{lang-pt|Constituição}}) om väges vs 1976 sulakun 25. päiväspäi möhembaižidenke znamasižidenke vajehtusidenke (vozil 1982, 1989, 1992, 1997, 2001, 2004 da 2005).

== Geografijan andmused ==
[[Fail:Portugal topographic blank map-fr.png|thumb|left|200px|Portugalijan topografine kart.]]
Valdkund sijadase [[Pirenejan pol'sar'|Pirenejan pol'saren]] suvipäivlaskmpoles, [[Atlantine valdmeri|Atlantižen valdmeren]] randal. Portugalii om mavaldkundröunoiš [[Ispanii|Ispanijanke]] (1224 km) pohjoižes da päivnouzmas. Sen päivlaskmaižed da suvižed randad lainištab [[Atlantine valdmeri]] (randanpird om 1793 km pitte). Sen ližaks atlantižed [[Azorižed sared|Azorižed]] da [[Madeir (sared)|Madeir]]-sared oma Portugalijan ohjandusen al.

Portugalijan territorijan enamban palan reljef om murdma da mägikaz. Valdkundan kaikiš korktemb čokkoim om [[Piko]]-mägenoc [[Azorižed sared|Azorižil saril]] (2351 m). Kaikiš korktemb čokkoim kontinental om [[Eštrel]]-mägi, 1991 metrad meren pindan päl. Valdkundas om kaht znamasišt joged [[Ispanii|Ispanijas]] niškoil. Ned oma [[Doru]]-jogi ({{lang-es|Duero}}) da [[Težu]]-jogi (isp. ''Taho'').

Klimat om [[Keskmeri|Keskmeren]] [[subtropine vö|subtropine]]. Vilukun keskmäine lämuz om +5..+10 C°, heinkun — +20..+27 C°. Mägil sadab äjan, 1000..2500 mm vodes, no mererandaližil tazangištoil vaiše 400..800 mm.

Londuseližed pävarad oma [[kala]] da [[metall]]ad ([[raud|raudkivend]], [[vas'k]], [[vol'fram]], [[cink]], [[tin]], [[hobed]], [[kuld]], [[uran (himine element)|uran]]); toižed varad — [[mramor]], [[sauvondgips]], [[savi|saved]], [[sol]], [[mec]], [[mahuz]], [[gidroenergii]].

== Politine sistem ==
[[Fail:Parlamento April 2009-1a.jpg|thumb|right|250px|''San Bento''-pert'kulu om Portugalijan parlamentan ištundoiden sija [[Lissabon]]as.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-pt|Presidente da República Portuguesa}}), kudambad kaik rahvaz valičeb videks vodeks. Prezident paneb päministrad da ministrid radnikusile, hö pidadas vastust parlamentale. Valdkundaline Nevondkund ({{lang-pt|Conselho de Estado}}) om nevoi prezidentale organ.

Kaik rahvaz valičeb üks'kodišt parlamentad ({{lang-pt|Assembleia da República}}, 230 deputatad) nelläks vodeks partijoiden nimikirjutesiden mödhe.

Prezidentan järgenduseližed valičendad oliba vn 2016 24. päiväl vilukud, [[Marselu Rebelu di Soza]] kändihe prezidentaks (sai 52%). Parlamentan ühtnijoiden järgenduseližed valičendad oliba vn 2015 4. päiväl redukud. Vs 2015 kül'mkun 26. päiväspäi [[Antoniu Košta]] om päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Portugalijan administrativiž-territorialine jagand]].''

Portugalii jagase 23 agjaha da kahthe avtonomižhe regionha (atlantižed [[Azorižed sared|Azorižed]] da [[Madeir (sared)|Madeir]]-sared). Agjoiden keskes 21 oma municipaližkeskeižed kundad (üks'lugu {{lang-pt|comunidade intermunicipal / ComInter}}), 2 oma sured lidnad (üks'lugu {{lang-pt|área metropolitana}}) — [[Lissabon]] i [[Portu]]. Agjad alajagasoiš 308 municipaližhe rajonha (üks'lugu {{lang-pt|município}} vai ''concelho'' «nevondkund»), ned — 3092 civiližhe tulendha (üks'lugu port. ''freguesia'') vl 2013.

== Eläjad ==
Vl 2013 valdkundan eläjiden lugu oli 10 427 301 ristitud<ref>[http://www.ine.pt/xportal/xmain?xpid=INE&xpgid=ine_destaques&DESTAQUESdest_boui=211394338&DESTAQUESmodo=2 Vn 2013 tal'vkun 31. päivän Portugalijan ristitišton endustuz. — Statistikan nacionaline institut (''ine.pt'').] {{ref-pt}}</ref>. Kaikuččen voden läz 20-50 tuh. ristituid lähttas elämhä toižihe maihe. Nece emigracijan process zavodihe [[Sured geografižed avaidused|Suriden geografižiden avaidusiden]] aigaspäi völ.

Portugalijas elädas [[portugalijalaižed]] (87%) da libujad Azijan i Afrikan maišpäi (12%). Uskojiden keskes läz 90% oma [[katoline jumalankodikund|katoližen jumalankodikundan]] polenpidajad. Vn 2011 rahvahanlugemižen aigan 6,8% ristituid nimitihe ičtaze [[ateizm|religijatomikš]].

Portugalijan järedad lidnad oma [[Lissabon]]-pälidn da [[Portu]]. Valdkundan 43% eläjid keskendase niiš da niiden ezilidnoiš<ref>Fernando Nunes da Silva (2005), [http://www.moptc.pt/tempfiles/20060227144758moptc.pdf Alta Velocidade em Portugal, Desenvolvimento Regional, CENSUR, IST. — ''Moptc.pt''.] {{ref-pt}}</ref>. Vspäi 2009 kaik om 156 lidnad valdkundas.

== Ižanduz ==
Portugalijan päeksport om erazvuiččed [[sobad]] da suks'kengäd (läz 12%), [[avto]]d, [[jüguavto]]d, [[punolendim]]ed da niiden varapalad (10%), [[elektroladim]]ed (10%); toine eksport — [[kivivoi]] (5%), [[pu (material)|puižed tegesed]] (3%), [[lebuištim|lebuištmed]] lendimiden täht da metalline [[mebel']] (2%), [[šin]]ad (2%), [[zell'|zelläd]] (2%), [[vinmarj]] (2%), [[kuld]] (1%), [[vas'k]] da sen ühthesuladused (1%).

Vl 2014 [[Ispanii]], [[Saksanma]], [[Francii]] i [[Sur' Britanii]] oliba valdkundan pätorguindpartnörikš (ühtes — eksportan dai importan pol').

== Homaičendad ==
<references />

== Irdkosketused ==
* [http://www.presidencia.pt/ Presidência da República Portuguesa] — Portugalijan Tazovaldkundan prezidentan oficialine sait (''presidencia.pt''). {{ref-pt}}
* [http://www.parlamento.pt/ Assembleia da República Portuguesa] — Portugalijan Tazovaldkundan parlamentan oficialine sait (''parlamento.pt''). {{ref-pt}} {{ref-en}} {{ref-fr}}
* [http://www.exercito.pt/ Exercito Portugues] — Portugalijan Tazovaldkundan azekhiden vägiden oficialine sait (''exercito.pt''). {{ref-pt}}
* [http://www.ine.pt/ Portal do Instituto Nacional de Estatística] — Portugalijan Statistikan nacionaližen institutan portal (''ine.pt''). {{ref-pt}} {{ref-en}}
{{Commons|Portugal}}

{{Evrop}}

[[Kategorii:Portugalii| ]]
