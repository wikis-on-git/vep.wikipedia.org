{{1000}}
{{Valdkund
| Nimi = Portugalijan Tazovaldkund<br />República Portuguesa <small>(port.)</small><br />República Pertuesa <small>(mirand.)</small>
| Valdkundznam = Coat of arms of Portugal.svg
| Flag = Flag of Portugal.svg
| Valdkundznam text = Portugalijan valdkundznam
| Flag text = Portugalijan flag
| Pälidn = Lissabon
| Eläjiden lugu = 10,427,301<ref>[http://www.ine.pt/xportal/xmain?xpid=INE&xpgid=ine_destaques&DESTAQUESdest_boui=211394338&DESTAQUESmodo=2 Vl 2013 tal'vkun 31. päiväl Portugalijan ristitišton endustuz. — (ine.pt).] {{ref-pt}}</ref>
| Voz' = 2013
| Pind = 92,090<ref>[https://www.cia.gov/library/publications/the-world-factbook/geos/po.html Portugalijan pind. — Mail'man faktoiden kirj (Cia.gov).] {{ref-en}}</ref>
| Kart = EU-Portugal with islands circled.svg
| Kel' = [[portugalijan kel'|portugalijan]], [[mirandan kel'|mirandan]]
| Valdkundan pämez' = [[Kavaku Silva Anibal|Anibal Kavaku Silva]]
| Päministr = [[Pasuš Koelju Pedru|Pedru Pasuš Koelju]]
| Religii = [[hristanuskond]]
| Valüt = [[evro]] (€) (EUR)<ref>Edel 2002 vot — [[portugalijan eskudo]].</ref>
| Internet-domen = [[.pt]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +351
| Aigvö = tal'vel [[UTC]]+0,<br />kezal [[UTC]]+1
}}
'''Portugalii''' ([[portugalijan kel'|port.]] ''Portugal'', [[mirandan kel'|mirand.]] ''Pertual''), oficialižikš — '''Portugalijan Tazovaldkund''' ([[portugalijan kel'|port.]] ''República Portuguesa'', [[mirandan kel'|mirand.]] ''República Pertuesa''), om kaikiš päivlaskmaižemb [[Evrop]]an valdkund. Pälidn da kaikiš suremb lidn om [[Lissabon]].

Vspäi 1949 om [[PAKO]]:n ühtnii (sen alusen aigalpäi). Vspäi 1986 om [[EÜ]]:n ühtnii.

== Etimologii ==
Valdkundan nimi om saudud [[Portu]]-lidnan nimespäi ([[latinan kel'|latin]]. ''Portus'') da [[kel'talaižed|kel'tan]] ''Cale''-tahondan nimespäi.

== Istorii ==
Vl 1143 redukun 5. päiväl Portugalii tedoti ičeze ripmatomut [[Leon (kunigahuz)|Leon-kunigahusespäi]].

Vozil 1581-1640 Portugalii oli [[Ispanii|Ispanijan]] palaks.

Vl 1910 redukun 5. päiväl Portugalii tegihe tazovaldkundaks revolücijan satuseks.

Vl 1926 sodakukerduz oli valdkundas. Sodadiktatur jätksihe vhesai 1974 (25. sulaku, «[[unihein]]iden revolücii»).

Jäl'gmäine valdkundan konstitucii<ref>[http://www.parlamento.pt/Legislacao/Paginas/ConstituicaoRepublicaPortuguesa.aspx Portugalijan Konstitucijan tekst (vn 2005 vajehtusidenke). — Parlamento.pt.] {{ref-pt}} {{ref-en}} {{ref-fr}}</ref> ([[portugalijan kel'|port.]]: ''Constituição'') om väges vs 1976 sulakun 25. päiväspäi möhembaižiden znamasižiden vajehtusidenke (vozil 1982, 1989, 1992, 1997, 2001, 2004 da 2005).

== Geografijan andmused ==
[[Fail:Portugal topographic blank map-fr.png|thumb|left|200px|Portugalijan topografine kart.]]
Valdkund sijadase [[Pirenejan pol'sar'|Pirenejan pol'saren]] suvipäivlaskmpoles, [[Atlantine valdmeri|Atlantižen valdmeren]] randal.

Portugalii om mavaldkundröunoiš [[Ispanii|Ispanijanke]] (1224 km) pohjoižes da päivnouzmas. Sen päivlaskmaižed da suvižed randad lainištab [[Atlantine valdmeri]] (randanpird om 1793 km pitte). Sen ližaks atlantižed [[Azorižed sared|Azorižed]] da [[Madeir (sared)|Madeir]]-sared oma Portugalijan ohjandusen al.

Portugalijan territorijan enamban palan reljef om murdma da mägikaz. Valdkundan kaikiš korktemb čokkoim om [[Piko]]-mägenoc [[Azorižed sared|Azorižil saril]] (2351 m). Korktembaine čokkoim kontinental om [[Eštrel]]-mägi, 1991 metrad meren pindan päl. Valdkundas om kaks' znamasišt joged [[Ispanii|Ispanijas]] niškoil. Ned oma [[Doru]]-jogi ([[ispanijan kel'|isp.]] ''Duero'') da [[Težu]]-jogi (isp. ''Taho'').

Klimat om [[Keskmeri|Keskmeren]] [[subtropine vö|subtropine]]. Vilukun kesklämuz om +5...+10°C, heinkun — +20...+27°C. Mägil sadab äjan, 1000-2500 mm vodes, a mererandaližil tazangištoil vaiše 400-800 mm.

Londuseližed pävarad oma [[kala]] da [[metall]]ad ([[raud|raudkivend]], [[vas'k]], [[vol'fram]], [[cink]], [[tin]], [[hobed]], [[kuld]], [[uran (himine element)|uran]]); toižed varad — [[mramor]], [[sauvondgips]], [[savi]], [[sol]], [[mec]], [[mahuz]], [[gidroenergii]].

== Politine sistem ==
[[Fail:Parlamento April 2009-1a.jpg|thumb|right|300px|''San Bento''-pert'kulu om Portugalijan parlamentan ištundoiden sija [[Lissabon]]as.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ([[portugalijan kel'|port.]]: ''Presidente da República Portuguesa''), kudambad kaik rahvaz valičeb 5 vodeks. Prezident paneb päministrad da ministrid radnikusile, hö pidadas vastust parlamentale. Valdkundaline Nevondkund ([[portugalijan kel'|port.]]: ''Conselho de Estado'') om nevoi prezidentale organ.

Kaik rahvaz valičeb üks'kodišt parlamentad ([[portugalijan kel'|port.]] ''Assembleia da República'', 230 deputatad) 4 vodeks partijoiden nimikirjutesiden mödhe.

Prezidentan järgvaličendad oliba vl 2011 vilukun 23. päiväl, [[Anibal Kavaku Silva]] tegihe prezidentaks (sai 53,0%). Järgvaličendan parlamentha oliba vl 2011 kezakun 5. päiväl. Vs 2011 kezakun 21. päiväspäi [[Pedru Pasuš Koelju]] om päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Portugalijan administrativiž-territorialine jagand]].''

Portugalii alajagase 23 agjaha da kahthe avtonomižhe regionha (atlantižed [[Azorižed sared|Azorižed]] da [[Madeir (sared)|Madeir]]-sared). Agjoiden keskes 21 oma municipaližkeskeižed kundad (üks'lugu [[portugalijan kel'|port.]]: ''comunidade intermunicipal / ComInter''), 2 oma sured lidnad (üks'lugu [[portugalijan kel'|port.]]: ''área metropolitana'') — [[Lissabon]] da [[Portu]]. Agjad alajagase 308 municipaližhe rajonha (üks'lugu [[portugalijan kel'|port.]]: ''município'' vai ''concelho'' «nevondkund»), ned — 3092 civiližhe tulendha (üks'lugu [[portugalijan kel'|port.]]: ''freguesia'') vl 2013.

== Eläjad ==
Portugalijas elädas [[portugalijalaižed]].

Portugalijan järedad lidnad oma [[Lissabon]]-pälidn da [[Portu]]. Valdkundan 43% eläjid keskendase niiš da niiden ezilidnoiš<ref>Fernando Nunes da Silva (2005), [http://www.moptc.pt/tempfiles/20060227144758moptc.pdf Alta Velocidade em Portugal, Desenvolvimento Regional, CENSUR, IST. — Moptc.pt.] {{ref-pt}}</ref>.

Kaikuččen voden läz 20-50 tuh. ristitud lähttas elämhä toižihe maihe.

== Ižanduz ==
Portugalijan päeksport om erazvuiččed [[sobad]] da suks'kengäd (läz 12%), [[avto]]d, [[jüguavto]]d, [[punolendim]]ed da niiden varapalad (10%), [[elektroladim]]ed (10%); toine eksport — [[kivivoi]] (5%), [[pu (material)|putegesed]] (3%), [[lebuištim|lebuištmed]] lendimiden täht da metalline [[mebel']] (2%), [[šin]]ad (2%), [[zell'|zelläd]] (2%), [[vinmarj]] (2%), [[kuld]] (1%), [[vas'k]] da sen ühthesuladused (1%).

Vl 2014 [[Ispanii]], [[Saksanma]], [[Francii]] da [[Sur' Britanii]] oliba valdkundan pätorguindpartnörikš (ühtes — eksportan dai importan pol').

== Homaičendad ==
<references />

== Irdkosketused ==
* [http://www.presidencia.pt/ Presidência da República Portuguesa] — Portugalijan Tazovaldkundan prezidentan oficialine sait. {{ref-pt}}
* [http://www.parlamento.pt/ Assembleia da República Portuguesa] — Portugalijan Tazovaldkundan parlamentan oficialine sait. {{ref-pt}} {{ref-en}} {{ref-fr}}
* [http://www.exercito.pt/portal/exercito/_specific/public/allbrowsers/asp/projurecenseamento.asp Exercito Portugues] — Portugalijan Tazovaldkundan azekhiden vägiden oficialine sait. {{ref-pt}}
* [http://www.ine.pt/ Portal do Instituto Nacional de Estatística] — Portugalijan Statistikan nacionaližen institutan portal. {{ref-pt}} {{ref-en}}

{{Commons|Portugal}}
{{Evrop}}

[[Kategorii:Portugalii| ]]
