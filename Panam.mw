{{10000}}
{{Valdkund
| Nimi = Panaman Tazovaldkund<br >República de Panamá
| Valdkundznam = Coat of arms of Panama.svg
| Flag = Flag of Panama.svg
| Valdkundznam text = Panaman valdkundznam
| Flag text = Panaman flag
| Pälidn = Panam (lidn){{!}}Panam-lidn
| Eläjiden lugu = 3,800,644<ref>[https://www.cia.gov/library/publications/the-world-factbook/geos/pm.html Panaman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 75,420
| Kart = LocationPanama.svg
| Kel' = [[ispanijan kel'|ispanijan]]
| Valdkundan pämez' = [[Kortiso Laurentino|Laurentino Kortiso]]
| Päministr = ''eile olmas''
| Religii = [[hristanuskond]]
| Valüt = [[panaman bal'boa]] (PAB),<br />[[AÜV:oiden dollar]] (USD) ($)
| Internet-domen = [[.pa]]
| Telefonkod = +507
| Aigvö = [[UTC]]−5
}}
{{Znamoičendad|Panam (znamoičendad)}}
'''Panam''' ({{lang-es|Panamá}}), täuz' oficialine nimituz — '''Panaman Tazovaldkund''' ({{lang-es|República de Panamá}} [re̞ˈpuβ̞lika ð̞e̞ panaˈma]), om valdkund [[Keskuzamerik]]as. Sen pälidn da kaikiš suremb lidn om [[Panam (lidn)|Panam-lidn]].

== Istorii ==
Vn 1821 28. päiväl kül'mkud Panam tedištoiti ičeze ripmatomudes [[Ispanii|Ispanijaspäi]].

Vl 1903 kül'mkun 3. päiväl Panam tedoti ripmatomut [[Kolumbii|Kolumbijaspäi]].

Vl 1968 sodakukerduz tegihe valdkundas.

Valdkundan ezmäine Konstitucii oli vahvištadud vl 1904, sid' voziden 1941 i 1946 Konstitucijad oliba väges. Nügüdläine nellänz' lugul Konstitucii<ref>[https://es.wikisource.org/wiki/Constitución_de_Panamá_(2004) Panaman Konstitucijan tekst (2004) Vikiaitas.] {{ref-es}}</ref><ref>[http://www.constituteproject.org/ontology/Panama?lang=en Panaman Konstitucijan tekst ''constituteproject.org''-saital.] {{ref-en}}</ref> om vahvištadud parlamental vn 1972 11. päiväl redukud, tuli väghe sil-žo vodel. Vozil 1978, 1983, 1993, 1994, 2004 vajehtihe peneks necidä Konstitucijad.

== Geografijan andmused ==
[[Fail:Panama Topography.png|thumb|left|250px|Panaman topografine kart.]]
Valdkund sijadase [[Panaman kaglaz|Panaman kaglhal]]. Sen [[Panaman kanal]] om znamasine mail'man torguindan täht.

Panam om mavaldkundröunoiš [[Kostarik]]anke (röunan piduz — 348 km) päivlaskmas da [[Kolumbii|Kolumbijanke]] (339 km) päivnouzmas. Ühthine röun kuivmadme — 687 km. Valdkundan pohjoižed randad lainištab [[Atlantine valdmeri|Atlantižen valdmeren]] [[Kariban meri]], suvižed randad — [[Tün' valdmeri]]. Läz Tünen valdmeren randištod om tuha pen't sart. Ühthine randanpird om 2490 km.

Tazangištod levigatas pidust' Panaman molembid valdmererandoid. Reljef om mürk, mäged oma man südäimehe. Kaikiš korktemb čokkoim om [[Baru (vulkan)|Baru]]-vulkan (toine nimi — [[De Čiriki]]) man päivlaskmpoles, 3475 m valdmeren pindan päl. Kaikiš znamasižembad joged oma Rio Čepo, Rio Čagres da Rio Tuir. Langenijad Tünhe valdmerhe joged oma kaikiš surembad da pidembad. Sured vezivaradimed (ratud järved) oma [[Gatun]] (Panaman kanalal) da [[Bajano]].

Klimat om meren [[subekvatorialine vö|subekvatorialine]] mussonine, neps da pil'vekaz. Kaikuččen kun kesklämuz om +24..+29 C° päiči mägiš. Semendkul-vilukul paneb sadegid, voden toižel aigal om kuiv sezon. Vodes paneb sadegid 1300..3000 mm regionidme.

Londuseližed varad oma [[vas'k|vas'kkivend]], [[kuld]], [[mec]], [[merenproduktad]], [[gidroenergii]].

== Politine sistem ==
[[Fail:Asamblea Nacional de Panamá.JPG|thumb|right|250px|Valdkundan parlamentan pert' [[Panam (lidn)|Panam-lidnas]].]]
Panam om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-es|Presidente de Panamá}}). Kaik rahvaz valičeb händast da varaprezidentad videks vodeks. Toižen strokun ei ole voimust. Prezident om ohjastusen pämez', paneb ministrid radsijha. Ministrad da üks' varaprezident oma abuiš prezidental. Ohjastusele sab säta käskusid.

Parlament om üks'kodine Nacionaline Suim ({{lang-es|Asamblea Nacional}}), mugažo rahvaz valičeb sen 71 ühtnijad videks vodeks.

Valdkundan järgenduseližed generaližed valičendad oliba vn 2019 semendkun 5. päiväl, valitihe parlamentan ühtnijoid da prezidentad. Nügüdläine [[Laurentino Kortiso]]-prezident sai 33,3%, tuleb radho heinkun 1. päiväspäi. Edeline [[Varela Huan Karlos|Huan Karlos Varela]]-prezident (2014−2019) vägesti 39,1% rezul'tatanke.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Panaman administrativiž-territorialine jagand]].''

Panam jagase 10 agjaks-provincijaks ({{lang-es|provincia}}) da 3 avtonomižeks agjaks (isp. ''comarca indígena''). Völ om 2 avtonomišt ümbrikod agjoiden paloikš. Agjad alajagasoiš 66 ümbrikoks (isp. ''distrito''), niiden keskes 10 oma lidnümbrikod. Ümbrikoid alajagasoiš 630 municipalitetaks (isp. ''corregimiento'').

== Eläjad ==
Panamas elädas [[panamalaižed]]. Vl 2014 kaik 3 608 431 ristitud elihe valdkundas. Kaikiš suremb ristitišt om nügüd'. Äjad panamalaižed oma kaks'kel'žed, 18% tetas [[francijan kel']]t, 14% mahttas pagišta [[anglijan kel'|anglijan kelel]].

Rahvahad augotižlibundan mödhe (2010): ''[[mestizo]]'' ottas 65% ristitištos, [[indejalaižed]] — 12,3%, afrikalaižed — 9,2%, mulatad — 6,8%, vaugedverižed — 6,7%. [[Amerikan Ühtenzoittud Valdkundad|AÜV:oiden]] amerikalaižiden znamasine sodakund. Uskojad oma hristanuskojad: riman [[katoline jumalankodikund|katolikad]] — 85%, [[protestantizm|protestantad]] — 15%.

Lidnalaižiden pala om 68,1% (2019). Panaman toižed sured lidnad (enamba 70 tuh. ristituid vl 2010, surembaspäi penembha): [[San Migelito]], [[Tokumen]] (nened kahted oma Panaman ezilidnad), [[David (lidn, Panam)|David]], [[Las Kumbres]], [[Kolon (Panam)|Kolon]].

== Ižanduz ==
Panaman päeksport om [[antibiotik]]ad (28%), [[kivivoi]] (11%); toine eksport om [[laiv]]ad (6%), [[zell'|zelläd]] (5%), [[sobad]], [[kuld]], [[banan]]ad, [[kala]], [[kofe]], [[sahar (produkt)|sahar]].

== Homaičendad ==
<references />

== Irdkosketused ==
* [http://www.asamblea.gob.pa/ Panaman Tazovaldkundan parlamentan oficialine sait (''asamblea.gob.pa'').] {{ref-es}}
{{Commons|Panama}}

{{Pohjoižamerik}}

[[Kategorii:Panam| ]]
