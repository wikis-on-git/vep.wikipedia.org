{{Znamoičendad|Panam (znamoičendad)}}
{{Valdkund
| Nimi = Panaman Tazovaldkund<br >República de Panamá
| Valdkundznam = Coat of arms of Panama.svg
| Flag = Flag of Panama.svg
| Valdkundznam text = Panaman valdkundznam
| Flag text = Panaman flag
| Pälidn = Panam (lidn){{!}}Panam-lidn
| Eläjiden lugu = 3,608,431<ref>[https://www.cia.gov/library/publications/the-world-factbook/geos/pm.html Panaman ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 75,420
| Kart = LocationPanama.svg
| Kel' = [[ispanijan kel'|ispanijan]]
| Valdkundan pämez' = [[Varela Huan Karlos|Huan Karlos Varela]]
| Päministr = ''eile olmas''
| Religii = [[hristanuskond]]
| Valüt = [[panaman bal'boa]] (PAB),<br />[[AÜV:oiden dollar]] (USD) ($)
| Internet-domen = [[.pa]]
| Telefonkod = +507
| Aigvö = [[UTC]]-5
}}
'''Panam''' ([[ispanijan kel'|isp.]]: ''Panamá''), täuz' oficialine nimituz — '''Panaman Tazovaldkund''' ([[ispanijan kel'|isp.]]: ''República de Panamá''), om valdkund [[Keskuzamerik]]as. Sen pälidn da kaikiš suremb lidn om [[Panam (lidn)|Panam-lidn]].

== Istorii ==
Vl 1821 kül'mkun 28. päiväl Panam tedoti ičeze ripmatomudes [[Ispanii|Ispanijaspäi]].

Vl 1903 kül'mkun 3. päiväl Panam tedoti ripmatomut [[Kolumbii|Kolumbijaspäi]].

Jäl'gmäine Konstitucii (nellänz' lugul) oli vahvištadud parlamental vl 1972 redukun 11. päiväl, tuli väghe sil-žo vodel. Vozil 1978, 1983, 1993, 1994, 2004 nece Konstitucii oli vajehtadud peneks.

Vl 1968 sodakukerduz oli valdkundas.

== Geografijan andmused ==
[[Fail:Panama Topography.png|thumb|left|250px|Panaman topografine kart.]]
Valdkund sijadase [[Panaman kaglaz|Panaman kaglhal]]. Sen [[Panaman kanal]] om znamasine mail'man torguindan täht.

Panam om mavaldkundröunoiš [[Kostarik]]anke (röunan piduz — 348 km) päivlaskmas da [[Kolumbii|Kolumbijanke]] (339 km) päivnouzmas. Ühthine röun kuivmadme — 687 km. Valdkundan pohjoižed randad lainištab [[Atlantine valdmeri|Atlantižen valdmeren]] [[Kariban meri]], suvižed randad — [[Tün' valdmeri]]. Läz Tünen valdmeren randištod om tuha pen't sart. Ühthine randanpird om 2490 km.

Tazangištod levigatas pidust' Panaman molembid valdmererandoid. Reljef om mürk, mäged oma man südäimehe. Kaikiš korktemb čokkoim om [[Baru (vulkan)|Baru]]-vulkan (toine nimi — [[De Čiriki]]) man päivlaskmpoles, 3475 m valdmeren pindan päl. Kaikiš znamasižembad joged oma Rio Čepo, Rio Čagres da Rio Tuir. Langenijad Tünhe valdmerhe joged oma surembaižed da pit'kembaižed. Sured vezivaradimed (ratud järved) oma [[Gatun]] (Panaman kanalal) da [[Bajano]].

Klimat om merine [[subekvatorialine vö|subekvatorialine]] mussonine, neps da pil'vekaz. Kaikuččen kun kesklämuz om +24...+29°C päiči mägiš. Semendkul-vilukul paneb sadegid, voden toižel aigal om kuiv sezon. Vodes paneb sadegid 1300-3000 mm regionidme.

Londuseližed varad oma [[vas'k|vas'kkivend]], [[kuld]], [[mec]], [[meriproduktad]], [[gidroenergii]].

== Politine sistem ==
[[Fail:Asamblea Nacional de Panamá.JPG|thumb|right|250px|Valdkundan parlamentan pert' [[Panam (lidn)|Panam-lidnas]].]]
Panam om unitarine konstitucine [[prezidentine tazovaldkund|prezidentine]] tazovaldkund.

Valdkundan pämez' om prezident. Kaik rahvaz valičeb händast da varaprezidentad 5 vodeks. Toižen strokun eile voimust. Prezident om ohjastusen pämez', paneb ministrid radsijha. Ministrad da üks' varaprezident oma abuiš prezidental. Ohjastusele sab säta käskusid.

Parlament om üks'kodine Nacionaline Suim ([[ispanijan kel'|isp.]] ''Asamblea Nacional''), sen 71 ühtnijoid mugažo rahvaz valičeb 5 vodeks.

Valdkundan päjärgvaličendad oliba vl 2014 semendkun 4. päiväl, parlamentan ühtnijoid da prezidentad valitihe. Nügüdläine [[Varela Huan Karlos|Huan Karlos Varela]]-prezident sai 39,1%.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Panaman administrativiž-territorialine jagand]].''

Panam alajagase 10 agjaha (provincijha) ([[ispanijan kel'|isp.]] ''provincia'') da 3 avtonomižhe agjaha (isp. ''comarca indígena''). Völ om 2 avtonomišt ümbrikod agjoiden paloikš. Agjad alajagase 66 ümbrikho (isp. ''distrito''), niiden keskes 10 oma lidnümbrikod. Ümbrikod alajagadas 630 municipalitetha (isp. ''corregimiento'').

== Eläjad ==
Panamas elädas [[panamalaižed]].

Panaman toižed sured lidnad (enamba 70 tuh. ristitud vl 2010, surembaspäi penembha): [[San Migelito]], [[Tokumen]] (nened kahted oma Panaman ezilidnad), [[David (lidn, Panam)|David]], [[Las Kumbres]], [[Kolon (Panam)|Kolon]].

== Ižanduz ==
Panaman päeksport om [[antibiotik]]ad (28%), [[kivivoi]] (11%); toine eksport om [[laiv]]ad (6%), [[zell'|zelläd]] (5%), [[sobad]], [[kuld]], [[banan]]ad, [[kala]], [[kofe]], [[sahar (produkt)|sahar]].

== Homaičendad ==
<references />

== Irdkosketused ==
* [http://www.asamblea.gob.pa/ Panaman Tazovaldkundan parlamentan oficialine sait.] {{ref-es}}

{{Commons|Panama}}
{{Pohjoižamerik}}

[[Kategorii:Panam| ]]
