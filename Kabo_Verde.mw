{{10000}}{{A10000}}
{{Valdkund
| Nimi = Kabo Verden Tazovaldkund<br />República de Cabo Verde
| Valdkundznam = Coat of arms of Cape Verde.svg
| Flag = Flag of Cape Verde.svg
| Valdkundznam text = Kabo Verden valdkundznam
| Flag text = Kabo Verden flag
| Pälidn = Prai
| Eläjiden lugu = 568,373<ref>[https://www.cia.gov/library/publications/the-world-factbook/geos/cv.html Kabo Verden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 4,033
| Kart = Location Cape Verde AU Africa.svg
| Kel' = [[portugalijan kel'|portugalijan]]
| Valdkundan pämez' = [[Carlos Veiga]]
| Päministr = [[Korreia i Silva Ulisseš|Ulisseš Korreia i Silva]]
| Religii = [[hristanuskond]]
| Valüt = [[Kabo Verden eskudo]] (CVE)
| Internet-domen = [[.cv]]
| Telefonkod = +238
| Aigvö = [[UTC]]−1
}}
'''Kabo Verde''', täuz' oficialine nimituz — '''Kabo Verden Tazovaldkund''' ([[portugalijan kel'|portugalijaks]]: ''República de Cabo Verde''), om valdkund [[Päivlaskmaine Afrik|Päivlaskmaižes Afrikas]]. Edel 1986 vot nimitihe sidä '''Vihandan Nemen Sariden Tazovaldkund:aks'''. Sen pälidn da kaikiš suremb lidn om [[Prai]].

== Istorii ==
Vl 1975 heinkun 5. päiväl Kabo Verde tedištoiti ripmatomut [[Portugalii|Portugalijaspäi]].

Jäl'gmäine Konstitucijan udištamine oli vl 1992 sügüz'kun 25. päiväl<ref>[http://www.constituteproject.org/constitution/Cape_Verde_1992?lang=en Vn 1992 Kabo Verden Konstitucijan tekst ''constituteproject.org''-saital.] {{ref-en}}</ref>. Se om väges voziden 1995 da 1999 vajehtusidenke.

== Geografijan andmused ==
[[Fail:Topographic map of Cape Verde-en.svg|thumb|left|250px|Kabo Verden topografine kart.]]
Valdkund sijadase [[Vihandan Nemen sared|Vihandan Nemen saril]]. Nened sared kogotas kahtes vulkanižes sarištospäi: [[Barlavento]] (6 sur't sart) i [[Sotavento]] (4 sur't sart).

Kabo Verdel ei ole valdkundröunoid madme. [[Päivlaskmaižen Afrikan]] randišt venub 570:ndes kilometras päivnouzmpolehe. Lähembaižed valdkundad oma [[Senegal]], [[Gambii]], [[Mavritanii]]. Kabo Verden randad lainištab [[Atlantine valdmeri]]. Randanpird om 965 km.

Kaikiš korktemb čokkoim om [[Fogu (vulkan)|Fogu]]-vulkanan oc, 2829 m valdmeren pindan päl. Vl 1995 järgrehkaiduz oli necil vulkanal.

Klimat om [[tropine vö|tropine]] kuiv. Mecad kattas sariden territorijan kudendest, niiden tobj pala om ištutadud mec udessündutamha.

Londuseližed pävarad oma [[kala]], [[bazal't]], [[mouckivi]]; toižed varad oma [[pemz|merivaht]], [[puccolan]], [[merisol]].

== Tobmuz ==
[[Fail:Praia-Assemblée nationale (3).jpg|thumb|right|250px|Kabo Verden Nacionaližen Suiman sauvuz [[Prai|Prajas]].]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident ({{lang-pt|Presidente de Cabo Verde}}), hän-žo om armijan päkäskmez' i paneb päministrad (port. ''Primeiro-ministro'') da ministrid radnikusele. Kaik rahvaz valičeb prezidentad videks vodeks, kahtenden strokun voimuz om olmas.

Käskusenandai tobmuz om üks'kodine parlament, Nacionaline Suim ({{lang-pt|Assembleia Nacional}}). Kaik rahvaz valičeb sen 72 ühtnijad videks vodeks.

Kabo Verden käskuzkundaline tobmuz om Ülembaine käskuzkund ({{lang-pt|Supremo Tribunal de Justicial}}) da regionaližed käskuzkundad.

Valitihe parlamentan ühtnijoid järgkerdan vn 2016 keväz'kun 20. päiväl. Prezidentan järgenduseližed valičendad oliba vn 2016 redukun 2. päiväl. [[Žorže Karluš Fonseka]] radab prezidentan vs 2011 sügüz'kun 9. päiväspäi kahtenden strokun jäl'geten, sai 74,08% (vn 2011 kahtendes turas — 54,26%). [[Ulisseš Korreia i Silva]] om päministr vs 2016 sulakun 22. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kabo Verden administrativiž-territorialine jagand]].''

Kabo Verdes om 22 municipalitetad ({{lang-pt|concelhos}}), niišpäi ühesa oma olmas [[Santjagu (Kabo Verde)|Santjagu]]-sarel. Municipalitetad alajagasoiš 32 tulendaks (port. ''freguesias'').

== Eläjad ==
Kabo Verdes elädas [[kaboverdelaižed]]. Vn 2014 heinkus valdkundan eläjiden lugu oli 538 535 ristitud. Kaikiš suremb ristitišt om nügüd'.

Augotižlibundan mödhe (2018): segoitadud augotižlibundanke (kreolad, mulatad — evropalaižed afrikalaižidenke) — 71%, [[afrikalaižed]] — 28%, [[evropalaižed]] — 1%.

Kabo Verden sured lidnad (enamba 70 tuh. ristituid vl 2010, surembaspäi penembha<ref>[http://www.ine.cv/ Portal do Instituto Nacional de Estatística (''ine.cv'', Nacionaližen statistikan institutan portal).] {{ref-pt}}</ref>): [[Prai]] (pälidn) i [[Mindelu]].

Söndtavaroiden 90% om importiruidud, näl'gan problem om kaikenaigaine. Sen tagut äi emigrantoid Kabo Verdespäi elädas Evropas, Afrikas da [[Amerikan Ühtenzoittud Valdkundad|AÜV:oiš]]. Vl 2006 läz 780 tuhad ristituid eliba verhiš maiš, nece om enamba mi ristitišt kodimaižen valdkundan südäimes.

== Ižanduz ==
Vl 2009 Kabo Verden päeksport oli [[kala]] (54%) da [[sobad]] (21%); toine eksport — [[teraz]], [[alkogoližed jomad]], [[bobaižed]], [[merisol]], [[avto]]d. [[Turizm]] tob äi ližad valdkundan büdžetha.

== Homaičendad ==
<references />

== Irdkosketused ==
* [http://www.governo.cv/ Kabo Verden Tazovaldkundan oficialine sait (''governo.cv'').] {{ref-pt}}
* [http://www.parlamento.cv/ Kabo Verden parlamentan oficialine sait (''parlamento.cv'').] {{ref-pt}}
* [http://www.caboverde.com/ Kabo Verden turizman sait (''caboverde.com'').] {{ref-en}} {{ref-it}}
{{Commons|Cape Verde}}

{{Afrik}}

[[Kategorii:Kabo Verde| ]]
