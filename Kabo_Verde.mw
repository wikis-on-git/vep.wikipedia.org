{{Valdkund
| Nimi = Kabo Verden Tazovaldkund<br />República de Cabo Verde
| Valdkundznam = Coat of arms of Cape Verde.svg
| Flag = Flag of Cape Verde.svg
| Valdkundznam text = Kabo Verden valdkundznam
| Flag text = Kabo Verden flag
| Pälidn = Prai
| Eläjiden lugu = 538,535<ref>[https://www.cia.gov/library/publications/the-world-factbook/geos/cv.html Kabo Verden ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 4,033
| Kart = Location Cape Verde AU Africa.svg
| Kel' = [[portugalijan kel'|portugalijan]]
| Valdkundan pämez' = [[Fonseka Žorže Karluš|Žorže Karluš Fonseka]]
| Päministr = [[Neveš Žoze Marija|Žoze Marija Neveš]]
| Religii = [[hristanuskond]]
| Valüt = [[Kabo Verden eskudo]] (CVE)
| Internet-domen = [[.cv]]
| Telefonkod = +238
| Aigvö = [[UTC]]-1
}}
'''Kabo Verde''', täuz' oficialine nimituz — '''Kabo Verden Tazovaldkund''' ([[portugalijan kel'|portugalijaks]]: ''República de Cabo Verde''), om valdkund [[Päivlaskmaine Afrik|Päivlaskmaižes Afrikas]]. Edel 1986 vot sidä nimitihe '''Vihandan Nemen Sariden Tazovaldkund:aks'''. Sen pälidn da kaikiš suremb lidn om [[Prai]].

== Istorii ==
Vl 1975 heinkun 5. päiväl Kabo Verde tedoti ripmatomut [[Portugalii|Portugalijaspäi]].

Jäl'gmäine Konstitucijan udištamine oli vl 1992 sügüz'kun 25. päiväl (voziden 1995 da 1999 vajehtusidenke).

== Geografijan andmused ==
[[Fail:Topographic map of Cape Verde-en.svg|thumb|left|250px|Kabo Verden topografine kart.]]
Valdkund sijadase [[Vihandan Nemen sared|Vihandan Nemen saril]]. Nened sared kogotas 2 vulkanižes sarištospäi: [[Barlavento]] (6 sur't sart) da [[Sotavento]] (4 sur't sart).

Kabo Verdel ei ole valdkundröunoid madme. Päivnouzmpolehe 570:ndes kilometras om [[Päivlaskmaižen Afrikan]] randišt. Lähembaižed valdkundad: [[Senegal]], [[Gambii]], [[Mavritanii]]. Kabo Verden randad lainištab [[Atlantine valdmeri]]. Randanpird om 965 km.

Kaikiš korktemb čokkoim om [[Fogu (vulkan)|Fogu]]-vulkanan oc, 2829 m valdmeren pindan päl. Vl 1995 järgrehkaiduz oli necil vulkanal.

Klimat om [[tropine vö|tropine]] kuiv. Mecad kattas 16% sariden territorijad, niiden tobj pala om ištutadud mec udessündutamha.

Londuseližed pävarad oma [[kala]], [[bazal't]], [[mouckivi]]; toižed varad oma [[pemz|merivaht]], [[puccolan]], [[merisol]].

== Tobmuz ==
[[Fail:Praia-Assemblée nationale (3).jpg|thumb|right|250px|Kabo Verden Nacionaližen Suiman sauvuz [[Prai|Prajas]].]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om armijan-ki päkäskmez', hän paneb ministrid radnikusele. Kaik rahvaz valičeb prezidentad 5 vodeks, kahtenden strokun om voimuz. Vl 2011 elokun 7. da 21. päivil prezidentan järgvaličendad oliba.

Käskusenandai tobmuz om üks'kodine parlament, Nacionaline Suim ([[portugalijan kel'|port.]] ''Assembleia Nacional''). Kaik rahvaz valičeb sen ühtnijoid 5 vodeks, vl 2011 uhokun 6. päiväl järgvaličendad oliba sihe.

Kabo Verden käskuzkundaline tobmuz om Ülembaine käskuzkund ([[portugalijan kel'|port.]] ''Supremo Tribunal de Justicial'') da regionaližed käskuzkundad.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kabo Verden administrativiž-territorialine jagand]].''

Kabo Verdes om 22 municipalitetad ([[portugalijan kel'|port.]] ''concelhos''), 9 niišpäi oma olmas [[Santjagu (Kabo Verde)|Santjagu]]-sarel. Municipalitetad alajagase 32 tulendha ([[portugalijan kel'|port.]] ''freguesias'').

== Eläjad ==
Kabo Verden sured lidnad (enamba 70 tuh. ristitud vl 2010, surembaspäi penembha<ref>[http://www.ine.cv/ Portal do Instituto Nacional de Estatística (ine.cv).] {{ref-pt}}</ref>): [[Prai]] (pälidn) da [[Mindelu]].

Söndtavaroiden 90% om importiruidud, näl'gan problem om kaikenaigaine. Sen tagut äi emigrantoid Kabo Verdespäi elädas Evropas, Afrikas da [[AÜV]]:oiš. Vl 2006 läz 780 tuhad ristitud eliba verhiš maiš, nece om enamba mi ristitišt kodimaižen valdkundan südäimes.

Vl 2012 eläjiden lugu oli 523 568 ristitud.

== Ižanduz ==
Vl 2009 Kabo Verden päeksport oli [[kala]] (54%) da [[sobad]] (21%); toine eksport — [[teraz]], [[alkogoližed jomad]], [[bobaižed]], [[merisol]], [[avto]]d. [[Turizm]] tob äi ližad valdkundan büdžetha.

== Homaičendad ==
<references />

== Irdkosketused ==
* [http://www.governo.cv/ Kabo Verden Tazovaldkundan oficialine sait.] {{ref-pt}}
* [http://www.parlamento.cv/ Kabo Verden parlamentan oficialine sait.] {{ref-pt}}
* [http://www.caboverde.com/ Kabo Verden turizman sait.] {{ref-en}} {{ref-it}}

{{Commons|Cape Verde}}
{{Afrik}}

[[Kategorii:Kabo Verde| ]]
