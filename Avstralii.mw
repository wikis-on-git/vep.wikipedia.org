{{1000}}
{{Valdkund
| Nimi = Avstralijan Ühtištuz<br />Commonwealth of Australia
| Valdkundznam = Coat of Arms of Australia.svg
| Flag = Flag of Australia.svg
| Valdkundznam text = Avstralijan valdkundznam
| Flag text = Avstralijan flag
| Pälidn = Kanberr
| Eläjiden lugu = 23,470,145<ref>[https://www.cia.gov/library/publications/the-world-factbook/geos/as.html Avstralijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 7,692,024
| Kart = LocationAustralia with inset.png
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Morrison Skott|Skott Morrison]]
| Religii = [[hristanuskond]], [[ateizm]]
| Valüt = [[avstralijan dollar]] (AUD)
| Internet-domen = [[.au]]
| Telefonkod = +61
| Aigvö = tal'vel [[UTC]]+8..+10:30,<br />kezal [[UTC]]+8..+11:30
}}
{{Znamoičendad|Avstralii (znamoičendad)}}
'''Avstralii''' ({{lang-en|Australia}}) om üks'jäine valdkund [[Avstralii (kontinent)|ühtennimižel kontinental]]. Täuz' oficialine nimi om '''Avstralijan Ühtištuz''' ({{lang-en|Commonwealth of Australia}} [ˈkɒm.ənˌwɛlθ əv əˈstreɪljə]). Pälidn om [[Kanberr]].

== Istorii ==
Vs 1901 vilukun 1. päiväspäi Avstralii kändihe [[Sur' Britanii|Suren Britanijan]] dominionaks da zavodi ičeze formiruind valdkundaks.

Vn 1986 3. päiväl keväz'kud Avstralii sai täut ripmatomut [[Sur' Britanii|Sures Britanijaspäi]], sen parlamentan käskusišpäi.

== Geografijan andmused ==
[[Fail:Reliefmap of Australia.png|thumb|left|250px|Avstralijan reljefan kart.]]
Avstralii-valdkund sijadase [[Avstralii (kontinent)|ühtennimižel kontinental]], [[Indine valdmeri|Indižen]] da [[Tün' valdmeri|Tünen]] valdmeriden keskes. Valdkundan pind om 7,692,024 km² (kudenz' sija mail'mas). Valdkundröunoid madme eile. Randanpird 25,760 km. [[Indonezii]], [[Päivnouzmaine Timor]] da [[Papua — Uz' Gvinei]] sijadasoiš pohjoižpoles, [[Solomonan Sared]], [[Vanuatu]] da [[Uz' Kaledonii]] oma pohjoižpäivnouzmpoles, [[Uz' Zelandii]] — suvipäivnouzmpoles.

[[Sur' Zaborkrif]] vedase pidust' kontinentan pohjoižpäivnouzmašt randad. Valdkundan kaikiš korktemb čokkoim om [[Mouson (vulkan)|Mouson]]-vulkan (2745 m) [[Herd (sar')|Herd]]-sarel läz [[Antarktid]]ad. Kaikiš korktemb kontinentaline čokkoim om [[Koscüško (mägi)|Koscüško]]-mägi (2228 m). Kaikiš pidembad joged oma [[Murrei (jogi)|Murrei]] ([[Marri]]) sen [[Darling (jogi)|Darling]]-ližajogenke. Umbištadud solakaz [[Eri (järv)|Eri]]-järv ([[Kati Tand]]) täudes olendas om kaikiš suremb Avstralijas, 9500 nellikkilometrhasai pindanke.

Klimatižed vöd vajehtadas [[ekvatorialine vö|ekvatorialižespäi]] pohjoižes [[ven vö|venho]] suvipäivnouzmas.

Londuseližed pävarad oma [[kivihil']], [[kivivoi]], [[londuseline gaz]], kaikenvuiččed [[metall]]ad ([[raud|raudkivend]], [[alüminii|boksitad]], [[vas'k]], [[kuld]], [[hobed]], [[tin]], [[hahktin]], [[cink]], [[marganc]], [[harvad mametallad]], [[uran (himine element)|uran]]); toižed varad — [[diamant]]ad, [[lete|letked]].

== Tobmuz ==
[[Fail:NewParliamentHouseInCanberra.jpg|thumb|right|250px|Avstralijan parlamentan pert' [[Kanberr]]as.]]
Ohjandusen form om federativine parlamentine [[konstitucine monarhii]]. Valdkundan pämez' om britanijan [[Elizavet Toine]]-kunigaznaine. Kunigaznaine paneb ičeze ezitajad, jenaral-gubernatorad, radsijha, Avstralijan päministran nevondan mödhe. Jenaral-gubernator om armijan päkäsknik, hän paneb aigad valičemha päministrad. Parlamentan alakodin enambusen lider kändase päministraks päazjan ({{lang-en|Prime Minister of Australia}}). Vaiše alakodin ühtnijad tehtas ministrikš.

Parlament ({{lang-en|The Commonwealth Parliament}}) om kaks'kodine. Kunigaznaine om parlamentan ühtnijaks mugažo. Üläkodi om Senat (angl.: ''Senate''), kaik rahvaz valičeb sen 76 ühtnijoid kudeks vodeks. Senatan pol' udištase koumes vodes päliči. Alakodi om Ezitajiden Kodi (angl.: ''House of Representatives'') 150 ezitajanke, kaik rahvaz valičeb heid koumevoččen valdatusiden strokunke.

Parlamentan ühtnijoiden järgenduseližed valičendad oliba vn 2019 18. päiväl semendkud, valitihe alakodin ühtnijoid da Senatan pol't. Nügüdläine jenaralgubernator om [[Harli Devid|Devid Harli]] vs 2019 heinkun 1. päiväspäi. [[Skott Morrison]] radab päministran vn 2018 elokun 24. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Avstralijan administrativiž-territorialine jagand]].''

Avstralii jagase 6 štataks da 2 kontinentaližeks territorijaks, lugemata penid sar'hižid territorijoid.

{| border="1" style="border-collapse:collapse; border-color:#ffffff; margin-top:1px; margin-bottom:15px; font-size:95%" cellpadding="1" width="100%"
|-
! bgcolor="#ffffff" rowspan="18" width="35%"|<imagemap>
Fail:Australia map (ru).svg|280px|center|Avstralijan administrativiž-territorialine jagand
rect 001 001 260 400 [[Päivlaskmaine Avstralii]]
rect 250 001 400 270 [[Pohjoine territorii]]
rect 250 260 430 500 [[Suviavstralii]]
rect 390 001 700 330 [[Kvinslend]]
rect 440 380 530 500 [[Viktorii (Avstralii)|Viktorii]]
rect 440 320 700 480 [[Uz' Suviuel's]]
rect 300 510 600 700 [[Tasmanii]]
</imagemap>
! align="center" bgcolor="#eeeeff" width="5%"|№
! align="center" bgcolor="#eeeeff" width="5%"| Flag
! align="center" bgcolor="#eeeeff" width="18%"| Nimi
! align="center" bgcolor="#eeeeff" width="10%"| Adm. ühtnikan tip
! align="center" bgcolor="#eeeeff" width="10%"| Pälidn
! align="center" bgcolor="#eeeeff" width="10%"| Ristitišt<br />(2010)
! align="center" bgcolor="#eeeeff" width="22%"| Pind (km²)
|- align=center
| 1
| [[Fail:Flag of the Australian Capital Territory.svg|22x20px|border|link=Avstralijan pälidnan territorii]] ||align=left| [[Avstralijan pälidnan territorii]] || Territorii ||align=left| [[Kanberr]] ||align=right| 363 800 ||align=right| 2 358
|- align=center
|2
| [[Fail:Flag of Victoria (Australia).svg|22x20px|border|link=Viktorii (Avstralii)]] ||align=left| [[Viktorii (Avstralii)|Viktorii]] || Štat ||align=left| [[Mel'burn]] ||align=right| 5 605 600 ||align=right| 227 416
|- align=center
|3
| [[Fail:Flag of Western Australia.svg|22x20px|border|link=Päivlaskmaine Avstralii]] ||align=left| [[Päivlaskmaine Avstralii]] || Štat ||align=left| [[Pert (Avstralii)|Pert]] ||align=right| 2 331 500 ||align=right| 2 529 875
|- align=center
|4
| [[Fail:Flag of Queensland.svg|22x20px|border|link=Kvinslend]] ||align=left| [[Kvinslend]] || Štat ||align=left| [[Brisben]] ||align=right| 4 561 700 ||align=right| 1 730 648
|- align=center
|5
| [[Fail:Flag of New South Wales.svg|22x20px|border|link=Uz' Suviuel's]] ||align=left| [[Uz' Suviuel's]] || Štat ||align=left| [[Sidnei]] ||align=right| 7 287 600 ||align=right| 800 642
|- align=center
|6
| [[Fail:Flag of the Northern Territory.svg|22x20px|border|link=Pohjoine territorii]] ||align=left| [[Pohjoine territorii]] || Territorii ||align=left| [[Darvin (lidn)|Darvin]] ||align=right| 229 200 ||align=right| 1 349 129
|- align=center
|7
| [[Fail:Flag of Tasmania.svg|22x20px|border|link=Tasmanii]] ||align=left| [[Tasmanii]] || Štat ||align=left| [[Hobart]] ||align=right| 510 200 ||align=right| 68 401
|- align=center
|8
| [[Fail:Flag of South Australia.svg|22x20px|border|link=Suviavstralii]] ||align=left| [[Suviavstralii]] || Štat ||align=left| [[Adelaid]] ||align=right| 1 654 200 ||align=right| 983 482
|- style="background: #CCC;"
| ||   ||Kaiked||   ||    ||align=right|22 543 800||align=right|7 691 951
|-
|}

== Eläjad ==
Avstralijas elädas [[avstralijalaižed]]. Vl 2012 eläjiden lugu oli 22 934 849 ristitud. Kaikiš suremb ristitišt om nügüd'.

Augotižlibundan mödhe (2011): [[anglijalaižed]] — 25,9%, avstralijalaižed — 25,4%, [[irlandijalaižed]] — 7,5%, [[šotlandijalaižed]] — 6,4%, [[italijalaižed]] — 3,3%, [[saksalaižed]] — 3,2%, [[kitajalaižed]] — 3,1%, [[indijalaižed]] — 1,4%, [[grekalaižed]] — 1,4%, [[alamalaižed]] — 1,2%, toižed rahvahad — 15,8% (sidä kesken [[avstralijan aborigenad]] 0,5%), rahvahuden märhapanendata — 5,4%.

Kodikelen mödhe (2016): [[anglijan kel']] — 72,7%, [[kitajan kel']] — 2,5%, [[araban kel']] — 1,4%, [[kantonan pagin]] — 1,2%, [[vjetnaman kel']] — 1,2%, [[italijan kel']] — 1,2%, [[grekan kel']] — 1,0%, toine kel' — 14,8%, kelen ozutandata — 4,0%.

Lidnad-millionerad (vl 2012, surembaspäi penembha): [[Sidnei]], [[Mel'burn]], [[Brisben]], [[Pert (Avstralii)|Pert]], [[Adelaid]]. Valdkundan  ristitišton kaks' koumandest eläb neniš valdmererandaližiš lidnoiš. Lidnalaižiden pala om 86,2% (2020).

== Ižanduz ==
Vl 2012 Avstralijan päeksport oli [[raud|raudkivend]] (22%), [[kivihil']] (18%), [[kuld]] (8%), [[londuseline gaz]] (6%), [[kivivoi]] (5%); toine eksport — [[söm|söndtavarad]] (läz 4%), [[nižu]] (3%), [[cink]]an da [[hahktin]]an kivendod (2%), [[vill]] (1%), [[puvill]] (1%).

== Homaičendad ==
<references />

== Irdkosketused ==
* [http://www.aph.gov.au/ Avstralijan parlamentan oficialine sait (''aph.gov.au'').] {{ref-en}}
* [http://www.australia.gov.au/ Avstralijan ohjastusen oficialine portal (''australia.gov.au'').] {{ref-en}}
{{Commons|Australia}}

{{Avstralijan štatad da territorijad}}
{{Valdmerimad}}

[[Kategorii:Avstralii (valdkund)| ]]
