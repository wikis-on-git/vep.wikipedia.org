{{Eländpunkt
 | Nimi = Buturlinovk<br />Бутурлиновка
 | Lidnanznam = Coat of Arms of Buturlinovka (Voronezh oblast).png
 | Flag = Flag of Buturlinovskoe (Voronezh oblast).png
 | Lidnanznam text = Buturlinovkan lidnanznam
 | Flag text = Buturlinovkan flag
 | Valdkund = Venäma
 | Eläjiden lugu = 24,319
 | Voz' = 2018-01-01
 | Pind = 37.72
 | Fail = Бутурлиновка,центр города.jpg
 | Pämez' = Aleksandr Golovkov<br />(heinku 2018—)
 | Telefonkod = +7-47361-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Buturlinovk''' ({{lang-ru|Бутурли́новка}}) om [[Venäma]]n lidn da lidnankund [[Voronežan agj]]an keskuzpalan päivnouzmas. Se om [[Buturlinovkan rajon]]an administrativine keskuz da pala.

== Istorii ==
Eländpunktan aluz om pandud vl 1740 kuti [[ukrainalaižed|ukrainalaižiden]] slabad. Mainitase vn 1829 kartal kuti ''Petrovskoje / Buturlinovk'' ({{lang-ru|Петровское, тожь Бутурлиновка}}). Šingotihe nahksapkoiden tehmižel 19. voz'sadan keskespäi, tehtihe millionhasai paroid vodes da möihe kaikedme Venäman imperijadme. Slabad sai lidnan statusad vn 1917 17. päiväl heinkud. Vspäi 1993 sodaaviacijan polk baziruiše lidnan röunal.

Buturlinovk šingotase raudbetontegesiden edheotandal i sömtegimištol (leibproduktoiden kombinat, pühävoitegim, spirttegim, likörvintegim). Om ümbärtud maižanduzrajonal ([[podsolnušnik]]an i villän kazvatand, lihamaidživatvodind).

== Geografijan andmused ==
Lidn sijadase rajonan keskuzpalas, Osered'-jogen üläjoksmusen hural randpolel tobjimalaz ({{lang-ru|Осере́дь / Осеред}} 89 km pitte, [[Don]]-jogen hura ližajogi), 120 m ü.m.t. keskmäižel korktusel. Matkad [[Voronež]]hasai om 133 km lodeheze orhal, 180 km avtotel vai 220 km raudtel. Lähembaižed lidnad oma [[Kalač (lidn)|Kalač]] 54 km suvipäivnouzmha orhal vai raudtedme, 61 km avtotedme, i [[Pavlovsk (Voronežan agj)|Pavlovsk]] 52 km suvipäivlaskmha orhal, 56 km avtotedme vai 59 km raudtedme. ''Buturlinovk-raudtestancii'' radab lidnan päivnouzmas sarakol «[[Povorino]] — [[Liski]]»-keskustaspäi.

Kaik koume žilod mülüdas lidnümbrikho Buturlinovkan ližaks: Zemledelec, Kruglii, Otradnoje, niiden ühthine ristitišt oli 96 eläjad vl 2010. Lidnankundan pind — 135,8 km².

== Eläjad ==
Vl 1877 kaik 23 963 ristitud elihe slabadas, vl 1939 lidnan ristitišt oli 11 400 eläjad. Vn 2010 Venäman rahvahanlugemižen mödhe lidnan eläjiden lugu oli 27 208 ristitud, lidnankundan — 27 304 ristitud, rajonan viž ühesandest. Kaikiš suremb lidnan ristitišt oli 27 500 eläjad vl 1926 i 27..29 tuhad eläjid vll 1989−1998 (29 258 rist. vl 1989). [[Ortodoksine hristanuskond|Ortodoksižen hristanuskondan]] Spasan Toižetamižen päjumalanpert' (1885−1893) i koume jumalanpertid<ref>[http://sobory.ru/geo/locat/1239 Buturlinovkan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,3%, [[čiganalaižed]] — 1,1%, toižed rahvahad — 1,6%.

Professionaližen opendusen aluzkund om Buturlinovkan mehaniž-tehnologine kolledž<ref>[http://бмтк.рф/ Buturlinovkan mehaniž-tehnologižen kolledžan sait (''бмтк.рф'').] {{ref-ru}}</ref>, medicinine tehnikum i Gubernijan pedagogižen kolledžan filial.

== Galerei ==
<gallery mode="packed" heights="125px">
Спасо-Преображенский собор - panoramio (3).jpg|Spasan Toižetamižen päjumalanpertin<br />nägu vl 2009
БПТ Ленина 23.jpg|
Река Осередь - panoramio.jpg|Osered'-jogi
Buturlinovka, Voronezh Oblast, Russia - panoramio.jpg|Torguindan keskuz
Народный краеведческий музей города Бутурлиновка.jpg|Kodirandantedištandmuzei
</gallery>

== Homaičendad ==
<references />

== Irdkosketused ==
* [http://buturlin-gorod.ru/ Lidnankundan tobmuden aluzkundoiden sait (''buturlin-gorod.ru'').] {{ref-ru}}
* [http://www.buturlinovka.ru/ Lidnan informacine sait (''buturlinovka.ru'').] {{ref-ru}}
{{Commons|Category:Buturlinovka}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Buturlinovkan rajon|*]]
