{{Eländpunkt
 | Nimi = Belomorsk<br />Беломорск <small>(ven.)</small><br />Šuomua <small>(karj.)</small><br />Sorokka <small>(suom.)</small>
 | Lidnanznam = Belomorsk COA (2019).png
 | Flag = Flag of Belomorsk.png
 | Lidnanznam text = Belomorskan lidnanznam
 | Flag text = Belomorskan flag
 | Valdkund = Venäma
 | Eläjiden lugu = 10,052
 | Voz' = 2016
 | Pind = 
 | Fail = Беломорск, портовая сторона сверху (2).jpg
 | Pämez' = Vera Jelisejeva<br/>(2013—)
 | Telefonkod = +7-81437
 | Avtokod = 10
 | Aigvö = [[UTC]]+3 (MSK+0)
}}
'''Belomorsk''' ({{lang-ru|Беломорск}}, {{lang-krl|Šuomua}} — «sokaz rand», {{lang-fi|Sorokka}}) om [[Venäma]]n lidn da raudtesol'm [[Karjalan Tazovaldkund]]an päivnouzmas. Se om [[Belomorskan rajon]]an administrativine keskuz da üks'jäine lidn. Rajonan ristitišton koume videndest eläb lidnas.

== Istorii ==
Eländpunkt mainitase ezmäižen kerdan vl 1419 kuti külä Vig-jogensun Sorok-vezisonen randoil (ven. ''Сорока'', sündui [[karjalan kel'|karjalan]] «saari»- i «joki»-sanoišpäi). Vl 1429 tetaban [[Solohkan jumalankodi]]n German da Savvatii alusenpanijad oigenziba [[Solohkad|Solohkile]] arni neciš küläspäi. Vspäi 1551 Sorockai-külä (ven. ''деревня Сороцкая'') oli alištunu Solohkan jumalankodile.

Vozil 1869−1912 koume mectegint purulikutimil oli saudud Sorok-külän laptoiš.

Vozil 1931−1941 [[Belbaltlag]] sijazihe lidnas da sen ümbrištos, sen ühthine ristitišt saihe 100 tuhazesai aigoidme. Lagerin türmatud sauvoihe [[Vaugedmeren-Baltijanmeren vezite]]d, [[Segež]]an mechimkombinatad, varhapanihe mecad [[Pudož]]alesai.

Vl 1938 sügüz'kun 11. päiväl Sorok-külä, mecančapajiden, veziradnikoiden žilod i Sorokskai-žilo raudtestancijanno oliba ühtenzoittud lidnha uden Belomorsk-nimenke.

[[Toine mail'man soda|Toižen mail'man voinan]] aigan vozil 1941−1944 Belomorsk oli [[Karjalaiž-Suomen Nevondkundaline Socialistine Tazovaldkund|Karjalaiž-Suomen NST:n]] pordaigaližeks pälidnaks.

== Geografijan andmused ==
Lidn sijadase rajonan keskuses, seižub [[Vauged meri|Vauktan meren]] suvipäivlaskmaižel randal, [[Vig (jogi)|Vig-jogensun]] randoil, Šižn'-vezisonen da [[Vaugedmeren-Baltijanmeren vezite]]n hural randpolel, 10 m ü.m.t. keskmäižel korktusel. Matkad [[Petroskoi]]hesai om 304 km orhal suvhe, 372 km avtotedme. Lähembaine lidn om [[Kem' (lidn)|Kem']], 49 km pohjoižhe.

Kaik 11 eländpunktad mülüdas Belomorskan lidnankundha (om sätud vl 2004): 6 žilod, 4 küläd da 1 žilo raudtesarakonno. Niiden ühthine ristitišt om 865 eläjad vl 2016, heišpäi 643 ristitud elihe Zolotec-žilos (vl 2013).

== Tobmuz ==
Järgenduseližed valičendad lidnankundan Nevondkundha ({{lang-ru|Совет поселения}}) oliba vl 2013 sügüz'kun 8. päivän (koumanz' kucund). Kaik rahvaz valičeb sen 15 ezitajid videks vodeks. Nevondkundan ezitai radab lidnankundan pämeheks.

Ičeze administracijad lidnas ei ole, Belomorskan rajonan administracii tegeb lidnankundan velgusidme.

== Eläjad ==
Vl 1959 lidnan eläjiden lugu oli 14 783 ristitud. Sen jäl'ghe kaikiš suremb ristitišt oli 19 tuhad eläjid vl 1992. Vn 2010 kaiken Venäman rahvahanlugemižen mödhe eläjiden lugu oli 11 217 ristitud.

== Ižanduz ==
Ižandusen päsarakod oma mecan ümbriradmine, [[kala]]n püdo da kazvatuz, sauvondkiven da [[šebin'|šebnän]] samine, gidroenergetik ([[Belomorskan GES]]). Mugažo meriport (vspäi 1934) da leibtegim oma lidnas.

Matkad «Kol»-avtotehesai (M18, vspäi 2018 Р21, mülüb E105-avtotehe) om 36 km lidnaspäi päivlaskmpolehe avtotesarakodme.

Avtobusad oma kundaližeks transportaks lidnan südäimes.

== Galerei ==
<gallery mode="packed" heights="125px">
Беломорск, краеведческий музей.jpg|«Belomorskan petroglifad»-kodirandantedištandmuzei (2020)
Беломорск, порог.jpg|Phh. Zosiman, Savvatijan i Germanan Solohkilaižiden jumalanpert' kos'kenno, vn 2020 nägu
White Sea–Baltic Canal, lock No. 19 P7171743 2200.jpg|[[Vaugedmeren-Baltijanmeren vezite]]n šlüz nomer 19 lidnas (2018)
Беломорск, Поморская 26 сверху (2).jpg|«[[Rostelekom|Rostelekom:an]]» sauvuz i počtamt (2020)
Belomorsk.jpg|Belomorsk-raudtestancijan sauvuz vl 2006
</gallery>

== Homaičendad ==
<references />

== Irdkosketused ==
* [http://www.belomorsk-mo.ru/omsu/1286282713/belomorskoe_gorodskoe_poselenie/ Belomorsk-lidnankund Belomorskan rajonan oficialižel ''belomorsk-mo.ru''-saital.] {{ref-ru}}
* [http://www.belomorsk-mo.ru/ Belomorskan rajonan oficialine sait (''belomorsk-mo.ru'').] {{ref-ru}}
{{Commons|Category:Belomorsk}}

{{Karjalan Tazovaldkundan lidnad}}

[[Kategorii:Belomorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Belomorskan rajon|*]]
