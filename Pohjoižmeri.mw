{{1000}}
[[Fail:NASA NorthSea1 2.jpg|thumb|right|300px|Pohjoižmeren fotokuva Man kaimdajaspäi.]]
'''Pohjoižmeri''' ([[alaman kel'|alam.]]: ''Noordzee'', [[anglijan kel'|angl.]]: ''North Sea'', [[danijan kel'|dan.]]: ''Nordsøen'' vai ''Vesterhavet'', [[francijan kel'|fr.]]: ''Mer du Nord'', [[norvegijan kel'|norv.]]: ''Nordsjøen'', [[pohjoižfrizan kel'|pohj.-friz.]]: ''Weestsiie'', [[päivlaskmaižfrizan kel'|päivl.-friz.]]: ''Noardsee'', [[ročin kel'|roč.]]: ''Nordsjön'', [[saksan kel'|saks.]] ''Nordsee'', [[šotlandijan kel' (kel'tine)|šot.-kel't.]]: ''An Cuan a Tuath'', [[šotlandijan kel' (germanine)|šotl.]]: ''German Ocean'') om madal šel'fmeri [[Evrazii|Evrazijan]] lodehližes laptas. Sijadase [[Pohjoiževrop]]as, [[Sur' Britanii|Suren Britanijan]], [[Norvegii|Norvegijan]] i [[Danii|Danijan]] keskes. Pohjoižmert mülütadas [[Atlantine valdmeri|Atlantižen valdmeren]] basseinha.

Pind<ref>[http://www.mumm.ac.be/EN/NorthSea/facts.php Bel'gijan kunigahan londusentedon institut: faktad Pohjoižmeres (mumm.ac.be).] {{ref-en}}</ref> — 750 tuh. km².

Randanpird — läz 6000 km.

Veden mülü — 94 tuh. km³.

Süvüz — 725 metrhasai, keskmäine süvüz — 95 m.

== Geografijan andmused ==
Pohjoižmeri om ümbärtud Evropan kuivusel päiči pohjoižpalas. Ühtenzoitase [[La Manš]]- da [[Pa-de-Kale]]-sal'mil Atlantižen valdmeren päpalanke, [[Skagerrak]]-, [[Kattegat]]-, [[Danijan sal'med|Danijan]] sal'mil da [[Kilän kanal]]al [[Baltijan meri|Baltijan merenke]]. [[Norvegijan meri]] om olmas pohjoižhe, läm' [[Gol'fstrim|Pohjoižatlantine joksmuz]] putub Pohjoižmerhe sišpäi.

Pohjoižmeri lainištab [[Norvegii|Norvegijan]], [[Ročinma]]n, [[Danii|Danijan]], [[Saksanma]]n, [[Alamad|Alamaiden]], [[Bel'gii|Bel'gijan]] da [[Sur' Britanii|Suren Britanijan]] randad.

Sarištod: [[Pohjoižfrizan sared]], [[Päivnouzmaižfrizan sared]], [[Päivlaskmaižfrizan sared]], [[Orkneisared]] da [[Šetlandsared]].

Järedad joged, kudambad langetas Pohjoižmerhe: [[Glomm]], [[El'b (jogi)|El'b]], [[Vezer]], [[Rein]], [[Maas]], [[Šel'd]] da [[Temz]].

== Ižanduz ==
Kaik meri om jagadud ekonomižihe zonoihe lähevenujiden valdkundoiden keskes.

Londuseližed varad oma [[kivivoi]], [[londuseline gaz]], [[kala]], [[lete]], [[gravii]]. Mail'man tetab kivivoin "[[Brent]]"-segoituz sase Norvegijan ižanduzzonas.

Sured lidnad da portad (častomaraižen mödhe): [[Bergen]], [[Oslo]], [[Gamburg]], [[Bremen]], [[Amsterdam]], [[Rotterdam]], [[Antverpen]], [[London]], [[Gull']], [[Njukasl-apon-Tain]], [[Edinburg]] da [[Aberdin]].

== Homaičendad ==
<references />

== Irdkosketused ==
* [http://ec.europa.eu/maritimeaffairs/policy/sea_basins/north_sea/index_en.htm Pohjoižmeren basseinan strategii Evropižen Laudkundan saital (ec.europa.eu).] {{ref-en}}

[[Kategorii:Pohjoižmeri| ]]
[[Kategorii:Mered kirjamišton mödhe]]
