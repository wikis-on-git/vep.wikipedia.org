{{Rajon
| Nimi          = Medvežjegorskan rajon<br />Медвежьегорский район <small>(ven.)</small><br />Karhumäki piiri <small>(karj.)</small>
| Znam          = RUS Медвежьегорский район COA.gif
| Flag          = 
| Znam text     = Medvežjegorskan rajonan znam
| Flag text     = 
| Valdkund      = Venäma
| Pälidn        = Medvežjegorsk
| Eläjiden lugu = 28,602
| Year          = 2016
| Pind          = 13,694
| Map           = Location Of Medvezhyegorsky District (Karelia).svg
| Map width     = 
}}
'''Medvežjegorskan rajon''' ({{lang-ru|Медвежьегорский район}}, {{lang-krl|Karhumäki piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Medvežjegorsk]]-lidn. Rajonan ristitišton pol' eläb siš.

== Istorii ==
Kaikiš amuižemb mail'mas mif [[Elonpu]]s om löutud rajonan territorijal, se om jo olmas viž tuhad vot.

Rajonan aluz om pandud vl 1927 Karjalha, elokun 29. päivän [[VCIK|VCIK:an]] käskön mödhe.

[[Sur' Tatanman soda|Suren Tatanman sodan]] aigan vozil 1941 (tal'vku) — 1944 (kezaku) Suomenman sodaväged oliba rajonas i Medvežjegorskas.

Vl 1945 rajonan territorijan pala (3 küläkundad) läksi udessündutadud [[Segežan rajon]]ha. Vl 1955 ühtištuihe rajonad enččenke [[Segjärven rajon]]anke (päiči kahtes küläkundas), vl 1959 — enččenke [[Änižentaguižen rajon]]anke.

Vl 1996 rajonan päkäskuz om vahvištadud.

== Geografijan andmused ==
Medvežjegorskan rajon om Karjalan Tazovaldkundan keskuztaho. Pind — 13 694 nellikkilometrad (nellänz' sija tazovaldkundas 18späi).

Om röunoid 6 Venäman rajonanke:
* päivnouzmas [[Arhangel'skan agj]]an [[Onegan rajon]]anke;
* suvipäivnouzmas [[Karjalan Tazovaldkund]]an [[Pudožan rajon]]anke;
* suvipäivlaskmas [[Karjalan Tazovaldkund]]an [[Kondopogan rajon]]anke da [[Sojärven rajon]]anke;
* lodehes [[Karjalan Tazovaldkund]]an [[Mujezerskijan rajon]]anke;
* pohjoižes [[Karjalan Tazovaldkund]]an [[Segežan rajon]]anke.
[[Änine]] lainištab rajonan suvižid randoid. Sen [[Änižentaguižen pol'sar']] da [[Kiži (sar')|Kiži]]-sar' mülüdas rajonha.

Jogiden tobj pala mülüb [[Vauged meri|Vauktan meren]] basseinha, pen' pala — Änižen i [[Atlantine valdmeri|Atlantižen valdmeren]] basseinha. Znamasine jogi om [[Vig (jogi)|Vig]], sen üläjoksmuz. Kaikiš suremb järv-vezivaradim om [[Segjärv]] (suom. i karj. ''Seesjärvi'', 815 km²) rajonan pohjoižel röunal Segežan rajonanke. Sen basseinan [[Volom]]- da [[Porust]]- joged oma lujas kos'kekahad. [[Vaugedmeren-Baltijanmeren vezite]]n pala läbitab rajonan keskust vspäi 1933.

Klimat om [[ven vö|ven]] pehmed meren klimatan pirdoidenke. Vilukun keskmäine lämuz om −11,9 C°, heinkun kesklämuz om +15,7 C°.

Londuseližed varad oma [[kvarcit]]ad, [[dolomit]]ad, [[šoidkivi]] ([[šungit]]<ref>[http://amsu.medgora-rayon.ru/dostoprimechatel-nosti/istorija/ Историческая справка о Медвежьегорском районе (Tedonandmine Medvežjegorskan rajonan istorijas). — Medvežjegorskan rajonan oficialine sait (''amsu.medgora-rayon.ru'').] {{ref-ru}}</ref>), [[mec]], [[kala]], [[vezi|reskvezi]].

Vspäi 2005 rajonan territorii alajagase 9 municipaližhe ühtnikha: 3 lidnankund da 6 küläkundad.

== Tobmuz ==
Käskusenandai tobmuz om Rajonan Nevondkund (ven. ''Совет района'') 18 ühtnijanke. Kaik rahvaz valičeb kundoiden ezitajid nelläks vodeks, sid' ezitajad valitas Rajonan Nevondkundan ühtnijoid. Järgvaličendad kundoihe oliba vl 2013 sügüz'kun 8. päiväl (kudenz' kucund). [[Tihonov Nikolai|Nikolai Tihonov]] radab Rajonan Nevondkundan ezimehen da rajonan pämehen vs 2013 redukun 10. päiväspäi toižen strokun jäl'geten. Rajonan Nevondkundan ezitajad valitas rajonan pämest i rajonan administracijan pämest ičeze valdatusiden strokun lophusai.

Vs 2013 kül'mkun 21. päiväspäi<ref>[http://gov.karelia.ru/Regions/leaders.html Руководители органов местного самоуправления (Sijaližen ičeohjandusen aluzkundoiden ohjandajad). — Karjalan Tazovaldkundan Ohjastuz (''gov.karelia.ru'').] {{ref-ru}}</ref> [[Karpenko Vladimir|Vladimir Karpenko]] om valitud i radab rajonan administracijan pämeheks kontraktan mödhe.

== Eläjad ==
Vn 2002 Venäman rahvahanlugemižen mödhe eläjiden lugu oli 38 388 ristitud, vl 2010 — 31 864 ristitud.

Kaik om 147 eländpunktad rajonas (vl 2005), sidä kesken 1 lidn, 2 lidnanvuittušt žilod, 31 külänvuittušt žilod, 4 raudtestancijad-eländpunktad, 108 küläd.

Toižed sured eländpunktad oma lidnanvuiččed [[Pindušid]]-žilo (4,5 tuh. rist. vl 2016) da [[Povenec]]-žilo (1,9 tuh. rist. vl 2016), molembad sijadasoiš läz Medvežjegorskad; mugažo sured oma [[Sur' Laht (külä)|Sur' Laht]]-külä (1,0 tuh. rist. vl 2013) da [[Talvoja]]-külä (1,0 tuh. rist. vl 2013).

Rahvahad (vn 2002 Venäman rahvahanlugemižen mödhe, enamba 0,4%)<ref>[http://gov.karelia.ru/Regions/Info/medvezh_nac.html Справка об исторических, культурных, демографических и национальных особенностях Медвежьегорского района (Tedonandmine Medvežjegorskan rajonan istorižiš, kul'turižiš, demografižiš da rahvahaližiš eriližusiš). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>: [[venälaižed]] — 82,3%, [[karjalaižed]] — 6,6%, [[vaugedvenälaižed]] — 5,0%, [[ukrainalaižed]] — 2,5%, [[pol'šanmalaižed]] — 0,9%, [[suomalaižed]] — 0,8%, toižed rahvahad — 1,8%, rahvahuden ozutandata — 0,1%.

Vl 2002 kaik 48 [[vepsläižed|vepsläšt]] eli rajonas (0,12% sen ristitištospäi).

== Ižanduz ==
Rajonan ižandusen päsarakod oma mecan varhapanend, [[pu (material)|pumaterialan]] ümbriradmine, laivansauvomine, šebnän tehmine, ujund- da raudtetransport, turizm ([[Kiži]]), maižanduz.

Kaks' federališt trassad om rajonas: «[[Kol (avtote)|Kol]]»-avtote (Р21) i «[[Vologd]] — [[Medvežjegorsk]]» (А119).

== Homaičendad ==
<references />

== Irdkosketused ==
* [http://amsu.medgora-rayon.ru/ Medvežjegorskan rajonan oficialine sait (''amsu.medgora-rayon.ru'').] {{ref-ru}}
* [http://gov.karelia.ru/gov/Regions/medvezh.html Medvežjegorskan rajon Karjalan Tazovaldkundan oficialižel ''gov.karelia.ru''-saital.] {{ref-ru}} {{ref-en}} {{ref-fi}}

{{Karjalan Tazovaldkundan rajonad}}

[[Kategorii:Medvežjegorskan rajon| ]]
