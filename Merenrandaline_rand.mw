{{Venälaižen Federacijan subjekt
|Nimi           = Merenrandaline rand
|Venälaine nimi = Приморский край
|Flag           = [[Fail:Flag of Primorsky Krai.svg|150px|Merenrandaližen randan flag]]
|FSCoA          = [[Fail:Coat of arms of Primorsky Krai.svg|100px|Merenrandaližen randan znam]]
|FlagLnk        = Merenrandaližen randan flag
|CoALnk         = Merenrandaližen randan znam
|FSMap          = [[Fail:Map of Russia - Primorsky Krai.svg|300px]]
|FSCtrWhat      = Pälidn
|FSCtrNm        = [[Vladivostok]]
|AreaRnk        = 23
|TotArea        = 164673
|WaterPrcnt     = 2.58
|PopRnk         = 27
|Eläjiden lugu  = 1,913,037
|PopCtDate      = 2018
|PopDens        = 11.62
|GDPRnk         = 25
|GDP            = 736,9
|GDPCtDate      = 2016
|GDP(PPP)       = 382,6
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|CadNo          = 25, 125
|OfLangs        = [[venäkel']]
|HeadTtl        = Gubernator
|HeadNm         = [[Tarasenko Andrei|Andrei Tarasenko]] ''(velgusentäutai)''
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Rolik Aleksandr|Aleksandr Rolik]]
|FSAnthem       = 
|Domain         = 
|MSK            = [[UTC]]+10 ([[MSK]]+7)
}}
'''Merenrandaline rand''' ({{lang-ru|Приморский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Randan administrativine keskuz da kaikiš suremb lidn om [[Vladivostok]]-lidn.

== Keled ==
Valdkundkel' om üks'jäine — [[venäkel']].

== Istorii ==
Merenrandaline rand om olmas vs 1938 redukun 20. päiväspäi.

Merenrandaližen randan Päkäskuz<ref>[http://constitution.garant.ru/region/ustav_primor/ Merenrandaližen randan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1995 12. päiväl sügüz'kud Käskusenandajan Suiman ezitajil, tuli väghe sen-žo voden 6. päiväl redukud.

== Geografijan andmused ==
[[Fail:Russia Primorsky Krai relief location map.png|thumb|left|250px|Merenrandaližen randan reljefan kart.]]
Randal om röunoid [[Korejan Rahvahaliž-Demokratine Tazovaldkund|KRDT:anke]] suvipäivlaskmas, [[Kitai]]nke päivlaskmas (sen [[Girin (agj)|Girin]]- da [[Heilunczän]]-agjoidenke) da [[Habarovskan rand]]anke pohjoižes. Ühthine röunoiden piduz om läz 1500 km. Om meriröunoid [[Japonii|Japonijanke]]. [[Tün' valdmeri|Tünen valdmeren]] [[Japonijan meri]] lainištab randan päivnouzmašt da suvišt randištod. Randanpird om läz pol'tošt tuhad kilometrid.

Pind om 164 673 km², niišpäi [[mec]] otab 123 000 km². Kaikiš pidemb jogi om [[Ussuri]] (Kitainke röunaks) sen ližajogidenke ([[Bikin (jogi)|Bikin]], [[Sur' Ussurk]]). Znamasine järv om [[Hankajärv]] päivlaskmas, mugažo mavaldkundröunal.

Reljef om mägikaz. [[Sihote Alin']]-mägišt otab randan keskuzpalad da päivnouzmpol't. Kaikiš korktemb čokkoim om [[Anik]]-mägenpä (1933 m) randan pohjoižpäivnouzmaižen röunanno [[Habarovskan rand]]anke.

Klimat om [[ven vö|ven]] mussonine. Kezal suvipäivnouzmtulleid puhudas, [[taifun]]ad oleldas. Tal'vel vilu kuiv lodehline tullei om enambuses. Heinkun kontinentas da elokun randpolel keskmäine lämuz om +17..+22 C°. Vilukun keskmäine lämuz om −8..−13 C° suves da −20..−22 C° kontinental randan pohjoižes. Paneb sadegid 600..900 mm vodes, kezal tobjimalaz.

Londuseližed varad oma [[kivihil']], [[bur hil']], [[metall]]ad ([[tin]], [[hahktin]], [[kuld]], [[vol'fram]], [[germanii (himine element)|germanii]], [[vismut]], [[indii (himine element)|indii]], äimetalližed kivendod — [[vas'k]], [[cink]], [[hobed]]; harvad [[mametall]]ad), [[bor (himine element)|bor]], [[fosfor|fosforitad]], [[sauvondmaterialad]] ([[savi|saved]], [[lete|letked]]), [[špat]], [[grafit]], [[tal'k]], [[mec]], [[kala]], [[gidroenergii]].

== Tobmuz ==
[[Fail:Здание краевой администрации («Белый дом»), Владивосток, Светланская, 22, 2011-06-14.JPG|thumb|right|250px|''Vauged pert''' om Merenrandaližen randan Administracijan ištundsija [[Vladivostok]]as.]]
Randan pämez' nimitase gubernatoraks, [[Tarasenko Andrei|Andrei Tarasenko]] tegeb hänen velgusidme vn 2017 4. päiväspäi redukud, [[Putin Vladimir|Venäman prezident]] pani händast radsijha ičeze käsköl. Kaik rahvaz änestab gubernatorad videks vodeks. Gubernator om mugažo ičeze Administracijan da randan Administracijan pämez'. Hän märičeb randan Administracijan strukturad. Kuz' varamest oma gubernatorale abhu.

Merenrandaližen randan parlament om Käskusenandai Suim. Kaik rahvaz valičeb sen 40 ezitajad videks vodeks. [[Rolik Aleksandr|Aleksandr Rolik]] radab Suiman ezimeheks vn 2016 5. päiväspäi redukud.

Radonoigendai tobmuz om Merenrandaližen randan Administracii. Randan departamentad, palakundad da inspekcijad alištudas Administracijale.

Vn 2014 14. päiväl sügüz'kud valitihe gubernatorad, [[Mikluševskii Vladimir|edeline gubernator]] sai vägestust ezmäižel tural (77,43% änid) da radoi kahtenden strokun. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 1 956 497 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 2 314 531 eläjad vl 1992. Vl 2018 kaikutte koumanz' ristit nelläspäi om lidnalaine.

Kaik om [[Merenrandaližen randan lidnad|kaks'toštkümne lidnad]] randas i 28 lidnanvuittušt žilod. Toižed järedad lidnad (enamba 100 tuh. ristituid vl 2015, surembaspäi penemha): [[Ussuriisk]], [[Nahotk]], [[Artöm (lidn)|Artöm]]. Vl 2017 kaik oli 22 eländpunktad enamba mi 10 tuh. eläjidenke.

Rahvahad (vl 2010, enamba 0,5%): [[venälaižed]] — 85,7%, [[ukrainalaižed]] — 2,6%, [[korejalaižed]] — 1,0%, [[totarlaižed]] — 0,5%, [[uzbekalaižed]] — 0,5%; toižed rahvahad — 2,3%, rahvahuden ozutandata — 7,4%.

Erased toižed igähižed rahvahad: [[udegelaižed]] — 0,04% (793 rist.), [[nanalaižed]] — 0,02% (383 rist.), [[nivhalaižed]] — 35 rist., [[oročilaižed]] — 19 rist., [[ul'čilaižed]] — 19 rist., [[orokalaižed]] — 2 ristitud.

== Homaičendad ==
<references />

== Irdkosketused ==
* [http://www.zspk.gov.ru/ Merenrandaližen randan Käskusenandajan Suiman oficialine sait (''zspk.gov.ru'').] {{ref-ru}}
* [http://www.primorsky.ru/ Merenrandaližen randan radonoigendajan tobmuden aluzkundoiden oficialine sait (''primorsky.ru''), sidä kesken Administracijan.] {{ref-ru}}

{{Merenrandaližen randan lidnad}}
{{Venälaižen Federacijan subjektad}}

[[Kategorii:Merenrandaline rand| ]]
