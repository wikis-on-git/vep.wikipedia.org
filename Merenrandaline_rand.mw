{{Venälaižen Federacijan subjekt
|Nimi           = Merenrandaline rand
|Venälaine nimi = Приморский край
|Flag           = [[Fail:Flag of Primorsky Krai.svg|150px|Merenrandaližen randan flag]]
|FSCoA          = [[Fail:Coat of arms of Primorsky Krai.svg|100px|Merenrandaližen randan znam]]
|FlagLnk        = Merenrandaližen randan flag
|CoALnk         = Merenrandaližen randan znam
|FSMap          = [[Fail:Map of Russia - Primorsky Krai.svg|300px]]
|FSCtrWhat      = Pälidn
|FSCtrNm        = [[Vladivostok]]
|AreaRnk        = 23
|TotArea        = 164673
|WaterPrcnt     = 1.9
|PopRnk         = 27
|Eläjiden lugu  = 1,933,308
|PopCtDate      = 2015
|PopDens        = 11.74
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|CadNo          = 25, 125
|OfLangs        = [[venäkel']]
|HeadTtl        = Gubernator
|HeadNm         = [[Mikluševskii Vladimir|Vladimir Mikluševskii]]
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Gorčakov Viktor|Viktor Gorčakov]]
|FSAnthem       = 
|Domain         = 
|MSK            = [[UTC]]+10 ([[MSK]]+7)
}}
'''Merenrandaline rand''' ([[venäkel'|ven.]]: ''Приморский край'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Randan administrativine keskuz da surembaine lidn om [[Vladivostok]]-lidn.

== Keled ==
Valdkundkel' om üks'jäine — [[venäkel']].

== Istorii ==
Merenrandaline rand om olmas vl 1938 redukun 20. päivälpäi.

Merenrandaližen randan Päkäskuz<ref>[http://constitution.garant.ru/region/ustav_primor/ Merenrandaližen randan Päkäskusen tekst (constitution.garant.ru).] {{ref-ru}}</ref> om vahvištadud vl 1995 sügüz'kun 12. päiväl Käskusenandajan Suiman ezitajil, tuli väghe sil-žo vodel redukun 6. päiväl.

== Geografijan andmused ==
[[Fail:Russia Primorsky Krai relief location map.png|thumb|left|250px|Merenrandaližen randan reljefan kart.]]
Randal om röunoid [[Korejan Rahvahaliž-Demokratine Tazovaldkund|KRDT:anke]] suvipäivlaskmas, [[Kitai]]nke päivlaskmas (sen [[Girin (agj)|Girin]]- da [[Heilunczän]]-agjoidenke) da [[Habarovskan rand]]anke pohjoižes. Ühthine röunoiden piduz om läz 1500 km. Om meriröunoid [[Japonii|Japonijanke]]. [[Tün' valdmeri|Tünen valdmeren]] [[Japonijan meri]] lainištab randan päivnouzmašt da suvišt randištod. Randanpird om läz pol'tošt tuhad kilometrad.

Pind om 164 673 km², niišpäi [[mec]] otab 123 000 km². Surembaine jogi om [[Ussuri]] (Kitainke röunaks) sen ližajogidenke ([[Bikin (jogi)|Bikin]], [[Sur' Ussurk]]). Surembaine järv om [[Hankojärv]] päivlaskmas, mugažo mavaldkundröunal.

Reljef om mägikaz. [[Sihote Alin']]-mägišt otab randan keskpalad da päivnouzmpol't. Korktembaine čokkoim om [[Anik]]-mägenpä (1933 m) randan pohjoižpäivnouzmaižen röunanno [[Habarovskan rand]]anke.

Klimat om [[ven vö|ven]] mussonine. Kezal suvipäivnouzmtulleid puhudas, [[taifun]]ad oleldas. Tal'vel vilu kuiv lodehline tullei om enambuses. Heinkun kontinentas da elokun randpolel keskmäine lämuz om +17..22°C. Vilukun keskmäine lämuz om -8..-13°C suves da -20..-22°C kontinental randan pohjoižes. Paneb sadegid 600-900 mm vodes, kezal tobjimalaz.

Londuseližed varad oma [[kivihil']], [[bur hil']], [[metall]]ad ([[tin]], [[hahktin]], [[kuld]], [[vol'fram]], [[germanii (himine element)|germanii]], [[vismut]], [[indii (himine element)|indii]], äimetalližed kivendod — [[vas'k]], [[cink]], [[hobed]]; harvad [[mametall]]ad), [[bor (himine element)|bor]], [[fosfor|fosforitad]], [[sauvondmaterialad]] ([[savi]], [[lete]]), [[špat]], [[grafit]], [[tal'k]], [[mec]], [[kala]], [[gidroenergii]].

== Tobmuz ==
[[Fail:Здание краевой администрации («Белый дом»), Владивосток, Светланская, 22, 2011-06-14.JPG|thumb|right|250px|''Vauged pert''' om Merenrandaližen randan Administracijan ištundsija [[Vladivostok]]as.]]
Randan pämez' nimitase gubernatoraks. [[Mikluševskii Vladimir|Vladimir Mikluševskii]] radab gubernatoran vs 2012 uhokun 28. päiväspäi. Kaik rahvaz änestab händast videks vodeks. Gubernator om mugažo ičeze Administracijan da randan Administracijan pämez'. Hän märičeb randan Administracijan strukturad. 6 varamest oma gubernatorale abhu.

Merenrandaližen randan parlament om Käskusenandai Suim. Kaik rahvaz valičeb sen 40 ezitajad videks vodeks. [[Gorčakov Viktor|Viktor Gorčakov]] radab Suiman ezimeheks vs 2012 semendkun 30 päiväspäi.

Radonoigendai tombuz om Merenrandaližen randan Administracii. Randan departamentad, palakundad da inspekcijad alištudas Administracijale.

Vl 2014 sügüz'kun 14. päiväl gubernatorad valitihe, [[Mikluševskii Vladimir|nügüdläine gubernator]] sai vägestust ezmäižel tural (77,43% änid) da radab kahtenden strokun. Järgvaličendad Käskusenandajha Suimha oliba vl 2011 tal'vkun 4. päiväl.

== Eläjad ==
Vl 2010 eläjiden lugu om 1 956 497 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte koumanz' ristit nelläspäi om lidnalaine.

Kaikes randas om [[Merenrandaližen randan lidnad|kaks'toštkümne lidnad]]. Toižed sured lidnad (enamba 100 tuh. ristitud vl 2015, surembaspäi penemha): [[Ussuriisk]], [[Nahotk]], [[Artöm]].

Rahvahad (enamba 0,5% vl 2010): [[venälaižed]] (85,7%), [[ukrainalaižed]] (2,6%), [[korejalaižed]] (1,0%), [[totarlaižed]] (0,5%), [[uzbekalaižed]] (0,5%); toižed — 2,3%, rahvahuden ozutandata — 7,4%.

Erased toižed igähižed rahvahad: [[udegelaižed]] — 0,04% (793 rist.), [[nanalaižed]] — 0,02% (383 rist.), [[nivhalaižed]] — 35 rist., [[oročilaižed]] — 19 rist., [[ul'čilaižed]] — 19 rist., [[orokalaižed]] — 2 ristitud.

== Homaičendad ==
<references />

== Irdkosketused ==
* [http://miklushevskiy.ru/ Merenrandaližen randan gubernatoran oficialine sait.] {{ref-ru}} {{ref-en}}
* [http://www.zspk.gov.ru/ Merenrandaližen randan Käskusenandajan Suiman oficialine sait.] {{ref-ru}}
* [http://www.primorsky.ru/ Merenrandaližen randan radonoigendajan tobmuden aluskundoiden oficialine sait, sidä kesken Administracijan.] {{ref-ru}}

{{Merenrandaližen randan lidnad}}
{{Venälaižen Federacijan subjektad}}

[[Kategorii:Merenrandaline rand| ]]
