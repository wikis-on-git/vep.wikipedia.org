{{1000}}{{A10000}}
[[Fail:Culinary fruits front view.jpg|thumb|right|250px|[[Fruktad|Fruktiden]] plodud]]
'''Plod''' ({{lang-la|fructus}}, {{lang-el|καρπός}} ''karpos'') om [[änik]]on šingotesen lopuline etap, se toižetase kaks'jaižes sugutamižes. [[Katesemnižed|Katesemnižiden]] [[kazmuz|kazmusiden]] generativine organ om olmas formiruimha da kaičemha [[semen|semnid]]. Plod sädase petkloižen kandoižespäi (todesine plod), sen ühtes änikon toižed palad voidas ühtneda plodun formiruindas — ozutesikš, äniktorv, änikon aluz (vär plod).

Äjad plodud oma sömižen tarbhaižed produktad, ottas torhudeks samha [[zell'|zellid]] da [[muju]]id.

[[Karpologii]] tedoidab ploduid. Erasiden sortuiden plodud kazdas sugutandata, semnita päpaloin, nimitadas niid ''partenokarpižikš''. [[Maižanduz|Maižandusen]] sarak ploduiš om [[ploduidenkazvatand]].

== Toižendad ==
Erištadas nenid ploduiden toižendoid ühthižen nägun mödhe: konorüt, boba, paug, havadoine, pähkim, äipähkmut, pajumuna, äisemnine, jablok, marj i lumarj.

== Form da suruz ==
Form rippub kazmusen erikospäi i oleleb šurunvuitte, grušanvuitte, cilindrine, spiraline, linzanvuitte, suugikaz, värtmudenvuitte da toižed. Sen ližaks, plodun pind voib olda siled, kauged, ogakaz i karvakaz, kattud vahakerthel.

Kazmusen plodun suruz voib vajehtuda lujas arvoimižihe kacten. ''Vigna unguiculata''-kazmusen plodud-bobad sadas ühthe metrhasai pitte, [[tikv]]an i [[arbuz]]an plodud voidas kazda surikš mugažo. Heinäsižiden kazmusiden plodud kazdas henod, läz millimetrad surtte.

== Kacu mugažo ==
* [[Maplod]]

== Homaičendad ==
<references />

{{Commons|Fruit}}

{{stub}}
[[Kategorii:Plod| ]]
[[Kategorii:Semen]]
