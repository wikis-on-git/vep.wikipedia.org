{{10000}}
[[Fail:Harrowing of hell from Vasilyevskiy chin (1408, Tretyakov gallery).jpg|thumbnail|right|275px|Iisusan Hristosan eläbzduz. Jumalan tulend adhu. Anonimižen pirdajan pühänikjumalaine (1408-1410).]]
'''Äipäiv''' om üks' [[hristanuskond]]an kaikiš surembiš [[hristanuskondpraznikad|praznikoišpäi]] (pühänikoišpäi). Praznikoitas [[Iisus Hristos|Iisusan Hristosan]] [[Iisusan Hristosan eläbzduz|eläbzdusen]] oiktastuseks, [[Sur' Nedal'|Suren Nedalin]] pühäpäivän.

Äipäiv oli kaikid suremb praznik vepsläižil. Sen päivmär kaiken vajehtase. Äipäiväd praznuitas ezmäižen pühäpäivän täuz'kudmaižen jäl'ges i sen praznuičend jatkub Pühän nedalin. 

Praznik zavodiše pol'öl pühäkodiš: rahvaz pajati loičendoid, a sid' kävui ümbri pühäkodiš. 

Äipäivän znam oli mujutadud munad. Niid ezmäi toiba pühäkodihe, a sid' lahjoičiba heimolaižile, susedoile, pakičajile. Oli mugoine vero, miše anopile oli tarbiž lahjoita vävule 100 munad. 

Mugažo munid kävutiba vändoiš. Ozutesikš, mužikad voibišteliba mujutadud muniden iškendas da muniden ajatandas. Munid ajatiba mägižidme vai pit'kidme laudaižidme. Tariž oli sorta edeline muna. 

Vägestai sai sortud munan. 

Norišton Äipäivän iloitusen oli čibud. Niid paniba irdale vai tanhoile. Čibud oliba sured, niil voiži ištta 5-6 ristituid. Neiččed čibutas pajatiba pit'kid pajoid.{{stub}}
[[Kategorii:Äipäiv| ]]
[[Kategorii:Praznikad kirjamišton mödhe]]
[[Kategorii:Hristanuskondpraznikad]]
