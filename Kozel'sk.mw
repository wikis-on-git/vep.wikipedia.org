{{Eländpunkt
 | Nimi = Kozel'sk<br />Козельск
 | Lidnanznam = Kozelsk COA (Kaluga Governorate) (1777).png
 | Flag = Flag of Kozelsk (Kaluga oblast).png
 | Lidnanznam text = Kozel'skan lidnanznam
 | Flag text = Kozel'skan flag
 | Valdkund = Venäma
 | Eläjiden lugu = 16,443
 | Voz' = 2018
 | Pind = 14.95
 | Fail = 28-я гвардейская ракетная дивизия.jpg
 | Pämez' = Aleksandr Tihonov<br />(reduku 2015—)
 | Telefonkod = +7-48442-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Kozel'sk''' ({{lang-ru|Козе́льск}}) om [[Venäma]]n lidn da lidnankund [[Kalugan agj]]an päivnouzmas. Se om [[Kozel'skan rajon]]an administrativine keskuz da kaikiš suremb lidn. Vn 2009 tal'vkuspäi om «sodahoštusen lidn»-arvnimenke.

== Istorii ==
Eländpunkt mainitase nügüdläiženke nimitusenke ezmäižen kerdan vl 1146 [[Černigovan ruhtinazkund]]an mülündas. Vll 1201−1494 oli penen [[Kozel'skan ruhtinazkund]]an pälidnaks. Vspäi 1371 15. voz'sadan lophusai oli alištunu [[Sur' Litvanman ruhtinazkund|Suren Litvanman ruhtinazkundan]] tobmudele, sid' Moskvan tobmudele. Vspäi 1708 om makundan lidnan statusanke. [[Toine mail'man soda|Toižen mail'man sodan]] aigan lidn oli okkupiruidud nacistoil (8. reduku 1941 — 28. tal'vku 1941).

Kozel'sk šingotase mehanižel tegimel (jügušassid, avtoližavedimed i specialižed avtod), stöklantegimel, sömtegimištol (maidtegim, konservtegim), asfal'tan koumel tegimel, turizmal. Kodirandantedištandan i mecan muzejad, Londusen pert'. Raketdivizii sijadase lidnanno.

== Geografijan andmused ==
Lidn sijadase rajonan keskuzpalas, [[Žizdr (jogi)|Žizdr-jogen]] hural randal päpaloin ({{lang-ru|Жиздра}} 223 km pitte, [[Okanjogi|Okan]] hurapol'ne bassein), 160 m ü.m.t. keskmäižel korktusel. Matkad [[Kalug]]hasai om 61 km pohjoižpäivnouzmha-pohjoižhe orhal, 70 km avtotel vai 134 km raudtel. Lähembaižed lidnad oma [[Suhiniči]] 29 km päivlaskmha orhal, 31 km avtotedme vai raudtedme, i [[Sosenskii]] 12 km päivnouzmha orhal vai avtotedme. ''Kozel'sk''-raudtestancii radab lidnan päivlaskmas vspäi 1899 «Suhiniči — [[Tul]]»-keskustal, mugažo ''Tupik''-raudtestancii jogen vastrandal.

Kozel'sk om lidnankundan üks'jäine eländpunkt. Lidnankundan pind — 14,95 km².

== Eläjad ==
Vl 1939 lidnan ristitišt oli 8 182 eläjad. Vn 2010 Venäman rahvahanlugemižen mödhe lidnan eläjiden lugu oli 18 245 ristitud, rajonan nell' ühesandest. Kaikiš suremb lidnan ristitišt oli 19..20 tuhad eläjid vll 1979−2007 (20 800 rist. vll 1998−2001). [[Ortodoksine hristanuskond|Ortodoksižen hristanuskondan]] Emäganpäivän päjumalanpert' (1777), Blagoveššenjan jumalanpert' (1810) i Jumalan nägundan pühäpert', kaks' mez'jumalankodid i üks' naižjumalankodi oma olmas lidnas.

Rahvahad (2010): [[venälaižed]] — 94,4%, [[ukrainalaižed]] — 2,6%, toižed rahvahad — 3,0%.

Professionaližen opendusen aluzkund om Kozel'skan kolledž.

== Galerei ==
<gallery mode="packed" heights="125px">
ARH 8703.jpg|Gaidukov-torgovanan traktiran sauvuz
Kozelsk khram zabor.jpg|Blagoveššenjan jumalanpert'<br />vl 2008
Вокзал станции Козельск.jpg|Päraudtestancii<br />(2016)
</gallery>

== Homaičendad ==
<references/>

== Irdkosketused ==
* [http://kozelskgp-adm.ru/ Lidnankundan oficialine sait (''kozelskgp-adm.ru'').] {{ref-ru}}
* [http://адмкозельск.рф/ Lidnan sait penen biznesan täht (''адмкозельск.рф'').] {{ref-ru}}
* [http://www.kozelsk.ru/ Lidnan informacine portal (''kozelsk.ru'').] {{ref-ru}}
* [http://www.kozelskcyclopedia.ru/ Lidnan enciklopedii (''kozelskcyclopedia.ru'').] {{ref-ru}}
{{Commons|Category:Kozelsk}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Kozel'skan rajon|*]]
