{{1000}}
[[Fail:Egypt.Giza.Sphinx.01.jpg|thumb|right|250px|[[Hefrenan piramid]] da [[Sur' Sfinks]] ''Inbu-Hedž''-nekropoliš ([[amuižgrekan kel'|amuižgrek]]. Memfis, nüg. [[Giz]]).]]
'''Amuine Egipt''' ([[amuižgrekan kel'|amuižgrek]]. ''Αἴγυπτος'' da [[latinan kel'|latin]]. ''Aegyptus''-sanoišpäi; ičeze nimitused: ''Ta-kemet'' «Mustma», ''Ta-meri'' «Kokteižen ma», ''Ta-uji'' «Kaks' mad», ''Ide-buji'' «Kaks' randad») om istorižen regionan da kul'turan nimituz, sijazihe [[Afrik]]an pohjoižpäivnouzmas. 4. voz'tuhan keskespäi edel m.e. 4. voz'sadahasai m.e. se oli znamasižeks palaks [[Amuine mail'm|Amuižen mail'man]] civilizacijas. Oli olmas [[Nil]]-jogen alajoksmuses.

Amuižen Egiptan istorii om 40 voz'sadad hätkte i jagase nell'hä pordho:
* pord edel dinastijoid (istorijanedeline Egipt);
* dinastijoiden pord (ripmatoman egiptižen civilizacijan šingotez, 27 voz'sadad);
* [[Amuine Grekanma|ellinistine]] pord ([[Ptolemejad|Ptolemejiden]] dinastijan ohjandusen al, sintez tegihe grekiž-makedoniženke kul'turanke);
* [[Rimalaine Egipt|Riman pord]] (olend [[Amuine Rim|Amuižen Riman]] valdkundan znamasižeks provincijaks).

Väghine ma Nilan alangištos andoi hüvid [[vill'|villän]] satusid, sikš voimuz oli pidada regulärišt armijad kontroliruimha ristituid. Valdkundapparat oli šingotadud, [[faraon]] oli valdkundan pämehen. Ičeze [[egiptan kel'|kel']], [[egiptan kirjkel'|ijeroglifine kirjkel']], [[politeizm|politeistine]] [[Amuižen Egiptan religii|religii]] oliba valdkundas. Se andab nügüd'-ki [[modaižed sobad|modan tendencijoid]], suren i penen [[arhitektur]]an stilid (piramidad, pert'kulud, muštpachad). [[Egiptologii]] tedoidab Amuižen Egiptan aspektoid.

== Irdkosketused ==
* [http://www.cesras.ru/ Egiptologijan tedoidusiden keskuz Venäman Tedoakademijas.] {{ref-ru}}
* [http://www.aeraweb.org/ Amuižen Egiptan tedoiduzassociacii.] {{ref-en}}

{{stub}}
[[Kategorii:Amuine Egipt| ]]
[[Kategorii:Keskmeren randpolen istorii]]
