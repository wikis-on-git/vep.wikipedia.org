{{Eländpunkt
 | Nimi = Gusev<br />Гусев
 | Lidnanznam = Coat of Arms of Gusev (Kaliningrad oblast).png
 | Flag = Flag of Gusev (Kaliningrad oblast).png
 | Lidnanznam text = Gusevan lidnanznam
 | Flag text = Gusevan flag
 | Valdkund = Venäma
 | Eläjiden lugu = 28,257
 | Voz' = 2017
 | Pind = 16.25
 | Fail = Technopolis GS.JPG
 | Pämez' = Andrei Gnezdilov<br />(keväz'ku 2017—)
 | Telefonkod = +7-40143-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Gusev''' ({{lang-ru|Гусев}}, [[prussijan kel'|pruss]].: ''Gumbinni'', {{lang-de|Gussew}}, {{lang-pl|Gusiew / Gąbin / Głąbin}}, {{lang-lt|Gumbinė / Gusevas}}; edel 1946 vot — {{lang-de|Gumbinnen}}) om [[Venäma]]n lidn [[Kaliningradan agj]]an suvipäivnouzmas. Se om Gusevan lidnümbrikon administrativine keskuz.

== Istorii ==
Eländpunkt mainitase ezmäižen kerdan vl 1539 kuti kalanpüdajiden ''Kulligkemen-külä'' ({{lang-de|Kulligkehmen}}), sid' vn 1558 kirjeižes kuti ''Pisserkaim'' («külä Pissanjogel»). Voziden 1709−1711 mustmorpošavan jäl'ghe sirdnikad Saksanman ruhtinazkundoišpäi, Avstrijaspäi, Šotlandijaspäi da toižiš Evropan maišpäi tuliba elämhä. Žilo sai lidnan oiktusid vn 1724 25. päiväl semendkud i vhesai 1945 oli Päivnouzmaižen Prussijan päivnouzmaižen polen — Litvan deputacijan administrativižeks keskuseks.

Vl 1770 lidn oli elänu lujas sur'vedes läbi. Vl 1860 «[[Berlin]] — [[Kaunas]]»-jono läbiti lidnad, vspäi 1908 om raudtesol'meks. [[Ezmäine mail'man soda|Ezmäižen mail'man sodan]] aigan vl 1914 tora tegihe lidnanno. [[Toine mail'man soda|Suren sodan]] aigan vn 1945 21. päiväl vilukud Rusttan Armijan 3. Vaugedvenäman frontan sodaväged anastiba lidnad. Nimitihe [[Nevondkundaline Ühtištuz|NSTÜ:n]] vägimehen Sergei Gusev-kapitanan kanzannimen mödhe.

Lidn šingotase TV-sandapparatoiden i mikroelektronikan tegimil, pertidensauvondkombinatal i kartonfabrikal.

== Geografijan andmused ==
Lidn sijadase Piss-jogen randoil ({{lang-de|Pissa}}, [[Pregol'|Pregolin]] bassein), 45 m ü.m.t. keskmäižel korktusel. Matkad [[Kaliningrad]]hasai om 110 km päivlaskmha orhal, 115 km avtotedme vai raudtedme. Lähembaižed lidnad oma [[Černähovsk]] 27 km päivlaskmha kaikil teil i [[Ozörsk (Kaliningradan agj)|Ozörsk]] 24 km suvipäivlaskmha orhal vai 28 km avtol.

Kaik 40 pen't žilod mülüdas lidnümbrikho Gusevan ližaks. Lidnümbrikon pind — 642,66 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 28 260 ristitud, lidnümbrikon (vozil 2008−2014 — rajonan) koume nelländest. Vspäi 1989 lidnan ristitišt om kaikiš suremb i vajehtase 27..28 tuh. eläjid röunoiš (28 542 rist. vl 2012). Ortodoksižen hristanuskondan Kaikiden Pühämehiden päjumalanpert' (vspäi 2016) i lüteranine pühäpert' oma olmas.

Gusevan agtotegimištoline kolledž om professionaližen opendusen aluzkundaks.

== Homaičendad ==
<references />

== Irdkosketused ==
* [http://www.admgusev.ru/ Lidnümbrikon tobmuden aluzkundoiden oficialine sait (''admgusev.ru'').] {{ref-ru}}
{{Commons|Gusev}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Kaliningradan agjan lidnümbrikod]]
