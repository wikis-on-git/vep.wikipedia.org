{{Eländpunkt
 | Nimi = Išim<br />Ишим
 | Lidnanznam = Coat of Arms of Ishim (Tyumen oblast).png
 | Flag = Flag of Ishim (Tyumen oblast).png
 | Lidnanznam text = Išiman lidnanznam
 | Flag text = Išiman flag
 | Valdkund = Venäma
 | Eläjiden lugu = 64,010
 | Voz' = 2021
 | Pind = 46.1
 | Fail = View of the city of Ishim. - panoramio.jpg
 | Pämez' = Fedor Šiškin<br />(sulaku 2012—)
 | Telefonkod = +7-34551-xx-xxx
 | Avtokod = 72
 | Aigvö = [[UTC]]+5 ([[MSK]]+2)
}}
'''Išim''' ({{lang-ru|Ишим}}) om [[Venäma]]n lidn da lidnümbrik [[Tümenin agj]]an suvipäivnouzmas. Se om federacijan subjektan koumanz' lidn eläjiden lugun mödhe, [[Išiman rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud vl 1670 (vai 1687) kuti Korkin-slabad ({{lang-ru|Коркина слобода}}). Vspäi 1721 i kaiken 19. voz'sadan aigan vedihe Nikol'skai-jarmankad tal'vkuidme. Vl 1782 sai makundan lidnan statusad nügüdläiženke nimenke. Nimitihe jogen mödhe, mülüi Tobol'skan gubernijha.

Lidn kändihe tegimišton keskuseks 19. voz'sadan lopus. Vspäi 1913 ''Išim-stancii'' radab [[Transsib]]an päjonol, «Tümen' — Omsk»-keskustan pol'tel.

Išim šingotase mehanižel tegimel (raudtetransportan kohenduz i varapaloiden pästand), sauvondmaterialiden edheotandoil (raudbeton, asfal't), sömtegimištol (leibänproduktad, konditerine fabrik, maidkombinat, lihakombinat, alkogoližiden i alkogolitomiden jomižiden tegimed), kengiden i omblendan fabrikoil.

== Geografijan andmused ==
Lidn sijadase Išim-jogen hural randal ([[Irtiš]]an hura ližajogi), 82 metrad ü.m.t. keskmäižel korktusel. Matkad [[Tümen'|Tümenihesai]] om 267 km lodeheze-päivlaskmha orhal, 302 km avtotedme vai raudtedme. Lähembaižed lidnad oma [[Nazivajevsk]] (Omskan agj) 132 km suvipäivnouzmha orhal vai Transsibal, 201 km avtol, i [[Petropavlovsk]] (Kazahstan) 140 km suvhe orhal vai 163 km avtotedme.

Išim om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 65 243 ristitud. Kaikiš suremb ristitišt oli 67 800 eläjad vl 2003.

[[Ortodoksine hristanuskond|Ortodoksižen hristanuskondan]] kaks' päjumalanpertid da jumalanpert' oma olmas lidnas.

Rahvahad (2010): [[venälaižed]] — 95,5%, toižed rahvahad — 4,5%.

== Galerei ==
<gallery mode="packed" heights="125px">
Административное здание г.Ишим.jpg|Išim-lidnan administracijan sauvuz (2018)
Epiphany Cathedral in Ishim - panoramio.jpg|Jumalannägundan päjumalanpert', vn 2014 nägu (om saudud vl 1793)
ИПИ им. П.П. Ершова.jpg|Išiman pedagogine institut Petr Jeršovan nimed vl 2019 (Tümenin valdkundaližen universitetan filial)
Кинотеатр.JPG|Išim-lidnan kul'turkeskusen kinoteatr (2013)
Ishim train station, may 2, 2011.jpg|Išim-päraudtestancii vl 2008
</gallery>

== Irdkosketused ==
* [http://ishim.admtyumen.ru/ Lidnan tobmuden aluzkundoiden oficialine sait (''ishim.admtyumen.ru'').] {{ref-ru}}
{{Commons|Category:Ishim}}

{{Tümenin agjan lidnad (avtonomižita ümbrikoita)}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tümenin agjan lidnad]]
[[Kategorii:Tümenin agjan lidnümbrikod]]
[[Kategorii:Išiman rajon|*]]
