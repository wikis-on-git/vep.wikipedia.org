{{1000}}{{A10000}}
{{Personalii
| изображение = James Clerk Maxwell.png
| описание изображения = Džeims Maksvell fotokuval
}}
'''Džeims Klerk Maksvell''' ({{lang-en|James Clerk Maxwell}}; sünd. 13. kezaku 1831, [[Edinburg]], [[Šotlandii]], [[Sur' Britanii]] — kol. 5. kül'mku 1879, [[Kembridž (Anglii)|Kembridž]], [[Anglii]], Sur' Britanii) oli šotlandijalaine fizikantedomez', matematikantedomez', mehanikantedai da melestegii.

== Biografii ==
Džeims Klerk openui Edinburgan i Kembridžan universitetoiš. Radoi opendajan [[Aberdin]]an universitetas (1856−1860), sid' Londonan Kings-kolledžas (1860−1865). Ühtni Komitetha etaloniš (1861−1863), tariči elektromäričemižühtnikoid, kudambid ([[om (märičemižühtnik)|om]], [[amper (märičemižühtnik)|amper]], [[vol't (märičemižühtnik)|vol't]]) Rahvahidenkeskeine elektrikoiden kongress vahvišti vl 1881. Vozil 1871−1879 oli professoran Kavendišal nimel nimitadud fizikan laboratorijas [[Kembridžan universitet]]as.

== Tedotöd ==
Maksvell pani [[elektrodinamik|klassižen elektrodimanikan]] alusid ([[Maksvellan tazostused]]), ližazi «[[sirdandan joksuz]]»- da «[[elektromagnitine kend]]»-tärtusid. Om [[molekuläriž-kinetine teorii|gazoiden kinetižen teorijan]] alusenpanijoiden keskes. Tedomez' sai [[molekulärine fizik|molekulärižen fizikan]] i [[termodinamik]]an tarbhaižid rezul'tatoid (Maksvellan termodinamižed korreläcijad, Maksvellan ohjandim «nozoluz — gaz»-fazsirdandan täht).

Vl 1861 Džeims Maksvell ozuti ezmäižen mujufotokuvan, koumen mujun kävutandan fotografijas melestegii, mujun kvantitativižen teorijan sädai. Jäti meile tedoidusid mehanikas (Maksvellan teorem kinktusen/elastižusen teorijas, tedotöd seižujas likundas), optikas, matematikas. Oli ezinenas statistikan mahtusiden kävutandas ümbrikirjutamha fizižid processid. Oli tehnu tedon populärižeks, sauvoi severz'-se tedoladimid.

== Personaline elo ==
Vspäi 1859 oli nainu, eli Ketrin-akanke (neiččel Devar-kanzannimenke, 1824−1886), ei olend lapsid naimiželos. Navedi Šotlandijan runoištod, kirjuti da pästi ičeze runoid.

== Homaičendad ==
<references/>

== Irdkosketused ==
* [http://www.clerkmaxwellfoundation.org/ «James Clerk Maxwell Foundation»-organizacijan sait, Edinburg (''clerkmaxwellfoundation.org'').] {{ref-en}}

[[Kategorii:Suren Britanijan fizikantedomehed]]
[[Kategorii:Suren Britanijan matematikantedomehed]]
[[Kategorii:Mehanikantedomehed]]
[[Kategorii:Suren Britanijan tedomehed]]
[[Kategorii:Fizikantedomehed kirjamišton mödhe]]
[[Kategorii:Matematikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Edinburgha]]
[[Kategorii:Kolnuded Kembridžas]]
