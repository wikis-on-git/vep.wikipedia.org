{{Eländpunkt
 | Nimi = Vereščagino<br />Верещагино
 | Lidnanznam = Vereshchagino COA.gif
 | Flag = Flag of Vereshchagino (Perm krai).png
 | Lidnanznam text = Vereščaginon lidnanznam
 | Flag text = Vereščaginon flag
 | Valdkund = Venäma
 | Eläjiden lugu = 20,935
 | Voz' = 2021
 | Pind = 21
 | Fail = Vereschagino-bust.JPG
 | Pämez' = Sergei Čeremnih<br />(sügüz'ku 2016—)
 | Telefonkod = +7-34254-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Vereščagino''' ({{lang-ru|Верещагино}}, {{lang-koi|Верещагина}}) om [[Venäma]]n lidn da lidnankund [[Permin rand]]an päivlaskmas. Se om [[Vereščaginon rajon]]an administrativine keskuz (vspäi 1924).

== Istorii ==
Eländpunktan aluz om pandud vl 1898 ''Očerskai-raudtestancijaks'', sid' ''Voznesenskai-raudtestancii'' ({{lang-ru|станция Вознесенская}}) «[[Moskv]] — [[Vladivostok]]»-jonol. Vl 1904 [[Vereščagin Vasilii|Vasilii Vereščagin]]-pirdai-batalist seižutihe siš [[Venä-Japonine soda|Venä-Japonižhe sodaha]] ajaden, hänen oiktastuseks udesnimitihe-ki stancijad vn 1915 30. päiväl sulakud da volostin keskusen mödhe. Vereščagino-žilo sai lidnan statusad vn 1942 19. päiväl kezakud.

Vereščagino šingotase transportan holitusen edheotandoil. Järedad edheotandad ratas: kalorifertegim, raudbetontegim, trikotažine fabrik i plastikpakuitesen tegim.

== Geografijan andmused ==
Lidn sijadase 220 m ü.m.t. keskmäižel korktusel. Raudte läbitab lidnad suvespäi pohjoižhe. Matkad [[Perm'|Permišpäi]] om 90 km päivlaskmha orhal vai 130 km avtotedme. Lähembaine lidn om [[Očor]] 24 km suvhe orhal vai avtotedme.

Kuz' küläd, üks' žilo da koume muite eländpunktad mülüdas lidnankundha Vereščaginon ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 22 156 ristitud, lidnankundan — 23 397 ristitud, rajonan koume videndest. Kaikiš suremb lidnan ristitišt oli 24..25 tuh. eläjad vll 1989−2001 (25 200 rist. vl 2001). Vl 2017 kaik 22 194 ristitud elihe lidnas i 23 432 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/9918 Vereščaginon pühäpertid ''sobory.ru''-saital.] {{ref-ru}}</ref> i ph. Lazarin naižjumalankodi oma avaitud, mugažo [[vanhuskolaižed|vanhuskolaižiden]] ph. Mikulai-čudonsädajan jumalanpert' om saudud lidnas vll 1991−1993.

== Galerei ==
<gallery mode="packed" heights="125px">
Vereschagino-church.JPG|Ph. Aleksandr Nevalaižen jumalanpert', vn 2012 nägu
Vereschagino-station.JPG|Vereščagino-päraudtestancijan sauvuz vl 2012
</gallery>

== Homaičendad ==
<references />

== Irdkosketused ==
* [http://veradmgo.ru/ Lidnan da lidnümbrikon tobmuden aluzkundoiden oficialine sait (''veradmgo.ru'').] {{ref-ru}}
{{Commons|Category:Vereschagino}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Vereščaginon rajon|*]]
