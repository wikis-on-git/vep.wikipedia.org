{{10000}}
{{Eländpunkt
 | Nimi = Medan<br />Kota Medan
 | Lidnanznam = Logo Kota Medan (Seal of Medan).svg
 | Flag = 
 | Lidnanznam text = Medanan lidnanznam
 | Flag text = 
 | Valdkund = Indonezii
 | Eläjiden lugu = 2,210,624
 | Voz' = 2015
 | Pind = 265.1
 | Fail = Medanskyline2013.jpg
 | Pämez' = Džul'min Eldin<br />(2013−2015.<br />uhoku 2016—)
 | Telefonkod = +62-61
 | Aigvö = [[UTC]]+7
}}
'''Medan''' ({{lang-id|Kota Medan}} [meˈdan]) om [[Indonezii|Indonezijan]] lidn valdkundan lodehes i [[Sumatr]]-saren pohjoižes. Se om saren kaikiš suremb lidn, valdkundan videnz' lidn eläjiden lugun mödhe, [[Pohjoine Sumatr]]-agjan administrativine keskuz (vspäi 1915).

== Istorii ==
Eländpunktan alusenpanendan oficialine dat om vn 1590 1. päiv heinkud, Guru Patimpus-radž pani alust. Se sai lidnan statusad vl 1918.

Medan šingotase torguindan keskuseks penil laukoil, meriportaks, mašiništonsauvomižen edheotandoil. Lidnan ižandusen päsarak om sijaližen tabakan, londuseližen räzinan, čajun i kofen ümbriradmine da mönd.

== Geografijan andmused ==
Lidnan keskuz sijadase 30 kilometras [[Malakkan sal'm]]en randaspäi, mitte ühtenzoitab [[Indine valdmeri|Indižen valdmeren]] Tünenke, 26 m ü.m.t. keskmäižel korktusel. Belavan-avanport om pohjoižes, mülüb lidnha i ühtenzoitase senke lidnrajonil. Lähembaine järed lidn om [[Kuala Lumpur]] (Malaizii) 350 km päivnouzmha orhal.

== Eläjad ==
Vl 2010 eläjiden lugu oli 2 109 339 ristitud. Sädab lidnaglomeracijad ümbrištonke, 4,5 mln eläjid vl 2015. Kaikiš suremb ristitišt om nügüd'. Se om valdkundan kaikiš suremb lidn Jav-saren irdpolel.

Ristitišt om äirahvahaline, sijaližed heimod elädas täs, sirdanikad Jav-sarespäi i Malaizijaspäi, kitajalaižed. Neniden religijoiden pühäpertid oma saudud: islam (koume videndest uskojid vl 2016), hristanuskond (protestantizm (uskojiden videndez), katoline jumalanpert' induizman stiliš, ortodoksine hristanuskond), daosizm (uskojiden kümnendez).

== Transport ==
Kiruhavtobusad, lidnjonused, pened avtobusad, taksid i motorizuidud rikšad oma kundaližeks transportaks lidnas da sen ümbrištos.

Rahvahidenkeskeine civiline Kualanamu-lendimport (''KNO'') sijadase 26 km päivnouzmha Medanan keskusespäi. Tehtas reisid Suviazijan surihe lidnoihe, om čarterreisid [[Džidd]]ha i [[Medin]]ha (Saudan Arabii), äi reisid Indonezijadme.

== Irdkosketused ==
* [http://www.pemkomedan.go.id/ Lidnan tobmuden sait (''pemkomedan.go.id'').] {{ref-id}} {{ref-en}}
{{Commons|Category:Medan}}

[[Kategorii:Indonezijan lidnad]]
[[Kategorii:Eländpunktad kirjamišton mödhe]]
[[Kategorii:Pohjoine Sumatr|*]]
