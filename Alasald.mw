{{Eländpunkt
 | Nimi = Alasald<br/>Нижняя Салда
 | Lidnanznam = Coat of Arms of Nizhnyaya Salda (Sverdlovsk oblast).png
 | Flag = Flag of Nizhnyaya Salda (Sverdlovsk oblast).png
 | Lidnanznam text = Alasaldan lidnanznam
 | Flag text = Alasaldan flag
 | Valdkund = Venäma
 | Eläjiden lugu = 17,229
 | Voz' = 2021
 | Pind = 30
 | Fail = NizhnyayaSalda BlastFurnace 005 8281.jpg
 | Pämez' = Andrei Matveev<br />(keväz'ku 2020—)
 | Telefonkod = +7-34345-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Alasald''' ({{lang-ru|Ни́жняя Салда́}}) om [[Venäma]]n lidn [[Sverdlovskan agj]]an päivlaskmas. Se om Alasaldan lidnümbrikon administrativine keskuz.

== Istorii ==
Ende [[mansid|mansin]] žilo oli lidnan territorijal. Nügüdläižen eländpunktan aluz om pandud vl 1760 (vai 1758 — vanhuskolaižiden časoun') kuti [[Nikita Demidov]]an [[raud|raudantegim]] i žilo senno Sald-jogen randal. Žilon eläjad oliba sirdanuzikš mehikš Alalidnan, Kazanin i Arhangel'skan gubernijoišpäi. Vll 1851−1858 lattihe Venäman ezmäižiden [[rel's|raudterel'soiden]] pästandad. Vspäi 1938 Alasald om lidnan statusanke. Saubatihe raudan metallurgijan päčid 1970-nzil vozil.

Alasald šingotase vanundantegimel (raudasižed aluižed da ladlused rel'soiden alle), Mašiništonsauvomižen tedoinstitutal da sen tehmižel (vitkod raketlikutimed i hapanik)<ref>[http://www.niimashspace.ru/ Valdkundaližen «NIIMaš»-edheotandan oficialine sait (''niimashspace.ru'').] {{ref-ru}} {{ref-en}}</ref>, mugažo mecan ümbriradmižel pilindmaterialoikš.

== Geografijan andmused ==
Lidn sijadase Sald-jogen randoil (ven. ''Салда'', 122 km pitte, Tagilan oiged ližajogi, [[Ob'|Obinjogen]] hurapol'ne bassein), 175 m keskmäižel korktusel valdmeren pindan päl. Uit-vezivaradim om saudud ülezjogen, sijadase lidnan suves. Matkad [[Jekaterinburg]]hasai om 137 km suvhe orhal, 185 km avtotedme vai raudtedme. Lähembaine lidn om [[Üläsald]] 5 km päivlaskmha-suvipäivlaskmha orhal, avtol i raudtel. Alasald-raudtestancii om lidnan pohjoižpäivnouzmas. Elektrojonused ühtenzoittas lidnad [[Alatagil]]anke 45 km suvipäivlaskmha i [[Alapajevsk]]anke 60 km suvipäivnouzmha.

Nell' pen't žilod mülüdas lidnümbrikho Alasaldan ližaks. Lidnümbrikon pind — 590,8 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 619 ristitud, lidnümbrikon — 17 939 ristitud. Kaikiš suremb lidnan ristitišt oli 20..22 tuhad eläjid vozil 1959−1992 (22 000 rist. vl 1967). Vl 2017 kaik 17 380 ristitud elihe lidnas i 17 672 ristitud kaikes lidnümbrikos.

Rahvahad (2010, ozutadud rahvahudenke): [[venälaižed]] — 94,2%, [[totarlaižed]] — 1,1%, toižed rahvahad — 4,7%.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/1686 Alasaldan pühäpertid ''sobory.ru''-saital.] {{ref-ru}}</ref> ratas lidnas: ph. Mikulai-čudonsädajan (om saudud vll 1810−1834) i ph. Aleksandr Nevalaižen (1905).

Alatagilan kaivuzmetallurgižen kolledžan filial om professionaližen opendusen aluzkundaks.

Edeline lidnümbrikon pämez' om Jelena Matveeva (keväz'ku 2012 — viluku 2020).

== Galerei ==
<gallery mode="packed" heights="125px">
Церковь во имя Александра Невского.jpg|Ph. Aleksandr Nevalaižen jumalanpert', vn 2019 nägu
Церковь Николая Чудотворца в Нижней Салде.jpg|Ph. Mikulai-čudonsädajan jumalanpert', vn 2017 nägu
NizhnyayaSalda CulturePalace 005 8461.jpg|Kul'turkeskuz (2019)
</gallery>

== Homaičendad ==
<references/>

== Irdkosketused ==
* [http://duma-nsalda.ru/ Alasaldan lidnümbrikon Duman oficialine sait (''duma-nsalda.ru'').] {{ref-ru}}
* [http://nsaldago.ru/ Alasaldan lidnümbrikon Administracijan oficialine sait (''nsaldago.ru'').] {{ref-ru}}
{{Commons|Category:Nizhnyaya Salda}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
