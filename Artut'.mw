{{10000}}{{A10000}}
[[Fail:Pouring liquid mercury bionerd.jpg|thumb|left|200px|Artut' normaližiš arvoimižiš]]
{{Himine element|80|Artut'|Hg|200,592|HimMetall|2|8|18|32|18|2|0|}}
'''Artut'''' (''Hg'' — ''hydrargyrum'' latinan kelel, amuižgrekan kelen ὕδωρ «vezi»- da ἄργυρος «hobed»-sanoišpäi) om 80nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendestoštkümnendes gruppas (vanhtunuden klassifikacijan mödhe — kahtenden gruppan laptalagruppas), tabluden kudendes periodas.

== Ühthine ümbrikirjutand ==
Element om harv londuses lujas (83 milligrammad tonnas), no om olmas artutin löudmižsijid äjiš valdkundoiš. Voib löuta sidä puhthas olendas mugažo, se om m. n. ičesündui artut'.

Artut' da sen ühtnendad oma lujas toksižed.

== Fizižed ičendad ==
Artut' om nozol hobedaižvauged [[metall|päličmänendmetall]]. Se om üks'jäine nozol metall normaližiš arvoimižiš. Kovan artutin kristalline segluz om romboedrine.

Atommass — 200,592. Ninevuz (normaližiš arvoimižiš) — 13,534 g/sm³. Suladandlämuz — 234,32 K (−38,83 C°). Kehundlämuz — 629,88 K (356,73 C°).

Londuseline artut' kogoneb seičemes stabiližes [[izotop]]aspäi: <sup>196</sup>Hg (0,15%), <sup>198</sup>Hg (10,04%), <sup>199</sup>Hg (16,94%), <sup>200</sup>Hg (23,14%), <sup>201</sup>Hg (13,17%), <sup>202</sup>Hg (29,74%) i <sup>204</sup>Hg (6,82%). Tetas 33 ratud radioaktivišt izotopad 171..195, 197, 203, 205..210 atommassanke, i 16 izomärad.

== Himižed ičendad ==
Artutin himine aktivižuz om väll'. Muigotandmär oleleb +1 i +2. Reagiruib galogenidenke i azotmuiktusenke. Sädab hapandusid lämudel +300 C°, no hapanduz čihodase tagaz lämudel +340 C°.

== Kävutand ==
Artutin kävutand om röunatud lujan toksižuden taguiči. Ottas metallad kävutamižhe metallurgijas (sekundarižen [[alüminii|alüminijan]] ümbriradmine, [[kuld]]an kivendon ümbriradmine) da tehnikas (andimed, minibatarejad i detonatorad), maižanduses (pesticidad), 21. voz'sadahasai oli zelläks medicinas.

== Irdkosketused ==
* [http://www.webelements.com/webelements/elements/text/Hg/key.html Artut' ''webelements.com''-saital.] {{ref-en}}
* [http://n-t.ru/ri/ps/pb080.htm Kirjutuz artutiš Himižiden elementoiden populärižes ''n-t.ru''-kirjištos.] {{ref-ru}}
{{Commons|Mercury (element)}}

{{Periodine tablut}}

[[Kategorii:Himižed elementad kirjamišton mödhe]]
