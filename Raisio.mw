{{Eländpunkt
 | Nimi = Raisio <small>(veps. i suom.)</small><br />Reso <small>(roč.)</small>
 | Lidnanznam = Raisio.vaakuna.svg
 | Flag = Raisio.lippu.svg
 | Lidnanznam text = Raision lidnanznam
 | Flag text = Raision flag
 | Valdkund = Suomenma
 | Eläjiden lugu = 24,096
 | Voz' = 2020-01-01
 | Pind = 49.36
 | Fail = Raisio city centre.jpg
 | Pämez' = Antti Korte<br />(kezaku 2020—.<br />''velgusentäutai'')
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map of Raisio.svg|thumb|left|250px|Lidnan rajoniden kart (2007)]]
'''Raisio''' (mugažo [[suomen kel'|suomen]] kelel, {{lang-sv|Reso}}; suomen virkand: [ˈrɑisio]) om [[Suomenma]]n lidn da lidnankund [[Suvipäivlaskmaine Suomenma]]-agjas. Se om [[Turku]]n lodehline ezilidn, agjan nellänz' lidn eläjiden lugun mödhe üks'toštkümnespäi.

== Istorii ==
Eländpunkt mainitase kirjutadud purtkiš vspäi 1292. Kivižen pühäpertin sauvomine zavodihe läz 1305. vot puižen sijas. Kätihe Raision municipalitetad lidnankundaks vl 1966, se sai lidnan statusad vl 1974.

Raisio šingotase sömtegimišton i sötken edheotandoil, tetaban «[[Raisio Group|Raisio Oyj]]»-koncernan sijaduz. Villän (valdkundan kaks' videndest), [[raps]]an, [[kartohk]]an i [[lepsen'|lepseniden]] ümbriradmine znamasižiš mülüiš. Stökoltehmižen Kaune-kompanijan päfater om saudud lidnas. Järedad [[IKEA]]- (koumanz' surtte valdkundas) i Mylly- (tuha radnikoid) torguindkeskused ratas Raisios.

== Geografijan andmused ==
Lidn sijadase agjan keskuzpalas. Baltijan meren Raisio-lahten rand ({{lang-fi|Raisionlahti}}) om lidnankundan suvipäivlaskmas. Raisionjogi jokseb lidnadme (20 km pitte, {{lang-fi|Raisionjoki}}, ende ''Raisajoki'') pohjoižespäi suvhe i lankteb merhe kahtes kilometras lodeheze Turkun istorižes keskusespäi. Agjan [[Turku]]-keskuz levitase ani suvhe i suvipäivnouzmha Raisiospäi, matkad Turkun keskushesai om 8 km suvipäivnouzmha avtotedme. Turkun lendimport radab 3 km pohjoižpäivnouzmha Raisiospäi. Matkad [[Hel'sinki]]hesai om 157 km päivnouzmha-suvipäivnouzmha orhal vai 170 km avtotedme. Toine lähembaine lidn om [[Naantali]] ani päivlaskmha.

Vl 2020 lidnankundan ühthine pind — 50,06 km², sidä kesken kuivma 48,76 km², vezi da sokaz ma otiba 0,6 nellikkilometrad, meri — 0,7 km².

Lidnan edeline pämez' om Ari Korhonen (2010−2020).

== Eläjad ==
Vl 1980 eläjiden lugu oli 18 017 ristitud, vl 2010 — 24 427 ristitud (kaikiš suremb ristitišt). Mamankelen mödhe (2016): suomen kel' — 91,8%, ročin kel' — 1,4%, toižed keled — 6,8%.

Professionaližen opendusen aluzkund om torguindškol.

== Galerei ==
<gallery mode="packed" heights="125px">
Huhkon kartano, Raisio, 18.4.2010 (2).JPG|Huhko-usadib
Raisio church.jpg|Raision jumalanpert'<br />(vn 2010 nägu)
Raision tehtaat food factories Raisio Finland.jpg|«Raisio»-koncernan sömtegimed<br />(2014)
Kerttula sports centre Raisio.jpg|Kerttulan sportkeskuz
Raisio railway station.jpg|''Raisio''-päraudtestancii
</gallery>

== Homaičendad ==
<references />

== Irdkosketused ==
* [http://www.raisio.fi/ Lidnan ohjastusen sait (''raisio.fi'').] {{ref-fi}}
{{Commons|Category:Raisio}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipäivlaskmaine Suomenma]]
