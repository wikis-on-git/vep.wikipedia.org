{{10000}}
{{Valdkund
| Nimi = Senegalan Tazovaldkund<br />République du Sénégal
| Valdkundznam = Coat of arms of Senegal.svg
| Flag = Flag of Senegal.svg
| Valdkundznam text = Senegalan valdkundznam
| Flag text = Senegalan flag
| Pälidn = Dakar
| Eläjiden lugu = 15,020,945<ref>[https://www.cia.gov/library/publications/the-world-factbook/geos/sg.html Senegalan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 196,722
| Kart = LocationSenegal.svg
| Kel' = [[francijan kel'|francijan]]
| Valdkundan pämez' = [[Sall Maki|Maki Sall]]
| Päministr = [[Dionne Mohamed|Mohamed Dionne]]
| Religii = [[islam]]
| Valüt = [[CFA:n frank]] (XOF)
| Internet-domen = [[.sn]]
| Telefonkod = +221
| Aigvö = [[UTC]]+0
}}
'''Senegal''' ({{lang-fr|Sénégal}}), täuz' oficialine nimituz — '''Senegalan Tazovaldkund''' ({{lang-fr|République du Sénégal}}), om valdkund [[Afrik|Päivlaskmaižes Afrikas]]. Päine da kaikiš suremb lidn om [[Dakar]].

== Istorii ==
Vn 1960 20. päiväl kezakud Senegal tedištoiti ičeze ripmatomudes [[Francii|Francijaspäi]]. Sen jäl'ghe hädaihe maspäi vaugedverižid ristituid. Sikš ku jäi vähän kvalifikacijakahid radnikoid, ka ižanduz mäni lanktushe.

Vozil 1982−1989 konfederacii [[Gambii|Gambijanke]] oli ([[Senegambii]]), ei tulend reališt integracijad.

Jäl'gmäine Senegalan Konstitucii<ref>[http://www.constituteproject.org/ontology/Senegal?lang=en Tedod Senegalan Konstitucijas da vn 2016 tekst ''constituteproject.org''-saital.] {{ref-en}}</ref><ref>[http://www.gouv.sn/-Constitution-du-Senegal-.html Senegalan Kostitucijan tekst ohjastusen ''gouv.sn''-saital.] {{ref-fr}}</ref> (nellänz' lugul) om hüvästadud kaiken rahvahan referendumal vl 2001.

== Geografijan andmused ==
[[Fail:Senegal Topography.png|thumb|left|250px|Senegalan topografine kart.]]
Senegal om mavaldkundröunoiš [[Mavritanii|Mavritanijanke]] pohjoižes (röunan piduz — 742 km), [[Mali]]nke päivnouzmas (489 km), [[Gvinei|Gvinejanke]] (363 km) da [[Gvinei-Bisau]]nke (341 km) suves, [[Gambii]]-anklavanke man südäimes (749 km). Ühthine röunoiden piduz om 2684 km. [[Atlantine valdmeri|Atlantižen valdmeren]] randišton pird om 531 km pitte, sijadase valdkundan päivlaskmas. Valdkundan pind om 196 722 km².

Reljef om tazo. Kaikiš korktemb čokkoim om nimetoi ülüz suvipäivlaskmaha [[Kedugu]]späi (581 m). Om kaks' sured joged: [[Senegal (jogi)|Senegal]] pohjoižes da [[Kazamans (jogi)|Kazamans]] suves.

Klimat om [[subekvatorialine vö|subekvatorialine]]. Kun keskmäine lämuz om +23 C° vilukus, +28 C° heinkus.

Londuseližed pävarad oma [[kivivoi]], [[kuld]], [[raud]]kivend, [[vas'k]]kivend, [[fosfor|fosfatad]], [[kala]].

== Politine sistem ==
[[Fail:National assembly (Dakar, Senegal).jpg|thumb|right|250px|Senegalan parlamentan pert' [[Dakar]]as.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident. Kaik rahvaz valičeb händast videks vodeks, kahtenden strokun voimuz om olmas. Prezident paneb päministrad radsijha. Päministr paneb toižid ministrid radnikusile nevodes prezidentanke.

Parlament om üks'kodine, alakodi om Nacionaline Suim ({{lang-fr|Assemblée nationale}}) 165 ezitajanke. Kaik rahvaz valičeb heid videks vodeks. Üläkodi oli Senat, se om pästtud radmaspäi vn 2012 elokus prezidental mairištamha rahoid onetomaha sur'vedhe kactes.

Vn 2019 prezidentan pidestunuded järgenduseližed valičendad oliba ühtes turas (24. uhoku), [[Sall Maki|Maki Sall]] sai vägestuz (58,26%) da radab kahtenden strokun jäl'geten vn 2012 sulakuspäi (sai 65,80% kahtes turas). Parlamentan ühtnijoiden järgvaličendad oliba vn 2017 30. päiväl heinkud. Nügüdläine päministr om [[Dionne Mohamed|Mohamed Dionne]] vs 2014 heinkun 6. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Senegalan administrativiž-territorialine jagand]].''

Senegal jagase 14 agjaks (regionaks, {{lang-fr|région}}). Edesine administrativiž-territorialine jagand om kahtenvuitte.

Sured lidnad alajagasoiš administrativižešti (toižin sanoin, valitas tobmut) 46 ümbrikoiden kommunha ({{lang-fr|commune d'arroundissement}}, 19 niišpäi oma [[Dakar]]as). Toižed lidnad alajagasoiš 63 kommunha (fr.: ''commune''). Vl 2009 kaik oli 113 kommunad. Külämad alajagasoiš 370 küläkundha.

Territorialižikš agjad alajagasoiš 45 departamentaks ({{lang-fr|département}}), ned — 103 ümbrikoks (fr.: ''arroundissement'').

== Eläjad ==
Senegalas elädas [[senegalalaižed]]. Vl 2011 eläjiden lugu oli 12 643 799 ristitud. Kaikiš suremb ristitišt om nügüd'.

Rahvahad (2017): [[volof]] — 37,1%, [[ful'be]] — 26,2%, [[serer]] — 17,0%, [[mandinka]] — 5,6%, [[diola]] — 4,5%, [[soninke]] — 1,4%, toižed rahvahad — 8,2% (sidä kesken evropalaižed i Livanan augotižlibundanke).

Uskondan mödhe (2016): [[islam]]anuskojad — 95,9%, [[hristanuskond|hristanuskojad]] — 4,1% (riman katolikad tobjimalaz).

Toižed sured lidnad (enamba 150 tuh. ristituid vl 2010, surembaspäi penembha): [[Tub (lidn, Senegal)|Tub]], [[Ties]], [[Mbur]], [[Kaolak]], [[Sen Lui (lidn, Senegal)|Sen Lui]], [[Ziginšor]]. Vl 2010 kaik oli 13 lidnad enamba 50 tuh. eläjidenke.

== Ižanduz ==
Vl 2010 Senegalan päeksport oli [[kivivoi]] (24%), [[kala]] da [[merenproduktad]] (12%, sidä kesken [[lohi]], [[torp]], [[ustrič]]ud), [[kuld]] (8%), [[cement]] (8%), [[fosfor|fosfatad]] (6%); toine eksport oli [[arahis]]voi (5%), [[raud]] (3%), [[tabak]] (3%), [[keitoz]] (2%), [[puvill]] (1%), [[keitandsol]] (1%).

== Homaičendad ==
<references />

== Irdkosketused ==
* [http://www.presidence.sn/ Senegalan Tazovaldkundan prezidentan ofisan oficialine sait (''presidence.sn'').] {{ref-fr}} {{ref-en}}
* [http://www.assemblee-nationale.sn/ Senegalan Tazovaldkundan parlamentan oficialine sait (''assemblee-nationale.sn'').] {{ref-fr}}
* [https://www.sec.gouv.sn/ Senegalan Tazovaldkundan ohjastusen oficialine sait (''sec.gouv.sn'').] {{ref-fr}}
{{Commons|Senegal}}

{{Afrik}}

[[Kategorii:Senegal| ]]
