{{Valdkund
| Nimi = Senegalan Tazovaldkund<br />République du Sénégal
| Valdkundznam = Coat of arms of Senegal.svg
| Flag = Flag of Senegal.svg
| Valdkundznam text = Senegalan valdkundznam
| Flag text = Senegalan flag
| Pälidn = Dakar
| Eläjiden lugu = 13,635,927<ref>[https://www.cia.gov/library/publications/the-world-factbook/geos/sg.html Vl 2014 Senegalan ristitišton endustuz heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 196,722
| Kart = LocationSenegal.svg
| Kel' = [[francijan kel'|francijan]]
| Valdkundan pämez' = [[Sall Maki|Maki Sall]]
| Päministr = [[Dionne Mohamed|Mohamed Dionne]]
| Religii = [[islam]]
| Valüt = [[CFA:n frank]] (XOF)
| Internet-domen = [[.sn]]
| Telefonkod = +221
| Aigvö = [[UTC]]+0
}}
'''Senegal''' ([[francijan kel'|franc.]]: ''Sénégal''), täuz' oficialine nimituz — '''Senegalan Tazovaldkund''' ([[francijan kel'|fr.]]: ''République du Sénégal''), om valdkund [[Afrik|Päivlaskmaižes Afrikas]]. Päine da surembaine lidn om [[Dakar]].

== Istorii ==
Vl 1960 kezakun 20. päiväl Senegal tedoti ičeze ripmatomudes [[Francii|Francijaspäi]]. Sen jäl'ghe vaugedverižid ristituid hädaihe maspäi. Sikš ku jäi vähän kvalifikacijakahid radnikoid, ka ižanduz mäni lanktushe.

Vozil 1982-1989 konfederacii [[Gambii|Gambijanke]] oli ([[Senegambii]]), ei tulend reališt integracijad.

Jäl'gmäine Senegalan Konstitucii<ref>[http://www.gouv.sn/-Constitution-du-Senegal-.html Senegalan Kostitucijan tekst ohjastusen saital (gouv.sn).] {{ref-fr}}</ref> (nellänz' lugul) om hüvästadud kaiken rahvahan referendumal vl 2001.

== Geografijan andmused ==
[[Fail:Senegal Topography.png|thumb|left|250px|Senegalan topografine kart.]]
Senegal om mavaldkundröunoiš [[Mavritanii|Mavritanijanke]] pohjoižes (röunan piduz — 742 km), [[Mali]]nke päivnouzmas (489 km), [[Gvinei|Gvinejanke]] (363 km) da [[Gvinei-Bisau]]nke (341 km) suves, [[Gambii]]-anklavanke man südäimes (749 km). Ühthine röunoiden piduz om 2684 km. [[Atlantine valdmeri|Atlantižen valdmeren]] randišton pird om 531 km pitte, sijadase valdkundan päivlaskmas. Valdkundan pind om 196 722 km².

Reljef om tazo. Kaikiš korktemb čokkoim om nimetoi ülüz suvipäivlaskmaha [[Kedugu]]späi (581 m). Om kaks' sured joged: [[Senegal (jogi)|Senegal]] pohjoižes da [[Kazamans (jogi)|Kazamans]] suves.

Klimat om [[subekvatorialine vö|subekvatorialine]]. Kun kesklämuz om +23°C vilukus, +28°C heinkus.

Londuseližed pävarad oma [[kivivoi]], [[kuld]], [[raud]]kivend, [[vas'k]]kivend, [[fosfor|fosfatad]], [[kala]].

== Politine sistem ==
[[Fail:National assembly (Dakar, Senegal).jpg|thumb|right|250px|Senegalan parlamentan pert' [[Dakar]]as.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident. Kaik rahvaz valičeb händast videks vodeks, kahtenden strokun om voimuz. Prezident paneb päministrad radsijha. Päministr paneb toižid ministrid radnikusile prezidentanke nevodes.

Parlament om üks'kodine, alakodi om Nacionaline Suim ([[francijan kel'|fr.]]: ''Assemblée nationale'') 150 ezitajanke. Kaik rahvaz valičeb heid videks vodeks. Üläkodi oli Senat, se oli pästtud radmaspäi vl 2012 elokus prezidental mairištamha rahoid onetomaha sur'vedhe kactes.

Vl 2012 prezidentan järgvaličendad oliba kahtil turil (26. uhoku da 25. keväz'ku), [[Sall Maki|Maki Sall]] sai vägestuz (65,80%). Järgvaličendad parlamentha oliba vl 2012 heinkun 1. päiväl. Nügüdläine päministr om [[Dionne Mohamed|Mohamed Dionne]] vs 2014 heinkun 6. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Senegalan administrativiž-territorialine jagand]].''

Senegal alajagase 14 agjaha (regionha, [[francijan kel'|fr.]]: ''région''). Edembaine administrativiž-territorialine jagand om kahtenvuitte.

Sured lidnad alajagase administrativižešti (toižin sanoin, valitas tobmut) 46 ümbrikoiden kommunha ([[francijan kel'|fr.]]: ''commune d'arroundissement'', 19 niišpäi oma [[Dakar]]as). Toižed lidnad alajagase 63 kommunha ([[francijan kel'|fr.]]: ''commune''). Vl 2009 kaik oli 113 kommunad. Külämad alajagase 370 küläkundha.

Territorialižikš agjad alajagase 45 departamentha ([[francijan kel'|fr.]]: ''département''), ned — 103 ümbrikho ([[francijan kel'|fr.]]: ''arroundissement'').

== Eläjad ==
Senegalas elädas [[senegalalaižed]].

Toižed sured lidnad (enamba 150 tuh. ristitud vl 2010, surembaspäi penembha): [[Tub (lidn, Senegal)|Tub]], [[Ties]], [[Mbur]], [[Kaolak]], [[Sen Lui (lidn, Senegal)|Sen Lui]], [[Ziginšor]]. Vl 2010 kaik om 13 lidnad enamba 50 tuh. eläjidenke.

Vl 2011 eläjiden lugu oli 12 643 799 ristitud.

== Ižanduz ==
Vl 2010 Senegalan päeksport oli [[kivivoi]] (24%), [[kala]] da [[merenproduktad]] (12%, sidä kesken [[lohi]], [[torp]], [[ustrič]]ud), [[kuld]] (8%), [[cement]] (8%), [[fosfor|fosfatad]] (6%); toine eksport oli [[arahis]]voi (5%), [[raud]] (3%), [[tabak]] (3%), [[keitoz]] (2%), [[puvill]] (1%), [[keitandsol]] (1%).

== Homaičendad ==
<references />

== Irdkosketused ==
* [http://www.assemblee-nationale.sn/ Senegalan Tazovaldkundan parlamentan oficialine sait.] {{ref-fr}}
* [http://www.gouv.sn/ Senegalan Tazovaldkundan ohjastusen oficialine sait.] {{ref-fr}}

{{Commons|Senegal}}
{{Afrik}}

[[Kategorii:Senegal| ]]
