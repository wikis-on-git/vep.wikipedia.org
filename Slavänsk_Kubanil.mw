{{Eländpunkt
 | Nimi = Slavänsk Kubanil<br />Славянск-на-Кубани
 | Lidnanznam = Coat of Arms of Slavyansk-na-Kubani (Krasnodar krai) (12-2006).png
 | Flag = Flag of Slavyansk-na-Kubani (Krasnodar Krai).png
 | Lidnanznam text = Slavänskan Kubanil lidnanznam
 | Flag text = Slavänskan Kubanil flag
 | Valdkund = Venäma
 | Eläjiden lugu = 66,014
 | Voz' = 2017
 | Pind = 43.5
 | Fail = Slavyansk-na-Kubani (entry).jpg
 | Pämez' = Aleksandr Bersenöv<br />(reduku 2017—)
 | Telefonkod = +7-86146-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
[[Fail:Свято-Успенский собор.jpg|thumb|left|250px|Pühän Emäganpäivän päjumalanpert'.]]
'''Slavänsk Kubanil''' ({{lang-ru|Славянск-на-Кубани}}) om [[Venäma]]n lidn da lidnankund [[Krasnodaran rand]]an päivlaskmas. Se om [[Slavänskan rajon (Krasnodaran rand)|Slavänskan rajonan]] administrativine keskuz.

== Istorii ==
Nügüdläižen eländpunktan aluz om pandud vl 1865 kuti ''Slavänskai-stanic'' ({{lang-ru|станица Славянская}}). Vspäi 1913 ''Protok-raudtestancii'' ({{lang-ru|Протока}} «jogen hijam») om olmas «[[Krimsk]] — [[Timašovsk]]»-jonol. Vll 1942—1943 stanic oli okkupiruidud Germanijan imperijan sodavägil.

Eländpunkt sai lidnan statusad vn 1958 28. päiväl semendkud udenke nimenke erištamha Ukrainan lidnaspäi. Lidn om ümbärtud maižandusen järedoil edheotandoil, šingotase kivivoin ümbriradmižen, sauvondmaterialiden tehmižen (savič, katuzmaterialad) i sömtegimišton keskuseks sijaližel torhudel, mugažo omblendfabrik i kurortkompleks oma lidnas.

== Geografijan andmused ==
Lidn sijadase [[Kuban' (jogi)|Kuban-jogen]] suhišton Protok-hijaman hural randal, 8 m ü.m.t. keskmäižel korktusel. Matkad Kuban'-jogehesai om 6 km suvhe, [[Krasnodar]]hasai om 70 km päivnouzmha orhal vai 80 km avtotedme. Lähembaine lidn om [[Krimsk]] 40 km suvhe orhal, raudtedme vai avtotedme.

Slavänsk Kubanil om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 63 842 ristitud, rajonan ristitišton pol'. Kaikiš suremb ristitišt om nügüd'. [[Hristanuskond]]an erazvuiččiden jumalankodikundoiden 9 pühäpertid om olmas lidnas. [[Slavilaižed|Slavižen]] kul'turan rahvahidenkeskeine festival' oleleb lidnas uhokun augul, vedadas vspäi 2004.

Rahvahad (enamba 0,4% vl 2010): [[venälaižed]] — 92,0%, [[armenijalaižed]] — 3,5%, [[ukrainalaižed]] — 1,6%, toižed rahvahad — 2,4%, rahvahuden ozutandata — 0,5%.

== Irdkosketused ==
* [http://cityslav.ru/ Lidnankundan tobmuden aluzkundoiden oficialine sait (''cityslav.ru'').] {{ref-ru}}
{{Commons|Category:Slavyansk-na-Kubani}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Slavänskan rajon (Krasnodaran rand)|*]]
