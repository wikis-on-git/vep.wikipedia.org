{{Eländpunkt
 | Nimi = Okulovk<br />Окуловка
 | Lidnanznam = Okulov.png
 | Flag =
 | Lidnanznam text = Okulovkan lidnanznam
 | Flag text =
 | Valdkund = Venäma
 | Eläjiden lugu = 10,470
 | Voz' = 2017
 | Pind =
 | Fail = NewRailwayStationInOkulovka.JPG
 | Pämez' = Tat'jana Nesterova<br />(sulaku 2018—)
 | Telefonkod = +7-81657-xx-xxx
 | Avtokod = 53
 | Aigvö = [[UTC]]+3 ([[MSK]]+0)
}}
[[Fail:Okulovka Alexander Nevsky Church.jpg|thumb|left|250px|Ph. Aleksandr Nevalaižen jumalanpert' (1900−1901).]]
'''Okulovk''' ({{lang-ru|Окуловка}}) om [[Venäma]]n lidn da lidnankund [[Uz'lidnan agj]]an keskuzpalan päivnouzmas. Se om [[Okulovkan rajon]]an administrativine keskuz (vspäi 1927).

== Istorii ==
Okulovk-eländpunkt mainitase ezmäižen kerdan vl 1495 [[Derevan pätin]]an aigkirjas kuti Poliščenskii-pagastan pala ({{lang-ru|Полищенский погост}}). Om raudtestancijaks «Moskv — Piter»-jonon sauvondan jäl'ghe vl 1851. Bumagfabrik oli olmas. Vn 1928 25. päiväl kezakud kätihe Okulovkad da lähišt ''Parahino-Poddub'je-eländpunktad'' radnikžiloikš. Vn 1965 12. päiväl vilukud ühtenzoittihe žiloid i panihe ''Okulovk-lidnaks''.

Lidn šingotase plastikvalamižtegesiden i gal'vanižkrepindoiden tegimel, «Agrokabel'»-tegimel i mebel'furnituran edheotandal.

== Geografijan andmused ==
Lidn sijadase Peretn-jogen oiktal randal tobjimalaz ({{lang-ru|Перетна}}, [[Mstanjogi|Mstan]] hura ližajogi, [[Il'mjärv]]en bassein), 161 m ü.m.t. keskmäižel korktusel. Matkad [[Sur' Uz'lidn|Surhe Uz'lidnhasai]] om 120 km päivlaskmha orhal vai 140 km avtotedme. Lähembaine lidn om [[Boroviči]] 35 km päivnouzmha orhal vai 40 km avtol.

Kaks' küläd mülüdas lidnankundha Okulovkan ližaks: Okulovk-külä (23 rist. vl 2010) i Šurkino (385 rist. vl 2010). Lidnankundan pind — 27,44 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 464 ristitud, lidnankundan — 12 872 ristitud, rajonan pol'. Kaikiš suremb lidnan ristitišt oli 19..20 tuh. eläjid vll 1967−1979 (20 tuh. rist. vl 1967). Vl 2017 kaik 10 848 ristitud elihe lidnankundas.

== Irdkosketused ==
* [http://okuladm.ru/gorod Okulovkan lidnankundan lehtpoled rajonan tobmuden aluzkundoiden oficialižel ''okuladm.ru''-saital.] {{ref-ru}}
{{Commons|Category:Okulovka}}

{{Uz'lidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Uz'lidnan agjan lidnad]]
[[Kategorii:Okulovkan rajon|*]]
