{{Eländpunkt
 | Nimi = Tihvin<br />Тихвин
 | Lidnanznam = Tikhvin COA (Novgorod Governorate) (1773).png
 | Flag = Flag of Tikhvin (Leningrad oblast).png
 | Lidnanznam text = Tihvinan lidnanznam
 | Flag text = Tihvinan flag
 | Valdkund = Venäma
 | Eläjiden lugu = 57,900
 | Voz' = 2017
 | Pind = 25.4
 | Fail = Tixvin-ulicakarlamarksa.jpg
 | Pämez' = Aleksandr Lazarevič (2014—)
 | Telefonkod = +7-81367-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Tihvin''' ({{lang-ru|Тихвин}}) om [[Venäma]]n lidn [[Leningradan agj]]as. Se om [[Tihvinan rajon]]an da lidnkundan administrativine keskuz da üks'jäine lidn. Vn 2010 4. päiväspäi kül'mkud om [[sodahoštusen lidn]]-arvnimenke.

== Istorii ==
Eländpunkt mainitase ezmäižen kerdan Uz'lidnan koumandes aigkirjas vl 1383 kuti ''Tihvinan pagast'' ({{lang-ru|Тихвинский Пречистенский погост}}), om nimitadud jogen mödhe (nüg. ''Tihvink'', {{lang-ru|Тихвинка}}, {{lang-fi|Tihvinänjoki}}). Vl 1560 kahten jumalankodin aluz om pandud jogen vastrandoil — mehiden i naižiden täht. Nened jumalakodid abutiba küksta ročilaižid anastajid 17. voz'sadan augotišes.

Posad sai lidnan statusad vl 1773 kuti Uz'lidnan gubernijan Tihvinan makundan keskuz. Vozil 1918—1927 Tihvin makundanke mülüi [[Čerepovecan gubernii|Čerepovecan gubernijha]].

== Geografijan andmused ==
Lidn sijadase [[Tihvink]]-jogen mougotil randoil ([[Ladog]]an bassein), 50 m keskmäižel korktusel valdmeren pindan päl. Matkad [[Piter]]išpäi om 183 kilometrad päivnouzmha orhal vai 219 km avtotedme vai 192 km ezilidnelektrojonusel.

Kaik 19 žilod da küläd mülüdas lidnankundha Tihvin-lidnan ližaks.

== Tobmuz ==
Tihvinan rajonan administracii tegeb Tihvinan lidnankundan radonoigendajan tobmuden velgusidme vn 2014 21. päiväspäi elokud. Ičeze Ezitajiden Nevondkund om lidnankundas, sen 22 ezitajad oma valitud vn 2014 14. päiväl sügüz'kud.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 58 459 ristitud, lidnankundan — 60 675 ristitud. Kaikiš suremb lidnan ristitišt oli vl 1992 — 72 tuhad eläjid. Tihvinan rajonan ristitišton läz nell' videndest eläb Tihvinas.

Vn 2002 kaiken Venäman rahvahanlugemižen mödhe 85 [[vepsläižed|vepsläšt]] elädas lidnas, vl 2010 — 57 vepsläšt.<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 81 // ''Petrostat.gks.ru''.] {{ref-ru}}</ref>

== Ižanduz da transport ==
Lidnan ižandusen päsarakod oma transportmašinoidensauvomine ([[vagon]]oiden tehmine), mechimii, meblin tehmine ([[IKEA|IKEA:n]] fabrik), omblendtegimišt, sömtegimišt.

Avtobusad oma kundaližtransportaks lidnas. Raudtestancii om olmas vspäi 1904 [[Piter]] — [[Babajevo]]-raudtel. «[[Uz' Ladog]] — [[Vologd]]»-avtote ümbärdab lidnad pohjoižpoles.

== Galerei ==
<gallery mode="packed" heights="125px">
Tixvin-gorodskayaadministraciya.jpg|Lidnan administracijan sauvuz (vn 2006 nägu)
Tikhvin.jpg|Jumalanmaman Emäganpäivän mez'jumalankodi vl 2015
TVSZ.jpg|Tihvinan vagonansauvomižtegim da sen produkcii (2011)
Бол150.jpg|Läžundkodikompleks
Тихвин. Вокзал.jpg|Päraudtestancii (2014)
</gallery>

== Homaičendad ==
<references />

== Irdkosketused ==
* [http://www.tikhvin.org/ Tihvin-lidnan da sen rajonan tobmuden aluzkundoiden oficialine sait (''tikhvin.org'').] {{ref-ru}}
{{Commons|Tikhvin}}

{{Leningradan agjan lidnad}}

[[Kategorii:Tihvin| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Tihvinan rajon|*]]
