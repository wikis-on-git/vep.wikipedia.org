{{Eländpunkt
 | Nimi = Tul<br />Тула
 | Lidnanznam = Coat of arms of Tula.svg
 | Flag = Flag of Tula.png
 | Lidnanznam text = Tulan lidnanznam
 | Flag text = Tulan flag
 | Valdkund = Venäma
 | Eläjiden lugu = 479,105
 | Voz' = 2019-01-01
 | Pind = 145.8
 | Fail = Tula collage 2.jpg
 | Pämez' = Ol'ga Slüsareva<br />(sügüz'ku 2019—)
 | Telefonkod = +7-4872-xxx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
[[Fail:Районы Тулы.png|thumb|left|250px|'''Tul-lidnan rajonad:'''<br>{{legend|#FFFF00|Jogentagaine rajon}} {{legend|#FF00FF|Vagzalanverine rajon}} {{legend|#00FFFF|Proletarijoiden rajon}} {{legend|#FFA500|Nevondkundaline rajon}} {{legend|#6B8E23|Keskuzline rajon}}]]
'''Tul''' ({{lang-ru|Тула}}) om [[Venäma]]n lidn da lidnümbrik valdkundan päivlaskmas. Se om [[Tulan agj]]an administrativine keskuz da kaikiš suremb lidn. Om vägilidnan arvonke vspäi 1976. Vspäi 2015 agjan enččen Leninskijan rajonan territorii mülüb Tulan lidnümbrikho i om jagadud sen rajoniden keskes.

== Istorii ==
Vl 1146 eländpunkt mainitase ezmäižen kerdan 16. voz'sadan [[Nikonan aigkirj]]as kuti lidnuz, sid' vn 1382 Moskvan i Räzanin ruhtinasiden kožundkirjuteses. Tulan Kreml' om saudud vll 1514−1520 i om kaičenus tähäsai, kävutihe lidnuseks Venäman röunal 17. voz'sadan keskhesai. Ezmäine raudantegim azegišton pästandan täht oli saudud Tulan ümbrištos vn 1595 [[Födor I Čudokaz]]-carin käskön jäl'ghe, sepiden pramozlan amuižes tahondas. Vl 1797 Tul kändihe gubernijan keskuseks. [[Toine mail'man soda|Toižen mail'man sodan]] aigan lidn putui läz täudhe blokadha 45 päiväks (vn 1941 reduku-tal'vku), sid' alištui bombardiruindale i oli muretud.

Tul šingotase [[kaugedraud]]an metallurgijan tegimil, azegišton projektiruindal da tehmižel, mašinansauvomižen toižil edheotandoil, sömtegimištol, turizmal.

== Geografijan andmused ==
Lidn seižub [[Upanjogi|Upanjogen]] ({{lang-ru|Упа́}} 345 km pitte, [[Okanjogi|Okan]] oiged ližajogi) da [[Tulic (jogi)|Tulican]] ({{lang-ru|Тулица}} 41 km pitte) ühthejoksmusenno, Up-jogen muugotil randoil. Istorižen keskusen korktuz om 170 metrad valdmeren pindan päl, se sijadase Upan hural randal (suvipol'). Matkad [[Moskv]]hasai om 170 kilometrad pohjoižhe orhal, 180 km avtotel vai raudtel. Lähembaižed lidnad oma [[Ščokino]] suvhe i [[Jasnogorsk (Tulan agj)|Jasnogorsk]] pohjoižhe.

«Tul-lidn»-eländpunkt jagase videks rajonaks: Keskuzline, Proletarijoiden, Jogentagaine, Vagzalanverine, Nevondkundaline. Lidnümbrikon pind — 1 495,56 km², se om sätud vn 2014 heinkus i mülütab 246 žilod da küläd Tulan ližaks. Vspäi 2015 ühtenzoittas niid nellähä territorialižhe nimitadud ümbrikho lidnan rajoniden polhe (Nevondkundaline rajon-ümbrik om lidnan südäimine).

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 501 169 ristitud, Leninskijan rajonan — 63 355 ristitud. Kaikiš suremb lidnan ristitišt oli 544 tuhad eläjid vl 1991. Vl 2017 kaik 551 513 ristitud elihe lidnümbrikos. Läz 1 millionad ristituid elädas äikeskuzližes Tulan da [[Novomoskovsk]]an lidnaglomeracijas.

Edeline lidnan pämez' oli Jurii Ckipuri (sügüz'ku 2014 — sügüz'ku 2019).

== Transport ==
Avtobusad, trolleibusad, tramvaid, maršruttaksid, taksid da ezilidnelektrojonused oma kundaližeks transportaks lidnas i sen ümbrištos. Kaks' päraudtestancijan sauvust oma olmas lidnas: Moskvan i [[Räžsk]]an.

Klokovo-sodalendimport (''TYA'') om saudud lidnan pohjoižröunanno, tegi passažirreisid vll 1959−1995. Om varalendimportaks Moskvan regionan lendimportoiden täht.

== Tetabad sündnuded ==
* [[Maškov Vladimir|Vladimir L'vovič Maškov]] (sünd. 1963) — Venäman kinon i teatran akt'or da režissör.
* [[Nevinnii Väčeslav Mihailovič|Väčeslav Mihailovič Nevinnii]] (1934–2009) — oli Nevondkundaližen Ühtištusen kinon i teatran akt'or.
* [[Sanajev Vselvolod|Vselvolod Sanajev]] (1912–1996) — oli Nevondkundaližen Ühtištusen kinon i teatran akt'or.
* [[Tokarev Sergei Aleksandrovič|Sergei Aleksandrovič Tokarev]] (1899–1985) — oli nevondkundaline etnograf, istorik.

== Homaičendad ==
<references />

== Irdkosketused ==
* [http://cityduma.tula.ru/ Lidnan Duman oficialine sait (''cityduma.tula.ru'').] {{ref-ru}}
* [http://www.tula.ru/ Lidnan Administracijan oficialine sait (''tula.ru'').] {{ref-ru}}
{{Commons|Тула}}

{{Tulan agjan lidnad}}
{{Venälaižen Federacijan subjektoiden pälidnad}}

[[Kategorii:Tul| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agj|*]]
[[Kategorii:Tulan agjan lidnad]]
[[Kategorii:Tulan agjan lidnümbrikod]]
