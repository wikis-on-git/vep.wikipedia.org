{{Eländpunkt
 | Nimi = Spas-Klepiki<br />Спас-Клепики
 | Lidnanznam = Gerb Klepiki.png
 | Flag = Flag of Spas-Klepiki (Ryazan oblast).png
 | Lidnanznam text = Spas-Klepikin lidnanznam
 | Flag text = Spas-Klepikin flag
 | Valdkund = Venäma
 | Eläjiden lugu = 5,243
 | Voz' = 2019-01-01
 | Pind = 6
 | Fail = 2015 01 Спас-Клепики.jpg
 | Pämez' = Galina Ciganova<br />(reduku 2016—)
 | Telefonkod = +7-49142-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Spas-Klepiki''' ({{lang-ru|Спас-Кле́пики}}) om [[Venäma]]n lidn da lidnankund [[Räzanin agj]]an päivlaskmas. Se om [[Klepikin rajon]]an administrativine keskuz.

== Istorii ==
Eländpunkt om olmas 16. voz'sadaspäi, mainitase ezmäižen kerdan vl 1619 kuti ''Klepikovo-žilo''. Nimituz libub kalan puhtastandan veičen venäkel'žes ''клепик''-nimespäi. Šingotihe kangazfabrikal 18. voz'sadaspäi. Sai tošt ''Spasskoje''-nimitust Spasan Toižetamižen jumalanpertin sauvondan jäl'ghe vl 1859 (paloi vl 2017). Nügüdläine nimituz om olmas 20. voz'sadan augotišespäi. Torgovanoiden pertišt om kaičenus hüvin.

Anttihe makundan lidnan statusad vl 1920. Kaidraižuine raudte («Meščoran magistral'») ühtenzoiti Räzanid Vladimiranke vll 1901−2011, rušihe sen palad läz lidnad vl 1999. Lidnan administracii om likvidiruidud vn 2012 sulakus, rajonan administracii tegeb sen velgusidme.

Spas-Klepiki šingotase tekstil'tegimištol (trikotažfabrik, omblendfabrik, vatanfabrik), kengiden edheotandal, santehnikan šlangoiden tehmižel, Räzanin «Täžpressmaš»-tegimen filial.

== Geografijan andmused ==
Lidn sijadase rajonan päivlaskmas, Pranjogen randal ({{lang-ru|Пра}} 167 km pitte, [[Okanjogi|Okan]] hura ližajogi), 110 m ü.m.t. keskmäižel korktusel. Matkad [[Moskvan agj]]hasai om 10 km lodeheze orhal, [[Vladimiran agj]]hasai — 20 km pohjoižpäivnouzmha orhal. Matkad [[Räzan'|Räzanihesai]] om 62 km suvipäivlaskmha orhal vai 75 km avtotel. Lähembaine lidn om [[Kurlovo]] (raudtestancii, Vladimiran agj) 45 km pohjoižpäivnouzmha orhal vai 67 km avtotedme.

Kahesa küläd mülüdas lidnankundha Spas-Klepikin ližaks. Lidnankundan pind — 7,64 km².

== Eläjad ==
Vl 1897 lidnan ristitišt oli 1 327 eläjad, vl 1939 — 3 657 eläjad. Vn 2010 Venäman rahvahanlugemižen mödhe lidnan eläjiden lugu oli 5 916 ristitud, lidnankundan — 6 394 ristitud, rajonan nelländez. Kaikiš suremb lidnan ristitišt oli enamba 7 tuhad eläjid vll 1979−1998 (7 209 rist. vl 1989). Kaik 5 874 ristitud elihe lidnankundas vl 2017.

Rahvahad (2010): [[venälaižed]] — 96,8%, toižed rahvahad — 3,2%. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/10563 Spas-Klepikin pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkund om Klepikin tehnologine tehnikum.<ref>[http://kttsk.ru/ Klepikin tehnologižen tehnikuman sait (''kttsk.ru'').] {{ref-ru}}</ref>

== Galerei ==
<gallery mode="packed" heights="125px">
Klepiki town administration.jpg|Lidnan da rajonan administracijan pert' (2010)
2015 11 Церковь Николая Чудотворца (Спас-Клепики).jpg|Ph. Mikulai-čudonsädajan jumalanpert'<br />(om saudud vll 1838−1842,<br />vn 2015 nägu)
Klepiki Meshchyora sign.jpg|Rahvahaližen «Meščorskii»-puišton znam
Аллея Героев на улице Ленина.JPG|Vägimehiden allei
Klepiki Architecture various 01.jpg|Endevanh arhitektur
</gallery>

== Homaičendad ==
<references />

== Irdkosketused ==
* [http://klepikovskiy.ryazangov.ru/ Lidnan da rajonan tobmuden aluzkundoiden sait (''klepikovskiy.ryazangov.ru'').] {{ref-ru}}
* [http://www.klepiki.ru/ Lidnan i rajonan informacine sait (''klepiki.ru'').] {{ref-ru}}
{{Commons|Category:Spas-Klepiki}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Klepikin rajon|*]]
