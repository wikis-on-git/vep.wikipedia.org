{{1000}}
{| class="infobox bordered" align=right cellpadding=4 cellspacing=0 width=275 style="clear:right; margin: 0 0 1em 1em; background: #f9f9f9;  font-size: 95%;"
|-
|colspan=2 align=center bgcolor="#BFDFFF"|<big>'''Moskv'''</big>
|-
| align="center" | [[Fail:Coat_of_Arms_of_Moscow.svg|100px|Moskvan lidnanznam]]
| align="center" | [[Fail:Flag_of_Moscow.svg|125px|Moskvan flag]]
|-
|Eläjiden lugu|| 11 514 330<ref>http://www.gks.ru/free_doc/new_site/population/demo/perepis2010/svod.xls</ref> <small>(2010)</small>
|-
|Pind|| 1081 km²
|}
'''Moskv''' ([[Venäkel'|venäkelel]]: ''Москва'') om [[Venäma|Venäläižen Federacijan]] pälidn, federativižen alištusen lidn, Federativižen Keskuzümbrikan da Moskvan agjan keskuz (sihe agjaha iče Moskv ei mülü). Moskv om Venäläižen Federacijan da [[Evrop]]an kaikiš suremb lidn ristituiden lugun mödhe (2010 vodel vilukun 1 päival Moskvan eläjiden lugu oli 10 562 000 eläjäd). Moskv om suren lidnaglomeracijan keskuz. Moskv mülüb [[Ma]]n 10 järedambiden lidnoiden nimikirjuteshe.

Dolgorukii Jurii pani Moskvan lidnan alusen vodel 1147. Jäl'ghepäi lidn oli Suren Moskvan Ruhtinazkundan (Knäz'kundan), Venäläižen kunigazkundan, Venälaižen Imperijan (1728—1732), Nevondkundaližen Venäman da [[Nevondkundaline Ühtnend|NSTÜ:n]] istorine pälidn. Moskval oma ičeze administrativiž-territorialine jagand, lidnanznam, flag da gimn. Moskvas sijadase Venäläižen Federacijan federaližed valkundaližed aluskundad (erind — Venäläižen Federacijan konstitucine käskuzkund [[Piter]]iš), sijaližed tobmusen aluskundad, valdkundoiden sur'oigenduzkundad i m. e. 

Sen sijaduz om Päivnouzmevropan alangišton keskuses, [[Okanjogi|Okanjogen]] ga [[Volg]]an jogiden keskes, [[Moskvanjogi|Moskvanjogen]] randal.

Moskv om Venäman znamasine turistine keskuz. [[Moskvan kreml']] da [[Rusked torg]], toižed kul'turan da arhitekturan muštpacahad mülüba [[UNESCO]]:n Man jäl'gusen nimikirjuteshe. Se om mugažo jalos znamasine transportsol'm. Moskvas om 6 aeroportad, 9 päraudtestancijad, 3 jogiportad. Sapsan-üläpiguzjonused kävudas [[Piter]]in, Moskv da [[Alauz'lidn]]an (Alanovgorodan) keskes. 1935 vodespäi pälidnas radab [[Moskvan metropoliten|metropoliten]].

1980 vodel Moskvas mäniba Kezaližed Olimpižed vändod.

== Galerei ==
<gallery> 
Fail:St Basils Cathedral-500px.jpg|Pühän Vasilijan päjumalanpert'
Fail:Moscow Bolshoi Theatre 2011.JPG|[[Bol’šoi Teatr]]
Fail:Russia-Moscow-Cathedral of Christ the Saviour-3.jpg|Hristosan Päzutajan pühäpert'
Fail:0 4707b 6549aa91 spasskaya.jpg|Spasskaja-čuhunduz
Fail:MIBC 27th April 2012.jpg|[[Moskv-siti]]
</gallery>

[[Fail:Moscow pano.jpg|center|850px|pisi|Moskvanjogen Nägu]]

== Homaičendad ==
<references />

== Irdkosketused ==
* [http://www.mos.ru/ Moskvan ohjastusen sait] (venäkelel)
* [http://moskow.ru/ Moskvan rahvahidenkeskeine sait] ([[Anglijan kel'|anglijan kelel]], [[Ispanijan kel'|ispanijan kelel]], [[Francijan kel'|francijan kelel]], [[Saksan kel'|saksan kelel]], [[Kitajan kel'|kitajan kelel]] da [[Venäkel'|venäkelel]])
* [http://moskva.kotoroy.net/ Moskv, kudambad ei ole jo. Istoriž-kul'turine projekt] (venäkelel)
* [http://www.newsmsk.com/ Moskvan uzištused] (venäkelel)
{{Nece kirjutuz Vepsän Vikijas|[http://veps-kir.wikia.com/wiki/Москв Москв]}}
{{Šablon:Venälaižen Federacijan subjektad}}

{{DEFAULTSORT:Moskv}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pälidnad]]
[[Kategorii:Moskv]]
[[Kategorii:Venäma]]
