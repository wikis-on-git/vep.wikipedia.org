{{1000}}
{{Venälaižen Federacijan subjekt
|Nimi           = Moskv
|Venälaine nimi = Москва
|Flag           = [[Fail:Flag of Moscow.svg|150px|Moskvan flag]]
|FSCoA          = [[Fail:Coat of Arms of Moscow.svg|110px|Moskvan znam]]
|FlagLnk        = Moskvan flag
|CoALnk         = Moskvan znam
|FSMap          = [[Fail:MoscowCollage.jpg|300px|]]
|FSCtrWhat      = Administrativine keskuz
|FSCtrNm        = '''Moskv'''
|AreaRnk        = 83
|TotArea        = 2561.5
|WaterPrcnt     = 
|PopRnk         = 1
|Eläjiden lugu  = 12,197,596
|PopCtDate      = 2015
|PopDens        = 4761.9
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Lidnan pämez'
|HeadNm         = [[Sobänin Sergei|Sergei Sobänin]] (2010-)
|ViceTtl        = Ohjastusen pämez'
|ViceNm         = ''hän-žo''
|LegislTtl      = Lidnan Duman ezimez'
|LegislNm       = [[Šapošnikov Aleksei|Aleksei Šapošnikov]]
|FSAnthem       = ''[[Moskvan gimn|«Minun armaz pälidn» («Minun Moskv»)]]''
|Domain         = 
|Telefonkod     = +7-495, 496, 498, 499
|CadNo          = 77, 97, 99, 177, 197, 199, 777
|MSK            = [[UTC]]+3 ([[MSK]])
}}
[[Fail:Map of Russia - Moscow.svg|thumb|right|250px]]
'''Moskv''' ([[venäkel'|venäkelel]]: ''Москва'') om [[Venäma|Venäläižen Federacijan]] pälidn, federaližen alištusen lidn da vägilidn. Moskv om Venäläižen Federacijan da [[Evrop]]an kaikiš suremb lidn ristituiden lugun mödhe: vl 2015 vilukun 1 päival Moskvan eläjiden lugu om 12 197 596 eläjad. Lidn om Moskvan aglomeracijan keskuz (enamba 15,5 mln rist. vl 2012). Moskv mülüb [[Ma]]n 10 kaikiš järedambiden lidnoiden nimikirjuteshe.

Se om [[Federaline Keskuzümbrik|Federaližen Keskuzümbrikon]] administrativine keskuz, mugažo [[Moskvan agj]]an üks' administrativižiš keskusišpäi (sihe agjaha iče Moskv ei mülü).

== Keled ==
Valdkundkel' om üks'jäine — [[venäkel']].

== Istorii ==
[[Dolgorukii Jurii]] pani Moskvan lidnan alusen vodel 1147. Jäl'ghepäi lidn oli Suren Moskvan Ruhtinazkundan (Knäz'kundan), Venäläižen kunigazkundan (1389—1713), [[Venälaine Imperii|Venälaižen Imperijan]] (1728—1732), Nevondkundaližen Venäman (vspäi 1918) da [[Nevondkundaline Ühtnend|NSTÜ]]:n istorine pälidn. Vspäi 1991 Moskv om nügüdläižen Venäman pälidnaks.

Nügüdläižiš röunoiš Moskv om olmas vl 2012 heinkun 1. päivälpäi.

Moskvan Päkäskuz<ref>[http://constitution.garant.ru/region/ustav_moskv/ Moskvan Päkäskusen tekst (constitution.garant.ru).] {{ref-ru}}</ref> om vahvištadud vl 1995 kezakun 28. päiväl da om väges nügüd' äiluguižiden vajehtusidenke.

== Geografijan andmused ==
Moskvan sijaduz om [[Päivnouzmaine Evropan alangišt|Päivnouzmaižen Evropan alangišton]] keskuses, [[Okanjogi|Okanjogen]] ga [[Volg]]an jogiden keskes, [[Moskvanjogi|Moskvanjogen]] keskjoksmusen molembil randoil.

Lidn-region röunatab [[Kalugan agj]]anke suvipäivlaskmas, om ümbärtud [[Moskvan agj]]al toižiš polišpäi. Moskv om valdmererandatoi.

Pind om 2 561 km², sidä kesken koumandez' (870 km²) om [[Moskvan ümbärte]]n südäimes. [[Mec]] da [[penzhišt]] ottas 343 km² ümbärten südäimes, mugažo äi tahoid uziš rajoniš. Kaik joged mülüdas [[Moskvanjogi|Moskvanjogen]] basseinha, sidä kesken [[Jauz]], [[Shodn' (jogi)|Shodn']], [[Setun' (Moskvan alaližajogi)|Setun']], [[Pahr]] da toižed. Enamba 20 sildad om saudud päliči Moskvanjoges lidnan röunoiš. Läz 400 uitod oma Moskvas.

Reljef om kukhikaz. Kaikiš korktemb čokkoim om Lämän Stanan ülüden pä, se sijadase Moskvan ümbärten suvipäivlaskmas sen südäimes (255 m). Kaikiš alahaižemb om Moskvanjogen kendäk päivnouzmas (114 m).

Klimat om [[ven vö|ven]] kontinentaline. Heinkun keskmäine lämuz om +19°C, vilukun da uhokun kesklämuz om -6°C. Voden kesklämuz om +6°C. Paneb sadegid 600-800 mm vodes, enamba kezakus-redukus.

Londuseližed varad oma [[sauvondmaterialad]] ([[savi|saved]], [[lete|letked]]), [[vezi|reskvezi]].

== Tobmuz ==
[[Fail:Municipality Duma Moscow Russia.jpg|thumb|right|250px|Moskv-lidnan Duman ištundsija.]]
[[Sobänin Sergei|Sergei Sobänin]] radab lidnan pämehen vs 2010 redukun 21. päiväspäi. Kaik rahvaz änestab händast videks vodeks, strokuiden lugu om röunatusita. Lidnan pämez' om mugažo Moskvan ohjastusen pämez', hän märičeb sen strukturad da paneb Ohjastusen ministrid da toižid ühtnijoid radnikusile. Moskvan prefekturiden pämehed taughudas ohjastusen rados ministriden rangas.

Moskvan üks'kodine parlament om Lidnan Dum. Kaik rahvaz valičeb sen 45 ezitajad videks vodeks. [[Šapošnikov Aleksei|Aleksei Šapošnikov]] radab Duman ezimeheks vs 2014 sügüz'kun 24. päiväspäi.

Radonoigendai tobmuz om Moskvan Ohjastuz. Lidnan departamentad, ohjandused, komitetad, laudkundad da inspekcijad alištudas Ohjastusele.

Vl 2013 sügüz'kun 8. päiväl lidnan pämest valitihe, [[Sobänin Sergei|nügüdläine mer]] sai vägestust ezmäižel tural (51,37% änid) da radab kahtenden strokun. Järgvaličendad Lidnan Dumha oliba vl 2014 sügüz'kun 14. päiväl.

Ičeze administrativiž-territorialine jagand, lidnanznam, flag da gimn oma Moskval. Venäman federaližed valdkundaližed aluskundad sijadase Moskvas (vaiše üks' niiden erind — Venäläižen Federacijan konstitucine käskuzkund — sijadase [[Piter]]iš), mugažo sijaližed tobmuden aluskundad da verhanmaiden sur'oigenduzkundad.

== Administrativine jagand ==
[[Fail:Msk all districts.svg|thumb|right|250px|Moskvan administrativine jagand.]]
Moskv jagase 12 ümbrikoks:
# [[Administrativine Keskuzümbrik (Moskv)|Keskuzümbrik]]
# [[Pohjoine administrativine ümbrik (Moskv)|Pohjoine]]
# [[Pohjoižpäivnouzmaine administrativine ümbrik (Moskv)|Pohjoižpäivnouzmaine]]
# [[Päivnouzmaine administrativine ümbrik (Moskv)|Päivnouzmaine]]
# [[Suvipäivnouzmaine administrativine ümbrik (Moskv)|Suvipäivnouzmaine]]
# [[Suvine administrativine ümbrik (Moskv)|Suvine]]
# [[Suvipäivlaskmaine administrativine ümbrik (Moskv)|Suvipäivlaskmaine]]
# [[Päivlaskmaine administrativine ümbrik (Moskv)|Päivlaskmaine]]
# [[Lodehline administrativine ümbrik (Moskv)|Lodehline]]
# [[Zelenogradan administrativine ümbrik (Moskv)|Zelenogradan]]
# [[Troickan administrativine ümbrik (Moskv)|Troickan]]
# [[Uden Moskvan administrativine ümbrik (Moskv)|Uden Moskvan]]

Ümbrikod alajagase rajonihe päiči Troickan da Uden Moskvan ümbrikoiš. Kaik om 125 rajonad. Troickan da Uden Moskvan ümbrikod mülütadas 21 kundad, ned — 289 žilod da küläd.

Rajoniden röunoiš sijadase 4 südäilidnalašt lidnad ([[Moskovskii (lidn)|Moskovskii]], [[Ščerbink]], [[Zelenograd]], [[Troick (Moskv)|Troick]]).

== Eläjad ==
Vn 2010 rahvahanlugemižen mödhe eläjiden lugu oli 11 503 501 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>, sidä kesken 24 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe). — Lp. 21.] {{ref-ru}}</ref>. Läz kaik eläjad oma lidnalaižed (99%).

Rahvahad (enamba 0,3% vl 2010): [[venälaižed]] (86,3%), [[ukrainalaižed]] (1,3%), [[totarlaižed]] (1,3%), [[armenijalaižed]] (0,9%), [[azerbaidžanlaižed]] (0,5%), [[evrejalaižed]] (0,5%), [[vaugedvenälaižed]] (0,3%), [[gruzijalaižed]] (0,3%), [[uzbekalaižed]] (0,3%), toižed — 3,5%, rahvahuden ozutandata — 5,8%.

== Mel'heižtahod ==
Moskv om Venäman znamasine turistine keskuz. [[Moskvan Kreml']] da [[Rusked torg]], toižed kul'turan da arhitekturan muštpachad mülüdas [[UNESCO]]:n Man jäl'gusen nimikirjuteshe.

== Transport ==
Moskv om mugažo jalos znamasine transportsol'm. Lidnas om 6 aeroportad, 9 päraudtestancijad, 3 jogiportad. [[Sapsan (elektrojonuz)|Sapsan-üläpiguzjonused]] kävudas [[Piter]]in, Moskv da [[Alauz'lidn]]an keskes. Vodespäi 1935 [[Moskvan metropoliten]] radab pälidnas (vl 2015 om 12 jonod, 197 stancijad, 329 km raudted).

== Sport ==
1980 vodel Moskvas mäniba [[Kezaolimpiad-1980|Kezaolimpižed vändod]].

== Galerei ==
<center><gallery>
Fail:St Basils Cathedral-500px.jpg|[[Pühän Vasilijan päjumalanpert']]
Fail:Moscow Bolshoi Theatre 2011.JPG|[[Bol'šoi Teatr]]
Fail:Russia-Moscow-Cathedral of Christ the Saviour-3.jpg|[[Hristos-Sündun päjumalanpert']]
Fail:0 4707b 6549aa91 spasskaya.jpg|[[Spasskaja-čuhunduz]]
Fail:MIBC 27th April 2012.jpg|[[Moskv-Siti]]
</gallery></center>

[[Fail:Moscow pano.jpg|thumb|center|850px|<center>Moskvanjogen nägu.</center>]]

== Tetabad ristitud ==
;Sündnuded
* [[Berezuckii Aleksei|Aleksei]] da [[Berezuckii Vasilii|Vasilii]] Berezuckijad (sünd. 1982) – Venäman futbolistad, vellesed-kaks'jaižed.
* [[Gagarina Polina|Polina Gagarina]] (sünd. 1987) – Venäman pajatai naine.
* [[Hasikov Batu|Batu Hasikov]] (sünd. 1980) – Venäman kikbokser, enzne Kalmikijan parlamentan ezitai (2008-2012).
* [[Makarevič Andrei|Andrei Makarevič]] (sünd. 1953) – Nevondkundaližen Ühtištusen i Venäman bard, pajatai mez', muzikankirjutai, pirdai da TV-vedäi.
* [[Malikov Dmitrii|Dmitrii Malikov]] (sünd. 1970) – Nevondkundaližen Ühtištusen i Venäman pajatai mez' da muzikankirjutai.
* [[Nüša]] (Nüša Šuročkina) (sünd. 1990) – Venäman pajatai naine.
* [[Pugačova Alla|Alla Pugačova]] (sünd. 1949) – Nevondkundaližen Ühtištusen i Venäman estradan pajatai naine da prodüser.
* [[Puškin Aleksandr|Aleksandr Puškin]] (1799-1837) – oli Venälaižen imperijan runokirjutai da kirjutai.

;Elänuded
* [[Papanov Anatolii|Anatolii Papanov]] (1922-1987) — oli Venäman akt'or.

== Homaičendad ==
<references />

== Irdkosketused ==
;Tobmuz
* [http://www.mos.ru/ Moskv-lidnan pämehen da ohjastusen oficialine sait.] {{ref-ru}} {{ref-en}}
* [http://duma.mos.ru/ Moskv-lidnan Duman oficialine sait.] {{ref-ru}} {{ref-en}}
;Toižed
* [http://moscow.ru/ Moskvan rahvahidenkeskeine portal.] {{ref-ru}} {{ref-en}} {{ref-de}} {{ref-fr}} {{ref-es}} {{ref-zh}}
* [http://moskva.kotoroy.net/ Moskv, kudambad ei ole jo. Istoriž-kul'turine projekt.] (venäkelel)
* [http://www.newsmsk.com/ Moskvan uzištused (newsmsk.com).] (venäkelel)

{{Moskv}}
{{Venälaižen Federacijan subjektad}}
{{Venälaižen Federacijan subjektoiden pälidnad}}
{{Evropan pälidnad}}
{{Nece kirjutuz Vepsän Vikijas|[http://veps-kir.wikia.com/wiki/Москв Москв]}}

[[Kategorii:Moskv| ]]
[[Kategorii:Venäman lidnad]]
[[Kategorii:Venäma]]
[[Kategorii:Eländpunktad kirjamišton mödhe]]
[[Kategorii:Pälidnad]]
[[Kategorii:Moskvan agj|*]]
