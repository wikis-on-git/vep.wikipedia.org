{{1000}}{{A10000}}
[[Fail:Antarctica (orthographic projection).svg|thumb|right|200px|Antarktidan sijaduz]]
[[Fail:Antarctica 6400px from Blue Marble.jpg|thumb|right|200px|Antarktidan kogotud fotokuva Man kaimdajaspäi vl 2002]]
'''Antarktid''' ({{lang-el|ἀνταρκτικός}} ''antarktikos'' — «[[Arktik]]an vastolend») om kaikiš suvemb [[kontinent]], [[Ma]]n kuiv pala lähižidenke saridenke.

== Ühthižed andmused ==
Pind — 14,1 millionad km², sidä kesken šel'fjäžomad — 0,93 mln km², sared — 75,5 tuh. km². Om olmas kaikenaigaižeta ristitištota. Ei ole valdkundoid kontinentas, om vaiše polärižid tedoiduzstancijoid (läz 45), nell'hä tuhazesai ristitud elädas niiš lämäl voz'aigal. Kaikiš suremb stancii om [[Mak-Merdo]] (AÜV, 1,3 tuhazesai tedoidajid) [[Rossan meri|Rossan meren]] Rossan sarel [[Erebus]]-vulkananke.

[[Fail:Proposed flag of Antarctica (Graham Bartram).svg|thumb|right|200px|[[Antarktidan flag]]]]
Kontinentan da sariden olend reguliruiše [[Kožundakt Antarktikas|Kožundaktal Antarktikas]], se om väges vs 1961 kezakun 23. päiväspäi. Kožundaktan mödhe, Antarktid da sared suvižen kuz'kümnenden parallelin südäimes oma territorii atomtehnologijan kävutandata. Antarktidan domen om [[.aq]], telefonkod +672. Kaik [[aigvö]]d oma olmas kontinental. Voib oigeta vaiše tedoiduzradoid.

== Geografijan andmused ==
Antarktidan 99,7% om kattud [[jä]]l. Kontinentan realine pind läksi manaluižhe läz pol'kilometrad jän vedusen tagut, leved šel'f tegihe. Jän korktuz sab 4 km kontinentan keskuses, kudamb om läz [[Suvinaba]]d. [[Transantarktižed mäged]] jagadas kontinentad päivnouzmaižhe da päivlaskmaižhe paloihe. Istorižikš kontinent jagase maikš da randoikš, oz., [[Adelin Ma]]. Sarištod: [[Suvižed Orkneisared]] da [[Suvižed Šetlandsared]].

Antarktidan randad lainištadas (päiväižen mödhe) [[Atlantine valdmeri|Atlantine]], [[Tün' valdmeri|Tün']] da [[Indine valdmeri|Indine]] valdmered. [[Dreikan sal'm]] om kontinentan da [[Suviamerik]]an keskes. Kaikiš pidemb jogi om [[Oniks (jogi)|Oniks]] läz [[Rossan meri|Rossan mert]], 32 km pitte. Om severz'-se sadoid manalaižid järvid, [[Vostok (järv)|Vostok-järv]] om kaikiš znamasižemb niiden keskes (pind 15 790 km², pindan süvüz 3 769 m, mülü 6 343 km³, järven süvüz 1 200 m).

Kaikiš korktemb čokkoim om [[Vinsonan mägenpä]] (4892 m) Päivlaskmaižes Antarktidas. Kaikiš alahamb čokkoim om täuttud jäl [[Bentli (alang)|Bentli-alangon]] süvüz (−2555 m) Päivlaskmaižes Antarktidas mugažo. Ühthemänho 35 vulkanad om tetab Antarktidal da sen saril, niišpäi 8 oma aktivižed.

== Klimat ==
Antarktid om kaikiš vilumb kontinent Mas. Paneb vaiše [[lumi|lunt]] sadegišpäi. Sulasä oleleb vaiše lämäl voz'aigal i mererandal.

== Sündnuded ristitud ==
Vspäi 1978 läz 10 ristitud om sündnu Antarktidan territorijal.

== Galerei==
<gallery>
061212-nordkapp.jpg|Antarktižel pol'sarel
GletscherMM.jpg|Jäžom tel [[Mak Merdo]]-tedostancijannoks
Fryxellsee Opt.jpg|Solav vedhudetoi Friksell-järv [[Viktorijan Ma]]l
Mount Erebus Aerial 2.jpg|Erebus-mägen nägu
Aurore australe - Aurora australis.jpg|Suvižed lunad
</gallery>

== Homaičendad ==
<references />

== Irdkosketused ==
* [http://www.aari.ru/ Valdkundaline «Arktikan i Antarktikan tedoinstitut»-tedokeskuz (''aari.ru'', Piter, Venälaine Federacii).] {{ref-ru}}
{{Commons|Antarctica}}

{{Kontinentad}}

[[Kategorii:Antarktid| ]]
[[Kategorii:Man kuivad palad]]
