{{1000}}
[[Fail:Location Antarctica.svg|thumb|200px|Antarktidan sijaduz.]]
[[Fail:Antarctica 6400px from Blue Marble.jpg|thumb|250px|Antarktidan kogotud fotokuva kaimdajaspäi vl 2002.]]
'''Antarktid''' ([[grekan kel'|grek]].: ''ἀνταρκτικός'' — «[[Arktik]]an vastolend») om kaikiš suvemb [[kontinent]], [[Ma]]n kuiv pala lähižidenke saridenke. Pind — 14,1 millionad km², sidä kesken šel'fjäžomad — 0,93 mln km², sared — 75,5 tuh. km². Om olmas kaikenaigaižeta ristitištota. Ei ole valdkundoid kontinentas, om vaiše polärižid tedoiduzstancijoid (läz 45), 4 tuhazesai elädas niiš lämäl voz'aigal.

[[Fail:Proposed flag of Antarctica (Graham Bartram).svg|thumb|left|125px|[[Antarktidan flag]].]]
Kontinentan da sariden olend reguliruiše [[Kožundakt Antarktikas|Kožundaktal Antarktikas]], se om väges vs 1961 kezakun 23. päiväspäi. Kožundaktan mödhe, Antarktid da sared suvižen kuz'kümnenden parallelin südäimes oma territorii atoman kävutandata. Antarktidan domen om [[.aq]], telefonkod +672. Kaik [[aigvö]]d oma olmas kontinental. Voib oigeta vaiše tedoiduzradoid.

Antarktidan 99,7% om kattud [[jä]]l. Kontinentan realine pind läksi manaluižhe läz pol'kilometrad jän vedusen tagut, leved šel'f tegihe. Jän korktuz sab 4 km kontinentan keskuses, kudamb om läz [[Suvinaba]]d. [[Transantarktižed mäged]] jagadas kontinentad päivnouzmaižhe da päivlaskmaižhe paloihe. Kontinent istorižikš alajagase maihe da randoihe, oz., [[Adelin Ma]]. Sarištod: [[Suvižed Orkneisared]] da [[Suvižed Šetlandsared]].

Antarktid om kaikiš vilumb kontinent Mas. Sen randad lainištadas (päiväižen mödhe) [[Atlantine valdmeri|Atlantine]], [[Tün' valdmeri|Tün']] da [[Indine valdmeri|Indine]] valdmered. [[Dreikan sal'm]] om kontinentan da [[Suviamerik]]an keskes.

Paneb vaiše [[lumi|lunt]] sadegišpäi. Sulasä oleleb vaiše lämäl voz'aigal i mererandal. Kaikiš pidemb jogi om [[Oniks (jogi)|Oniks]] läz [[Rossan meri|Rossan mert]], 32 km pitte. Om severz' sadad manalaižid järvid, [[Vostok (järv)|Vostok-järv]] om kaikiš znamasižemb niiden keskes (pind 15 790 km², pindan süvüz 3 769 m, mülü 6 343 km³, järven süvüz 1 200 m). Kaikiš korktemb čokkoim om [[Vinsonan mägenpä]] (4892 m) Päivlaskmaižes Antarktidas. Kaikiš alahamb čokkoim om täuttud jäl [[Bentli (alang)|Bentli-alangon]] süvüz (-2555 m) Päivlaskmaižes Antarktidas mugažo. 35 vulkanad om tetab Antarktidal da sen saril, niišpäi 8 oma aktivižed.

Vspäi 1978 läz 10 ristitud om sündnu Antarktidan territorijal.

{{Kontinentad}}

{{stub}}
[[Kategorii:Antarktid| ]]
[[Kategorii:Man kuivad palad]]
