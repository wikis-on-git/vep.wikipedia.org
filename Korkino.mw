{{Eländpunkt
 | Nimi = Korkino<br />Коркино
 | Lidnanznam = Coat of Arms of Korkino (Chelyabinsk oblast).png
 | Flag = Flag of Korkino (Chelyabinsk oblast).png
 | Lidnanznam text = Korkinon lidnanznam
 | Flag text = Korkinon flag
 | Valdkund = Venäma
 | Eläjiden lugu = 34,967
 | Voz' = 2017
 | Pind = 30
 | Fail = Памятник «Павшим воинам».JPG
 | Pämez' = Dmitrii Gatov<br />(viluku 2016—)
 | Telefonkod = +7-35152-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Korkino''' ({{lang-ru|Ко́ркино}}, mugažo [[totaran kel'|totaran]] i [[baškiran kel'|baškiran]] kelil) om [[Venäma]]n lidn da lidnankund [[Čeläbinskan agj]]an keskuzpalan päivnouzmas. Se om [[Čeläbinsk]]an suvine ezilidn, [[Korkinon rajon]]an administrativine keskuz.

== Istorii ==
Eländpunktan aluz om pandud vl 1746 kuti pen' Korkinankülä, mainitaškanzihe dokumentoiš vspäi 1789. Kätihe Korkinskii-radnikžiloks vl 1932, radoihe [[bur hil'|buran hilen]] löudmižsijad (avaitihe vl 1931). Korkino sai lidnan statusad vn 1942 2. päiväl redukud. Buran hilen samine tuli lophu vl 2017, no hilen sured varad oma olmas völ.

Korkino šingotase kartonfabrikal, stöklantegimel, ekskavatoriden da vagonoiden kohenduztegimel, sauvondmaterialiden pästandal (raudbetontegesed), sömtegimištol (konditerine fabrik).

== Geografijan andmused ==
Lidn sijadase rajonan päivnouzmas, 243 m ü.m.t. keskmäižel korktusel. Buran hilen järed kar'jer om lidnan pohjoižpäivnouzmas, se om kahtenz' surtte mail'mas: 7 km diametral i enamba mi 500 m süvütte. Matkad [[Čeläbinsk]]an röunhasai om 12 km pohjoižhe orhal vai 17 km avtotel, keskushesai — 30 km pohjoižhe orhal vai 42 km avtotedme. Toine lähembaine lidn om [[Jemanželinsk]] 15 km suvhe orhal vai avtotedme.

«Čeläbinsk — [[Troick (Čeläbinskan agj)|Troick]]»-avtote om lidnan päivlaskmaižeks röunaks. Korkino-raudtestancii radab vaiše jüguiden täht 10-kilometrižel sarakol «Čeläbinsk — Troick»-keskustaspäi.

Dubrovka-Čeläbinskai-žilo raudtestancijanno (810 rist. vl 2010) i Dubrovk-külä (142 rist. vl 2010) mülüdas lidnankundha Korkinon ližaks.

== Eläjad ==
Vl 1989 lidnan ristitišt oli 45 198 eläjad. Vn 2010 Venäman rahvahanlugemižen mödhe lidnan eläjiden lugu oli 38 596 ristitud, lidnankundan — 39 549 ristitud, rajonan koume videndest. Kaikiš suremb lidnan ristitišt oli 83..84 tuhad eläjid vll 1959−1967 (84 962 rist. vl 1959). Kaik 35 874 ristitud elihe lidnankundas vl 2017.

Rahvahad (2010): [[venälaižed]] — 87,8%, [[totarlaižed]] — 3,2%, [[ukrainalaižed]] — 2,2%, [[saksalaižed]] — 2,0%, toižed rahvahad — 4,8%.

Professionaližen opendusen aluzkundad oma Korkinon kaivuzsauvondan tehnikum<ref>[http://kgst.ru/ Korkinon kaivuzsauvondan tehnikuman sait (''kgst.ru'').] {{ref-ru}} ''(+ äikel'ne avtomatine känduz)''</ref> i Čeläbinskan sömindustrijan da torguindan valdkundaližkolledžan Korkinon filial (ende Korkinon sömtegimišton tehnikum).

== Homaičendad ==
<references />

== Irdkosketused ==
* [http://www.korkino74.ru/ Lidnankundan oficialine sait (''korkino74.ru'').] {{ref-ru}}
{{Commons|Category:Korkino}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Korkinon rajon|*]]
