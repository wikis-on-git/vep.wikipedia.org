{{Eländpunkt
 | Nimi = Lion<br />Lyon
 | Lidnanznam = Blason Ville fr Lyon.svg
 | Flag = Drapeau de Lyon.svg
 | Lidnanznam text = Lionan lidnanznam
 | Flag text = Lionan flag
 | Valdkund = Francii
 | Eläjiden lugu = 506,615
 | Voz' = 2014
 | Pind = 47.87
 | Fail = Lyon-Paysages.jpg
 | Pämez' = Žorž Kepenekän (2017—)
 | Telefonkod = +33-4
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Arrondissements de Lyon.svg|thumb|left|250px|Lion jagase 9 ümbrikho (fr. ''arrondissement'').]]
'''Lion''' ({{lang-fr|Lyon}} [ljɔ̃]) om [[Francii|Francijan]] koumanz' surtte lidn, sijadase sen suvipäivnouzmas. Se om [[Overn' — Ron — Al'pad]]-regionan (vspäi 2016) i [[Lionan metropolii]]-departamentan administrativine keskuz (vspäi 2015), mugažo [[Ronan departament]]an tobmuden aluzkundoiden pordaigaline sijaduz.

Lidn om Francijan tegimišton, kul'turan da opendusen järed keskuz.

== Istorii ==
Eländpunktan aluz om pandud rimalaižil vl 43 edel m.e. kuti Riman ''Lugdun-kolonii'' (kel'tan kelel «Lug-jumalan lidnuz» vai «kroikoiden kukkaz», latinankel'ne nimi ''Lugdunum'') [[gallad|galliden]] vanhas torguindsijas.

Vspäi 1420 kaks' jarmankad oleli lidnas kunigahan käskön mödhe, se vei lidnad änikoičendale Italijan torgovanoiden da bankiroiden ühtnendanke. Lion tegihe Francijan da Evropan kirjoiden painmižen znamasižeks keskuseks. 19. voz'sadal [[kangaz|šuukkanghid]] pästtihe lidnas (ezmäine sija Evropas).

== Geografijan andmused ==
Lidn sijadase Ronan alangištos, [[Ronanjogi|Ronanjogen]] i Sonanjogen ühthejoksmusen sijas, 162—305 m korktusil, 174 m keskmäižel korktusel valdmeren pindan päl. Koume kukhad om läz: Furvjer (299 m), Krua-Russ (250 m) da Düšer. Klimat om subtropine kontinentaline, Keskmeren valatoitmiženke.

== Ižanduz ==
Vl 2012 eläjiden lugu oli 496 343 ristitud. Kaikiš suremb ristitišt oli vl 1931 — 579 tuh. eläjid. Läz 1,7 mln elädas lidnaglomeracijas (fr. ''Grand Lyon''). Himižen tegimišton edheotandoiden koncentracii om suvhe lidnaspäi. Koume atomelektrostancijad oma 50 kilometras lidnaspäi: Büže, Krei-Mal'vil' i Sent-Al'ban.

Avtobusad, tramvaid, trolleibusad, velosipedoiden kortomverk oma kundaližeks transportaks lidnas. Om kuz' päraudtestancijad lidnas da sen ümbrištos. «[[TGV]]»-kiruhjonused ajadas vspäi 1981 [[Pariž]]hasai, vspäi 2001 [[Marsel'|Marselihesai]], projektiruidas teid Italijha. Vspäi 1978 metropoliten om lidnas (vl 2017 om 4 jonod, 40 stancijad, 32 km raudted). Rahvahidenkeskeine civiline Sent-Ekzüperin nimel nimitadud lendimport (''LYS'', fr. ''Lyon Saint-Exupéry'') sijadase 25 km päivnouzmha lidnan keskusespäi. Sišpäi tehtas matknikoiden da jügureisid kaiked Evropadme i [[Kanad]]hasai.

== Irdkosketused ==
[http://www.lyon.fr/ Lion-lidnan tobmuden sait (''lyon.fr'').] {{ref-fr}} {{ref-en}} {{ref-es}}
{{Commons|Lyon}}

{{stub}}
[[Kategorii:Lion| ]]
[[Kategorii:Francijan lidnad]]
[[Kategorii:Eländpunktad kirjamišton mödhe]]
[[Kategorii:Overn' — Ron — Al'pad|*]]
