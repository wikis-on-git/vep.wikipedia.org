{{Eländpunkt
 | Nimi = Lion<br />Lyon
 | Lidnanznam = Blason Ville fr Lyon.svg
 | Flag = Drapeau de Lyon.svg
 | Lidnanznam text = Lionan lidnanznam
 | Flag text = Lionan flag
 | Valdkund = Francii
 | Eläjiden lugu = 513,275
 | Voz' = 2016-01
 | Pind = 47.87
 | Fail = Lyon-Paysages.jpg
 | Pämez' = Žerar Kollon<br />(2001−2017.<br />kül'mku 2018—)
 | Telefonkod = +33-4
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Arrondissements de Lyon.svg|thumb|left|250px|Lion jagase 9 ümbrikho (fr. ''arrondissement'').]]
'''Lion''' ({{lang-fr|Lyon}} [ljɔ̃]) om [[Francii|Francijan]] koumanz' lidn eläjiden lugun mödhe, sijadase sen suvipäivnouzmas. Se om [[Overn' — Ron — Al'pad]]-regionan (vspäi 2016) i [[Lionan metropolii]]-departamentan administrativine keskuz (vspäi 2015), mugažo [[Ronan departament]]an tobmuden aluzkundoiden pordaigaline sijaduz.

Lidn om Francijan tegimišton, kul'turan da opendusen järed keskuz. Neniden kompanijoiden päfaterad sijadasoiš lidnas: «[[Sanofi Pasteur]]», «[[Renault Trucks]]», «[[Iveco Bus]]», [[Euronews]], rahvahidenkeskeine [[Interpol]]-agentuz.

== Istorii ==
Eländpunktan aluz om pandud rimalaižil vl 43 edel m.e. kuti Riman ''Lugdun-kolonii'' (kel'tan kelel «Lug-jumalan lidnuz» vai «kroikoiden kukkaz», latinankel'ne nimi ''Lugdunum'') [[gallad|galliden]] vanhas torguindsijas.

Vspäi 1420 kaks' jarmankad oleli lidnas kunigahan käskön mödhe, se vei lidnad änikoičendale Italijan torgovanoiden da bankiroiden ühtnendanke. Lion kändihe Francijan da Evropan kirjoiden painmižen znamasižeks keskuseks. 19. voz'sadal [[kangaz|šuukkanghid]] pästtihe lidnas (ezmäine sija Evropas).

Lion šingotase biotehnologijan edheotandoil (vakcin), kompjuter- i vändprogramiden tehmižel, openduzkeskuseks, turizmal. Himižen tegimišton edheotandoiden koncentracii om suvhe Lionaspäi. Koume atomelektrostancijad oma 50 kilometras lidnaspäi: Büže, Krei-Mal'vil' i Sent-Al'ban.

== Geografijan andmused ==
Lidn sijadase Ronan alangištos, [[Ronanjogi|Ronanjogen]] i Sonanjogen ühthejoksmusen sijas, 162..305 m korktusil, 174 m keskmäižel korktusel valdmeren pindan päl. Koume kukhad om läz: Furvjer (299 m), Krua-Russ (250 m) da Düšer.

Klimat om [[subtropine vö|subtropine]] kontinentaline, [[Keskmeri|Keskmeren]] valatoitmiženke.

== Eläjad ==
Vn 2011 EÜ:n rahvahanlugemižen mödhe lidnan eläjiden lugu oli 491 268 ristitud, heišpäi seičemendez om sündnu kontinentaližen Francijan irdpolel. Kaikiš suremb ristitišt oli 579 tuh. eläjid vl 1931. Läz 2,3 mln ristituid elihe lidnaglomeracijas (fr. ''Grand Lyon'') vl 2016.

Edeline lidnan pämez' oli Žorž Kepenekän (heinku 2017 — kül'mku 2018).

== Transport ==
Avtobusad, tramvaid, trolleibusad, velosipedoiden kortomverk oma kundaližeks transportaks lidnas. Om kuz' päraudtestancijad lidnas da sen ümbrištos. «[[TGV]]»-kiruhjonused ajadas vspäi 1981 [[Pariž]]hasai, vspäi 2001 [[Marsel'|Marselihesai]], projektiruidas teid Italijha. Vspäi 1978 metropoliten radab lidnas (4 jonod, 40 stancijad, 32 km raudted vl 2017).

Rahvahidenkeskeine civiline Sent-Ekzüperin nimel nimitadud lendimport (''LYS'', fr. ''Lyon Saint-Exupéry'', 11 mln passažiroid vl 2018) sijadase 25 km päivnouzmha lidnan keskusespäi. Sišpäi tehtas matknikoiden da jügureisid kaiked Evropadme i [[Kanad]]hasai.

== Irdkosketused ==
* [http://www.lyon.fr/ Lidnan tobmuden oficialine sait (''lyon.fr'').] {{ref-fr}} {{ref-en}}
{{Commons|Lyon}}

[[Kategorii:Lion| ]]
[[Kategorii:Francijan lidnad]]
[[Kategorii:Eländpunktad kirjamišton mödhe]]
[[Kategorii:Overn' — Ron — Al'pad|*]]
