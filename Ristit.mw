{{1000}}{{A10000}}
[[Fail:Akha cropped hires.JPG|thumb|right|250px|Igähižen rahvahan [[mez']] i [[naine]] Tailandan pohjoižes]]
'''Ristit''' ({{lang-la|Homo sapiens}}) om [[Ristitud (sugu)|Ristitud-sugun]] erik (Homo) [[Gominidad]]-sugukundaspäi [[Primatad]]-heimkundas, üks'jäine eläb nügüdläižen aigan. Hän om kundaline olii [[mel'|melenke]] da [[tunde|tuntkenke]], istorižen töhišton da [[kul'tur]]an subjekt. Ristit sündui Mal [[evolücii|evolücijan processan]] rezul'tataks — [[antropogenez]]as, sen tedoiduz jätkustub.

'''[[Ristitkund]]''' om ristitližiden individoiden ühtmuz.

== Etimologii ==
[[Vepsän kel'|Vepsän]] «ristit»-sana tuleb «[[rist]]»- i «risttä»-vaihišpäi, sikš ende ristituikš sai kucta vaiše [[valatuz|valatadud]] mehid. Sid' nece nimituz leviganzi kaikile mehile.

== Erinijad pirdad ==
Ristitun erigoičijad päpirdad oma püštoiged kävund, šingotadud päaivod, meletandan olend i [[kel'|kelenmahtod]]. Hän voib meletada, sekoida, tehta joudjališt [[valičend]]ad, otta vastusenpidandad tegos, pidada moralid meles. Ristit om kuvazumatoi londusen olendale, hänen organad da palad ei voigoi eläda kaičendata avoinudes ümbrištos živatoiden erineden. Vastkarin, mehed mahttas säta i kävutada [[lämoi]]d, azegid da tökaluid.

[[Ristitun hibj]] erineb [[oblezjan]]aspäi:
* jaugad pit'kemb käzid
* sel'grodan S-vuitte form
* lapak rindstai
* bembel'vuitte laba surenke barbhanke, toižed barbhad penemb, kaik barbhad oma lühüdad
* peiglon olend käzivardel
* väll' karvkate
* järedad päaivod, 3..4 kerdad suremb
* sor'miden korväččed pölused

== Ristithu sidodud vepsän muštatišed ==
Erased muštatišed oma ottud «Mi meles, se i keles»-kogodusespäi.<ref>Mi meles, se i keles. Vepsläižed muštatišed (ladii om O. J. Žukova). — Petroskoi: «Periodika», 2018. — 96 lp. — Lpp. 31−33. ISBN 978-5-88170-307-3 {{ref-vep}} {{ref-ru}}</ref>
<blockquote>
* ''Ala usko nikelle, kuni iče ed näge.''
* ''Ei rad ristitud riko, a hol'.''
* ''Gorä ei kävele puidme, a käveleb ristituidme.''
* ''Hebod taganpäi, koirad edespäi, ristitud kaikiš polišpäi tarbiž varaita.''
* ''Hill' hotkan sabutab.''
* ''Ičesaz kitänd nikuna ei kožu.''
* ''Järed da äred, pen' da mahtav.''
* ''Kana eile lind, ak eile ristit.''
* ''Ken emägaks rodiše, ka se ei ole ristit.'' (naižen jügedan ozan polhe)
* ''Kenel om äi, ka tarbiž völ enamb.''
* ''Ni küläs kündai, ni lidnas lendai.'' (nimihe ei sättu ristitun polhe)
* ''Om paremb kacta nagrajan suhu, mi itkijan.''
* ''Pahal ristitul mugomad i paginad.''
* ''Pen' da tark, sur' da šläbäk.''
* ''Penemb om da hotkemb, a suremb — da hillemb.''
* ''Ristit koleb, a živat kadob.''
* ''Sogedale kulub, a kurdhele nägub.''
* ''Uradoid ei semekoi, ei rahngoi, iče kazdas.''
* ''Vanhemb norel ei küzuškande.''
* ''Variš hüppib, a küksta ei voi.'' (ristitus, ken tahtoib tehta pahut, no ei voi)
* ''Äi om hüvid, da vähä om armhid.''
</blockquote>

== Homaičendad ==
<references />

{{Commons|Homo sapiens}}

{{stub}}
[[Kategorii:Ristit| ]]
