{{10000}}
{{Valdkund
| Nimi = Džibutin Tazovaldkund<br />جمهورية جيبوتي <small>(''Džumhūrijjat Džībūtī'') (arab.)</small><br />République de Djibouti <small>(fr.)</small>
| Valdkundznam = Emblem of Djibouti.svg
| Flag = Flag of Djibouti.svg
| Valdkundznam text = Džibutin valdkundznam
| Flag text = Džibutin flag
| Pälidn = Džibuti (lidn){{!}}Džibuti-lidn
| Eläjiden lugu = 884,017<ref>[https://www.cia.gov/library/publications/the-world-factbook/geos/dj.html Džibutin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 23,200
| Kart = LocationDjibouti.svg
| Kel' = [[araban kel'|araban]], [[francijan kel'|francijan]]
| Valdkundan pämez' = [[Gelle Ismail Omar|Ismail Omar Gelle]]
| Päministr = [[Abdulkader Kamil Mohamed|Kamil Mohamed Abdulkader]]
| Religii = [[islam]]
| Valüt = [[Džibutin frank]] (DJF)
| Internet-domen = [[.dj]]
| Telefonkod = +253
| Aigvö = [[UTC]]+3
}}
{{Znamoičendad|Džibuti (znamoičendad)}}
'''Džibuti''', täuz' oficialine nimituz — '''Džibutin Tazovaldkund''' ({{lang-ar|جمهورية جيبوتي}} ''Džumhūrijjat Džībūtī'', {{lang-fr|République de Djibouti}}), om valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Džibuti (lidn)|Džibuti]]. Edel 1967 vot Džibuti nimitihe '''[[Francijan Somali|Francijan Somalikš]]''', i voziden 1967−1977 aigan — '''[[Francijan afaralaižiden da issalaižiden territorii]]'''.

== Istorii ==
Vn 1977 27. päiväl kezakud Džibuti tedištoiti ripmatomudes [[Francii|Francijaspäi]].

Jäl'gmaine Konstitucii om hüvästadud kaiken rahvahan referendumal vn 1992 4. päiväl sügüz'kud. Se om väges vs 1992 sügüz'kun 15. päiväspäi, vn 2010 vajehtusidenke.<ref>[http://www.adi.dj/constitut/constitut_dj.htm Constitution de la République de Djibouti. — Agence Djiboutienne d'Information (Džibutin informacijan agentuz, ''adi.dj'').] {{ref-fr}}</ref>

Vozil 1992−2000 Rahvahanikoiden soda oli Džibutiš.

== Geografijan andmused ==
[[Fail:Djibouti Topography.png|thumb|left|250px|Džibutin topografine kart.]]
Džibuti om mavaldkundröunoiš [[Eritrei|Eritrejanke]] pohjoižes (röunan piduz — 113 km), [[Efiopii|Efiopijanke]] päivlaskmas da suves (337 km), [[Somali]]nke suvipäivnouzmas (58 km). Ühthine röunoiden piduz — 508 km. Džibutin randad lainištab [[Indine valdmeri|Indižen valdmeren]] [[Adenan laht]]. Mererandan piduz — 314 km.

Valdkund sijadase mägimassivil. Sen kaikiš korktemb čokkoim om [[Mussa Ali]]-mägi, 2028 m valdmeren pindan päl. Mägil om äi solakahid järvid. Džibutiš eile kaikenaigaižid jogid. Korktas mägil om harvoid mecoid.

Klimat om [[tropine vö|tropine]], kuiv da räk. Vilukun keskmäine lämuz' om +26 C°, heinkun — +36 C°. Sadegoičeb vähän lujas — 45..130 mm vodes.

Londuseližed pävarad oma [[kuld]], [[kivivoi]], [[mineraližed solad]]; toižed varad oma [[mouckivi]], [[perlit]].

== Tobmuz ==
[[Fail:DjiboutiNationalAssembly.JPG|thumb|right|250px|Džibutin parlamentan pert' [[Džibuti (lidn)|Džibuti]]-lidnas.]]
Ohjandusen form om [[segoitadud tazovaldkund|prezidentiž-parlamentine]] tazovaldkund ühten partijan enambištudenke. Valdkundan pämez' om prezident ({{lang-ar|رئيس الجمهورية جيبوتي}} ''Rajijs al Džumhuriat Džibuti'', {{lang-fr|Président de la République de Djibouti}}), hän-žo azekhiden vägiden päkäsknik, paneb päministrad radsijha. Kaik rahvaz valičeb prezidentad videks vodeks, valitas tošti hänele ei sa. Sihe kacmata, nügüdläine [[Ismail Omar Gelle]]-prezident ištub necil radsijal vs 1999 semendkun 8. päiväspäi.

Parlament om üks'kodine Nacionaline Suim ({{lang-ar|الجمعية الوطنية}} ''Aldžameiat alvatania'', {{lang-fr|Assemblée Nationale}}). Kaik rahvaz valičeb sen 65 ühtnijad videks vodeks. Parlament da ohjastuz molembad sätas käskusid.

Džibutin parlamentan ühtnijoiden järgenduseližed valičendad oliba vl 2018 uhokun 23. päiväl (8. kucund). Valitihe prezidentad järgkerdan vn 2016 8. päiväl sulakud, [[Gelle Ismail Omar|Ismail Omar Gelle]] sai 87,07% (80,63% vl 2011), se om hänen nellänz' strok jäl'geten. [[Kamil Mohamed Abdulkader]] radab päministran vs 2013 sulakun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Džibutin administrativiž-territorialine jagand]].''

Džibutiš om 5 agjad (regionad) da 1 pälidnan ümbrik. Regionad alajagasoiš 10 ümbrikoks, kaik niid om 11 — pälidnan ümbrikonke.

== Eläjad ==
Džibutiš elädas [[džibutilaižed]]: [[somalilaižed]] — 60%, [[afaralaižed]] — 35%, toižed rahvahad — 5% (Jemenan arabalaižed, francijalaižed, efioplaižed, italijalaižed). Vn 2014 heinkus valdkundan ristitišt oli 810 179 eläjad. Kaikiš suremb ristitišt om nügüde. Ristitišton 78% oma lidnalaižed (2019).

Uskondan mödhe (2015): [[islam]]anuskojad-[[sunnitad]] — 94% (läz kaik džibutilaižed, valdkundreligii), [[hristanuskond|hristanuskojad]] — 6% (sündnuded verhiš maiš tobjimalaz).

Džibutin toižed sured lidnad (enamba 20 tuh. da vähemba 30 tuh. ristituid vl 2012<ref>[http://www.webcitation.org/68VGvVGLP Djibouti: largest cities and towns and statistics of their population (vn 2009 rahvahanlugemine, vn 2012 lugustuz). — ''World-Gazetteer.com''.] {{ref-en}}</ref>): [[Ali Sabih]], [[Dikil']]. Kaik Džibutiš om 12 lidnad.

== Ižanduz ==
Džibutin eksport om produkcijan vedamine [[Efiopii|Efiopijha]] i [[Efiopii|Efiopijan]] produkcijan toštmižeksport päazjas. Vl 2009 päeksport oli [[kormaduzmašin]]ad, palad mašinoiden täht, [[kabjživatad]], ümbriratud [[maid]]; toine eksport — [[pal'mvoi]], [[cement]], [[kuld]].

== Homaičendad ==
<references />

== Irdkosketused ==
* [http://www.presidence.dj/ Džibutin Tazovaldkundan oficialine portal (''presidence.dj'').] {{ref-fr}}
* [http://www.assemblee-nationale.dj/ Džibutin Tazovaldkundan parlamentan sait (''assemblee-nationale.dj'').] {{ref-fr}}
{{Commons|Djibouti}}

{{Afrik}}

[[Kategorii:Džibuti| ]]
