{{Znamoičendad|Džibuti (znamoičendad)}}
{{Valdkund
| Nimi = Džibutin Tazovaldkund<br />جمهورية جيبوتي <small>(''Džumhūrijjat Džībūtī'') (arab.)</small><br />République de Djibouti <small>(fr.)</small>
| Valdkundznam = Coat of arms of Djibouti.svg
| Flag = Flag of Djibouti.svg
| Valdkundznam text = Džibutin valdkundznam
| Flag text = Džibutin flag
| Pälidn = Džibuti (lidn){{!}}Džibuti-lidn
| Eläjiden lugu = 810,179<ref name="ciadj">[https://www.cia.gov/library/publications/the-world-factbook/geos/dj.html Džibuti. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 23,200<ref name="ciadj"/>
| Kart = LocationDjibouti.svg
| Kel' = [[araban kel'|araban]], [[francijan kel'|francijan]]
| Valdkundan pämez' = [[Gelle Ismail Omar|Ismail Omar Gelle]]
| Päministr = [[Abdulkader Kamil Mohamed|Kamil Mohamed Abdulkader]]
| Religii = [[islam]]
| Valüt = [[Džibutin frank]] (DJF)
| Internet-domen = [[.dj]]
| Telefonkod = +253
| Aigvö = [[UTC]]+3
}}
'''Džibuti''', täuz' oficialine nimi — '''Džibutin Tazovaldkund''' ([[araban kel'|arab.]]: جمهورية جيبوتي ''Džumhūrijjat Džībūtī'', [[francijan kel'|franc.]]: ''République de Djibouti''), om valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Džibuti (lidn)|Džibuti]]. Edel 1967 vot Džibuti nimitihe '''[[Francijan Somali|Francijan Somalikš]]''', a 1967-1977 voziden aigan — '''[[Francijan afaralaižiden da issalaižiden territorii]]'''.

== Istorii ==
Vl 1977 kezakun 27. päiväl Džibuti tedoti ripmatomut [[Francii|Francijaspäi]].

Jäl'gmaine Konstitucii oli hüvästadud kaiken rahvahan referendumal vl 1992 sügüz'kun 4. päiväl. Se om väges vs 1992 sügüz'kun 15. päiväspäi, vn 2010 vajehtusidenke<ref>[http://www.adi.dj/constitut/constitut_dj.htm Constitution de la République de Djibouti. — Agence Djiboutienne d'Information (Adi.dj).] {{ref-fr}}</ref>.

Vozil 1992-2000 Rahvahanikoiden soda oli Džibutiš.

== Geografijan andmused ==
[[Fail:Djibouti Topography.png|thumb|left|250px|Džibutin topografine kart.]]
Džibuti om mavaldkundröunoiš [[Eritrei|Eritrejanke]] pohjoižes (röunan piduz — 113 km), [[Efiopii|Efiopijanke]] päivlaskmas da suves (337 km), [[Somali]]nke suvipäivnouzmas (58 km). Ühthine röunoiden piduz — 508 km. Džibutin randad lainištab [[Indine valdmeri|Indižen valdmeren]] [[Adenan laht]]. Mererandan piduz — 314 km.

Valdkund sijadase mägimassivil. Sen kaikiš korktemb čokkoim om [[Mussa Ali]]-mägi, 2028 m valdmeren pindan päl. Mägil om äi solakahid järvid.

Valdkundas eile kaikenaigaižid jogid. Korktas mägil om harvoid mecoid.

Klimat om [[tropine vö|tropine]], kuiv da räk. Vilukun kesklämuz' om +26°C, heinkun — +36°C. Sadegoičeb lujas vähän — 45-130 mm vodes.

Londuseližed pävarad oma [[kuld]], [[kivivoi]], [[mineraližed solad]]; toižed varad oma [[mouckivi]], [[perlit]].

== Tobmuz ==
[[Fail:DjiboutiNationalAssembly.JPG|thumb|right|250px|Džibutin parlamentan pert' [[Džibuti (lidn)|Džibuti]]-lidnas.]]
Ohjandusen form om [[segoitadud tazovaldkund|prezidentiž-parlamentine]] tazovaldkund ühten partijan enambištudenke. Valdkundan pämez' om prezident, hän-žo azektunuziden vägiden päkäsknik, paneb päministrad radsijha. Kaik rahvaz valičeb prezidentad 5 vodeks, tošti valitas hänele ei sa. Sihe kacmata, nügüdläine [[Ismail Omar Gelle]]-prezident ištub necil radsijal vspäi 1999, se om 3nz' strok jäl'geten.

Parlament om üks'kodine Nacionaline Suim ([[francijan kel'|fr.]]: ''Assemblée Nationale''). Kaik rahvaz valičeb sen 65 ühtnijoid 5 vodeks. Parlament da ohjastuz molembad sätas käskusid.

Džibutin parlamentan järgvaličendad oliba vl 2013 uhokun 22. päiväl. Prezidentad valitihe järgkerdan vl 2011 sulakun 8. päiväl ([[Gelle Ismail Omar|Ismail Omar Gelle]] sai 80,63%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Džibutin administrativiž-territorialine jagand]].''

Džibutiš om 5 agjad (regionad) da 1 pälidnan ümbrik, regionad alajagase 10 ümbrikho (kaik om 11 — pälidnan ümbrikonke).

== Eläjad ==
Džibutin toižed sured lidnad (enamba 20 tuh. da penemba 30 tuh. ristitud vl 2012<ref>[http://www.webcitation.org/68VGvVGLP Djibouti: largest cities and towns and statistics of their population (vn 2009 rahvahanlugemine, vn 2012 lugustuz). — World-Gazetteer.com.] {{ref-en}}</ref>): [[Ali Sabih]], [[Dikil']]. Kaik Džibutiš om 12 lidnad.

== Ižanduz ==
Vl 2009 Džibutin päeksport (produkcijan [[Efiopii|Efiopijha]] da [[Efiopii|Efiopijan]] produkcijan tošteksport päazjas) oli [[kormaduzmašin]]ad, palad mašinoiden täht, [[kabjživatad]], ümbriratud [[maid]]; toine eksport — [[pal'mvoi]], [[cement]], [[kuld]].

== Homaičendad ==
<references />

== Irdkosketused ==
* [http://www.presidence.dj/ Džibutin Tazovaldkundan oficialine portal.] {{ref-fr}}

{{Commons|Djibouti}}
{{Afrik}}

[[Kategorii:Džibuti| ]]
