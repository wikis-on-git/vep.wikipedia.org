[[Fail:Evolution2glyph.png|thumb|right|2]]
'''2''' ('''kaks'''') om lugusana [[1 (lugu)|1]] da [[3 (lugu)|3]] keskes.

== Lugun ičendad ==
* Nece lugu om palatoi, jagamatoi.

== Kaks'-lugusanha sidotud vepsän muštatišed da ozoitesed ==
=== Muštatišed ===
<blockquote>
* ''Ei kaht carid ühthe lidnha mülütagoi.''
* ''Hüvä vaza kaht emid imeb, a paha ühten-ki kadotab.''
* ''Kaht jänišad küksendeled, ni üht ed tabada.''
* ''Kaks' kondjad ühtes pezas ei voigoi eläda.''
* ''Lapses om äi ližad: kalan sab da kaks' söb.''
</blockquote>

=== Ozoitesed ===
<blockquote>
Kaks' vellest läheten elädas, üks' te om keskes (sil'mad).<br />
Kaks' vellest päliči tes elädas, toine tošt ei nähkoi (sil'mad).<br />
Penikaižes bučuižes kahtejitte vin (muna).
</blockquote>

== Kelenvänd ==
* ''Ajada kahthe kabjaha'' — ajada hebol hotkas.
* ''Kadoda kahthe kogoho'' — kadoda olden olmas läz.
* ''Kaks'-kahten'' — ocati, ocatusi; oc ocha; sil'metusin.
* ''Kaksikoverižhe'' — kovertas lujas.
* ''Kaksinkäzin'' — ihastusenke, avoinsül'či.
* ''Kahtel laučal ištta'' — tehta kaks' azjad ühten aigan.
* ''Kahten agjanke palik'' — hüviden da hubiden poliden ümbrikirjutand.
* ''Kahten lämoin keskes'' — olda väran aigan sijas, konz toižed ristitud rideltas.
* ''Kahthe kabjaha velaita'' — toda lujas hotkas, tolauta.
* ''Padaspäi kaks' vaksad'' — lühüd vai madal kazvol.

[[Kategorii:Lugusanad|2]]
[[Kategorii:Palatomad lugud]]
