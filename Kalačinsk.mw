{{Eländpunkt
 | Nimi = Kalačinsk<br/>Калачинск
 | Lidnanznam = Герб города Калачинск.gif
 | Flag = 
 | Lidnanznam text = Kalačinskan lidnanznam
 | Flag text = 
 | Valdkund = Venäma
 | Eläjiden lugu = 22,297
 | Voz' = 2021
 | Pind = 25.13
 | Fail = Калачинск.jpg
 | Pämez' = Aleksei Basov<br />(kül'mku 2020—)
 | Telefonkod = +7-38155-xx-xxx
 | Avtokod = 55
 | Aigvö = [[UTC]]+6 ([[MSK]]+3)
}}
'''Kalačinsk''' ({{lang-ru|Калачинск}}) om [[Venäma]]n lidn da lidnankund [[Omskan agj]]an päivlaskmas. Se om [[Kalačinskan rajon]]an administrativine keskuz.

== Istorii ==
Eländpunktan aluz om pandud vl 1794 kuti ''Kalačiki-külä'' vai ''Kalač''. Vl 1896 saudihe [[Transsib]]an stancijad 2 km suvhe žilospäi, ned ühtištuiba aigan mändes. Vozil 1920−1925 se sai makundan lidnan statusad i nimitihe nügüdläižikš, sid' oli žiloks möst. Vl 1943 kätihe Kalačinskad radnikžiloks, vn 1952 27. päiväl kül'mkud — lidnaks tošti.

Kalačinsk šingotase mehanižel tegimel (maižanduzazeged, katl'ad) i keramižen savičun tegimel, mugažo maidtegim, leibänkombinat i raudtedepo ratas lidnas.

== Geografijan andmused ==
Lidn sijadase [[Om']]-jogen ({{lang-ru|Омь}}, [[Irtiš]]an oiged ližajogi) hural randal tobjimalaz, 100 m ü.m.t. keskmäižel korktusel. Matkad [[Omsk]]an röunhasai om 65 km päivlaskmha raudtedme vai avtol. Toine lähembaine lidn om [[Tatarsk]] (Novosibirskan agj) 90 km päivnouzmha Transsibal vai avtotedme.

Kalačinsk om lidnankundan üks'jäine eländpunkt. Lidnankundan Nevondkund radab (2020). Lidnan administracii om likvidiruidud vl 2015, rajonan administracii tegeb sen velgusidme.

== Eläjad ==
Vn 2010 Venäman rahvahanlugemižen mödhe eläjiden lugu oli 23 556 ristitud, rajonan pol'. Kaikiš suremb ristitišt oli 26 tuhad eläjid vl 1998.

Professionaližen opendusen aluzkund om Kalačinskan agrariž-tehnine tehnikum.<ref>[http://www.spokatt.kalach.obr55.ru/ Kalačinskan agrariž-tehnižen tehnikuman sait (''spokatt.kalach.obr55.ru'').] {{ref-ru}}</ref>

== Galerei ==
<gallery mode="packed" heights="125px">
Memorial wall kalachinsk.jpg|Memorialine sein [[Sur' Tatanmaine soda|Suren sodan]] pölištunuzile (2016)
Osminin's School 1.jpg|Lidnan kodirandantedištandmuzei (2016, ende škol, P.E. Osminin-vägimez' openui siš)
Станция Калачинская (вокзал).jpg|Kalačinskai-päraudtestancijan sauvuz vl 2021
</gallery>

== Homaičendad ==
<references/>

== Irdkosketused ==
* [http://kalach.omskportal.ru/ Lidnan i Kalačinskan rajonan tobmuden aluzkundoiden sait (''kalach.omskportal.ru'').] {{ref-ru}}
{{Commons|Category:Kalachinsk}}

{{Omskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Omskan agjan lidnad]]
[[Kategorii:Kalačinskan rajon|*]]
