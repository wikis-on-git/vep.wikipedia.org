{{Eländpunkt
 | Nimi = Gamburg<br />Hamburg
 | Lidnanznam = Coat of arms of Hamburg.svg
 | Flag = Flag of Hamburg.svg
 | Lidnanznam text = Gamburgan lidnanznam
 | Flag text = Gamburgan flag
 | Valdkund = Saksanma
 | Eläjiden lugu = 1,718,187
 | Voz' = 2011
 | Pind = 755.16
 | Fail = Hamburg montage.jpg
 | Pämez' = [[Šol'c Olaf|Olaf Šol'c]] (2011-)
 | Telefonkod = +49-40
 | Aigvö = tal'vel [[UTC]]+1,<br />kezal [[UTC]]+2
}}
'''Gamburg''' ([[saksan kel'|saks.]]: ''Hamburg''), oficialine nimi — ''Joudjaline da Ganzejan Gamburg-lidn'' ([[saksan kel'|saks.]]: ''Freie und Hansestadt Hamburg'' [ˈhambʊɐ̯k]), om [[Saksanma]]n kahtenz' lidn eläjiden lugun mödhe, sen üks' federacijanmaišpäi, [[Evrop]]an kahtenz' surtte meriport.

== Istorii ==
Lidnan aluz om pandud 8. voz'sadal meiden erad. Vl 808 [[Sur' Karl|Suren Karlan]] ohjandusen aigan lidnuz oli saudud kaičemha eläjid [[päivlaskmaižed slavilaižed|päivlaskmaižid slavilaižid]] vaste.

Vl 1510 Gamburg sai imperijan joudjaližen lidnan statusan (ičeohjastusen oiktuz).

== Geografijan andmused ==
Gamburg-federacijanma om röunoiš [[Šlezvig Gol'štein]]-federacijanmanke pohjoižes da [[Alasaksonii|Alasaksonijanke]] suves.

Lidn sijadase Saksanman pohjoižes, [[El'b (jogi)|El'b-]] da [[Al'ster (El'ban ližajogi)|Al'ster]]-jogiden ühthejoksmusen randoil, El'ban lanktendan sijas [[Pohjoine meri|Pohjoižen meren]] karha, 110 km merospäi. Gamburgan keskuz seižub 6 metrad keskkorktusel.

Gamburg alajagase 7 administrativižhe rajonha ičeze valičendorganoidenke, ned — 105 fartalha.

== Transport ==
Metro (saks. ''Hamburger U-Bahn'') radab lidnas vspäi 1912 (4 jonod, 104,7 km, om 91 stancijad, manpäližed tobmas palas). Sen ližaks, lidnan raudte (saks. ''S-Bahn'') om kundaližeks transportaks.

Rahahidenkeskeine civiline Gamburg-lendimport (''HAM'') sijadase 8,5 km pohjoižpolehe lidnan keskusespäi. Sišpäi tehtas reisid Evropan maihe da lebutahoihe.

== Lidnan nägu ==
[[Fail:AlsterPanorama.jpg|thumb|center|1000px|<center>Lidnan keskusen ühthine nägu.</center>]]

== Irdkosketused ==
* [http://www.hamburg.de/ Gamburgan ohjastusen oficialine portal.] {{ref-de}} {{ref-en}}

[[Kategorii:Gamburg| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
