{{10000}}
{{Valdkund
| Nimi = Dominikan Ühtnend<br />The Commonwealth of Dominica
| Valdkundznam = Dominica-arms.PNG
| Flag = Flag of Dominica.svg
| Valdkundznam text = Dominikan valdkundznam
| Flag text = Dominikan flag
| Pälidn = Rozo
| Eläjiden lugu = 74,027<ref>[https://www.cia.gov/library/publications/the-world-factbook/geos/do.html Dominikan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 751
| Kart = LocationDominica.svg
| Kel' = [[anglijan kel'|anglijan]]
| Valdkundan pämez' = [[Savarin Čarl'z|Čarl'z Savarin]]
| Päministr = [[Skerrit Ruzvel't|Ruzvel't Skerrit]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.dm]]
| Telefonkod = +1-767
| Aigvö = [[UTC]]−4
}}
'''Dominik''' ({{lang-en|Dominica}} [dəˈmɪnɨkə], sijaline virkand [ˌdɒmɪˈniːkə]), täuz' oficialine nimituz — '''Dominikan Ühtnend''' ({{lang-en|The Commonwealth of Dominica}}), om valdkund [[Dominik (sar')|ühtennimižel sarel]] [[Kariban meri|Kariban meren]] päivnouzmpoles. Sen pälidn da kaikiš suremb lidn om [[Rozo]].

== Istorii ==
Vn 1978 kül'mkun 3. päiväl Dominik tedištoiti ičeze ripmatomudes [[Sur' Britanii|Sures Britanijaspäi]]. Valdkundan nügüdläine Konstitucii<ref>[http://www.dominica.gov.dm/laws/chapters/chap1-01-sch1.pdf Dominikan Konstitucii] Ühtnendan oficialižel ''dominica.gov.dm''-portalal. {{ref-en}}</ref> tuli väghe sil-žo päiväl, se om väges möhembaižidenke vajehtusidenke.

== Geografijan andmused ==
[[Fail:Map of Dominica.gif|thumb|left|250px|Dominikan geografine kart.]]
Valdkund om meriröunoiš Francijan merentagaižidenke sar'hižidenke departamentoidenke, ned oma [[Gvadelup]] lodehpoles i [[Martinik]] suvipäivnouzmpoles. Randanpird om 148 km.

Kaikiš korktemb čokkoim om [[Djabloten]]-vulkan, 1447 metrad kortte valdmeren pindan päl.

Londuseližed varad oma [[mec]], [[gidroenergii]], väghine [[mahuz]].

== Politine sistem ==
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-en|President of the Commonwealth of Dominica}}). Parlament valičeb händast videks vodeks, kahtenden strokun voimuz om olmas. Prezident paneb radsijha päministrad (''Prime Minister''), mugažo toižid ministrid päministran nevondan mödhe. Kaik ministrad oma sil-žo aigal parlamentan ühtnijad.

Parlament om üks'kodine. Se om Suiman Kodi ({{lang-en|House of Assembly}}) 32 ühtnijanke: 21 heišpäi kaik rahvaz valičeb, 9 — prezident vai valitud ühtnijad pandas radsijha, 2 — eriližed radnikad. Valdatusiden strok om viž vot.

Vn 2019 6. päiväl tal'vkud Dominikan järgvaličendad oliba valdkundan parlamentha. Vn 2013 30. päiväl sügüz'kud parlament valiči nügüdläšt [[Savarin Čarl'z|Čarl'z Savarin]]-prezidentad, hän radab kahtenden strokun jäl'geten. [[Ruzvel't Skerrit]] radab päministran vs 2004 vilukun 8. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Dominikan administrativiž-territorialine jagand]].''

Dominik jagase kümneks administrativižeks tulendaks ({{lang-en|parish}}).

== Eläjad ==
Dominikas elädas [[dominikalaižed]]. Vl 2014 valdkundan eläjiden lugu oli 73 449 ristitud.

Eläjad augotižlibundan mödhe (2001): afrikalaižed — 86,6%, segoitadud rodul — 9,1%, indejalaižed — 2,9%, toižed rahvahad i rahvahuden ozutandata — 1,4%.

Uskondan mödhe (2001): riman [[katoline jumalankodikund|katolikad]] — 61,4%, [[protestantizm|protestantad]] — 28,6%, [[rastafarilaižed]] — 1,3%, [[Jehovan tundištajad]] — 1,2%, toižed uskojad — 0,3%, religijatomad — 6,1%, märhapanendata — 1,1%.

Vl 2001 kaik oli 15 eländpunktad enamba mi 1 tuhad kaikenaigaiženke ristitištonke. Lidnalaižiden pala om 71,1% (2020).

== Ižanduz ==
Vl 2009 Dominikan päeksport oli [[banan]]ad (39%), [[muil]] (22%); toine eksport — [[kakao]] (4%), medicinižed instrumentad, [[raud]], [[sobad]], [[kivi (sauvondmaterial)|kived]], [[elektromašiništ]], [[laiv]]ad da [[veneh]]ed. Vl 2017 valdkundan päeksport oli [[laiv]]ad passažiroiden i jüguiden täht (32%), himižed substancijad (10%: pirdandmujud, void-essencijad, produktad hibusiden täht, specialižed zelläd), [[kakao]] (8%), [[tabak]] (7%), medicinižed instrumentad (5%); toine eksport — toine söm da jomad, raud da sen ühthesuladused, sobad, transmissijad, elektromašiništ, plastiktegesed.

Dominik om beneficiarii (sal'hensai) Kariban valdkundoiden röunmaksatomas torguindaspäi [[Amerikan Ühtenzoittud Valdkundad|AÜV:oidenke]].

== Homaičendad ==
<references />

== Irdkosketused ==
* [http://www.dominica.gov.dm/ Dominikan Ühtnendan oficialine portal (''dominica.gov.dm'').] {{ref-en}}
{{Commons|Dominica}}

{{Pohjoižamerik}}

[[Kategorii:Dominik| ]]
