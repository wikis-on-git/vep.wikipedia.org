{{Eländpunkt
 | Nimi = Obninsk<br />Обнинск
 | Lidnanznam = Coat of Arms of Obninsk (Kaluga oblast) proposal (2003 N2).png
 | Flag = Flag of Obninsk (Kaluga oblast).svg
 | Lidnanznam text = Obninskan lidnanznam
 | Flag text = Obninskan flag
 | Valdkund = Venäma
 | Eläjiden lugu = 115,029
 | Voz' = 2018-01-01
 | Pind = 50.15
 | Fail = Obninsk2016.jpg
 | Pämez' = Vladimir Vikulin<br />(2005−2010.<br />reduku 2015—)
 | Telefonkod = +7-484-xxx-xxxx
 | Aigvö = [[UTC]]+3 (MSK+0)
}}
'''Obninsk''' ({{lang-ru|Обнинск}}) om [[Venäma]]n lidn da lidnümbrik [[Kalugan agj]]an pohjoižpäivnouzmas. Se om agjan kahtenz' lidn eläjiden lugun mödhe.

== Istorii ==
Eländpunktan aluz om pandud vl 1946 kuti peitol'ne žilo tedoidamha [[atomine energii|atomišt energijad]]. Saudud vodele 1954 ezmäine [[atomelektrostancii]] mail'mas om sen satuseks. Žilo sai lidnan statusad vn 1956 24. päiväl heinkud, nimitihe lähižen ''Obninskoje''-raudtesarakon mödhe (radab lidnan suves).

Obninsk šingotase tedolidnaks, neniden tedoiden keskuz: südäitukuine fizik, atomenergetik, meteorologii, radiologii, radiacine himii, geofizik. Ratas 12 tedoinstitutad, Obninskan atomenergetikan institut. Sauvondmaterialiden pästand, sömtegimišt, elektroladimiden i farmaceftikan edheotandad.

== Geografijan andmused ==
Lidn sijadase [[Protv]]-jogen hural randal ({{lang-ru|Протва́}} 282 km pitte, [[Okanjogi|Okan]] hura ližajogi), 175 m ü.m.t. keskmäižel korktusel. Matkad [[Kalug]]an röunhasai om 70 km suvhe, Uden Moskvan röunhasai — 25 km. Lähembaižed lidnad oma (častomaraižen mödhe): [[Malojaroslavec]], [[Jermolino (Kalugan agj)|Jermolino]], [[Borovsk]], [[Balabanovo]], [[Belousovo (lidn)|Belousovo]], [[Žukov (lidn)|Žukov]], kaik ned mülüdas Obninskan lidnaglomeracijha. «Moskv — [[Bränsk]]»-avtote (M3-trass «Ukrain») om lidnan päivnouzmaižeks röunaks.

Obninsk om lidnümbrikon üks'jäine eländpunkt. Se jagase nomeruidud mikrorajonikš (1..52), severz'-se eländkompleksoid i žiloid om lidnas. Lidnümbrikon pind om 50,15 km². Lidn om saudud koumen rajonan ühtenzoitusen tahondas: [[Borovskan rajon]], [[Žukovan rajon]] i [[Malojaroslavecan rajon]].

== Eläjad ==
Vl 1959 kaik 16 334 ristitud elihe lidnas. Vn 2010 Venäman rahvahanlugemižen mödhe eläjiden lugu oli 104 739 ristitud. Kaikiš suremb lidnan ristitišt om nügüd', agjan ühesandez. Obninskan lidnaglomeracijan ristitišt oli 210 845 eläjad 13 449 km² pindal vl 2017, erasti lugetas sidä Moskvan lidnaglomeracijan palaks.

Rahvahad (2010): [[venälaižed]] — 92,0%, [[ukrainalaižed]] — 2,7%, [[armenijalaižed]] — 1,1%, toižed rahvahad — 4,2%.

== Homaičendad ==
<references/>

== Irdkosketused ==
* [http://www.gs-obninsk.ru/ Lidnan Suiman oficialine sait (''gs-obninsk.ru'').] {{ref-ru}} <small>''(+ äikel'ne avtomatine känduz)''</small>
* [http://www.admobninsk.ru/ Lidnan ohjastusen oficialine sait (''admobninsk.ru'').] {{ref-ru}} <small>''(+ äikel'ne avtomatine känduz)''</small>
{{Commons|Category:Obninsk}}

{{Kalugan agjan lidnad}}

[[Kategorii:Obninsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Kalugan agjan lidnümbrikod]]
