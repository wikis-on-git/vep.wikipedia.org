[[Fail:Набережная Робеспьера.jpg|thumb|right|250px|Voskresenskai-randird]]
'''Voskresenskai-randird''' ({{lang-ru|Воскресенская набережная}}), vll 1923−2014 '''Robesp'jeran randird''' ({{lang-ru|Набережная Робеспьера}}), om [[Neva]]n hura randird [[Vodoprovodnii-kujo]]späi mödvedhe [[Liteinii-sild]]hasai. Vedase läz 1 km [[Keskuzrajon (Piter)|Keskuzrajonas]]. Pertiden numeracii mäneb mödvedhe.

Randirdan eziauguine i nügüdläine nimituz om jumalanpertihe sidodud, mitte oli [[Černiševskijan prospekt (Piter)|Černiševskijan prospektan]] (ende Voskresenskii) i [[Špalernaja-ird]]an sauman sijas 18. voz'sadan augotišes.

Voskresenskai-randirdan sauvond mäni tarhoil aigan mändes. Ezmäine ozrikkivine pala 288 m pitte oli saudud vl 1852, jätksihe sidä vll 1925−1926. Hätken aigan ottihe kävutandha randirdad varmitadud lavudeks varhapanemha tulnuzid lidnha vetme sauvondmaterialid da mecad. Rekonstruiruihe saudud sijid vll 1967−1971 i 1977−1978, letihe lopuližen palan vl 1980.

== Homaičendad ==
<references />

{{Commons|Category:Voskresenskaya Embankment}}

{{stub}}
[[Kategorii:Piterin randirdad]]
[[Kategorii:Randirdad kirjamišton mödhe]]
[[Kategorii:Keskuzrajon (Piter)]]
