{{Eländpunkt
 | Nimi = Pit'krand<br />Питкяранта <small>(ven.)</small><br />Pitkyrandu <small>(karj.)</small><br />Pitkäranta <small>(suom.)</small>
 | Lidnanznam = Coat of arms of Pitkyaranta (2016).gif
 | Flag = Flag of Pitkyaranta.svg
 | Lidnanznam text = Pit'krandan lidnanznam
 | Flag text = Pit'krandan flag
 | Valdkund = Venäma
 | Eläjiden lugu = 10,705
 | Voz' = 2016
 | Pind = 
 | Fail = Питкяранта сверху (1).jpg
 | Pämez' = Sergei Kovalöv<br />(2009—)
 | Telefonkod = +7-81433-xx-xxx
 | Avtokod = 10
 | Aigvö = [[UTC]]+3 (MSK+0)
}}
'''Pit'krand''' ({{lang-ru|Питкяранта}}, {{lang-krl|Pitkyrandu}}, {{lang-fi|Pitkäranta}}) om [[Venäma]]n lidn [[Karjalan Tazovaldkund]]an suvipäivlaskmas. Se om [[Pit'krandan rajon]]an administrativine keskuz (vozil 1952−1957 i vspäi 1966) da üks'jäine lidn.

== Istorii ==
Eländpunkt mainitase ezmäižen kerdan Uz'lidnan [[Vodin pätin]]an aigkirjas kuti ''külä Ladogan Pit'kal randal'' ({{lang-ru|деревня на Долгом берегу}}) vl 1499.

Vozil 1617−1721 külä oli [[Ročinma]]n palaks [[Stolbovon kožundakt]]an mödhe. Vspäi 1721 [[Pohjoine soda|Pohjoižen sodan]] jäl'ghe Pit'krand oli mülünu [[Venäman imperii|Venäman imperijha]] [[Ništadtan kožundakt]]an mödhe. Se oli [[Piterin gubernii|Piterin gubernijan]] [[Viipurin provincii|Viipurin provincijan]], vspäi 1744 — [[Viipurin gubernii|Viipurin gubernijan]] palaks vhesai 1812.

Vl 1812 eländpunkt kuti Viipurin gubernijan pala oli mülünu [[Suomenman sur' ruhtinazkund|Suomenman surhe ruhtinazkundha]], vspäi 1917 — [[Suomenma]]ha. Vl 1920 mecpilindtegim, vl 1921 sul'fatiž-cellülozine tegim oma saudud. Ned oliba lidnan päedheotandoikš hätken. Vl 1932 ezmäine [[jonuz]] tuli Pit'krandha [[Läskelä]]späi. 19. voz'sadaspäi 1950-he vozihesai saihe [[vas'k]]-, [[tin]]- da [[raud]]kivendoid lidnan ümbrištos.

Pit'krand om [[Karjalan Tazovaldkund|Karjalan]] palaks [[Tal'vsoda]]n jäl'ghe, sai lidnan statusad vl 1940. Pordol 16.06.1941 — 11.07.1944 Suomenman sodaväged oliba lidnas. Lidn oli mülünu [[NSTÜ|Nevondkundaližhe Ühtištushe]] vn 1947 [[Parižan kožundakt]]an mödhe.

== Geografijan andmused ==
Lidn sijadase rajonan keskuses, seižub pidust' [[Ladog]]anjärven pohjoižpäivnouzmašt randad. Lidnan territorii om läz 15 km pitte. Matkad [[Petroskoi]]hesai om 156 km orhal päivlaskmha, 202 km avtotedme. Lähembaine lidn om [[Sortaval]], 44 km päivlaskmha orhal, 70 km A121-avtotedme.

Kaks' küläd (Uuksu, Koirinoja) mülüdas Pit'krandan lidnankundha, niiden ühthine ristitišt oli 295 eläjad vl 2016. Jüläristioja-žilo om Pit'krand-lidnan palaks.

== Tobmuz ==
Järgenduseližed valičendad lidnankundan Nevondkundha ({{lang-ru|Совет поселения}}) oliba vn 2013 sügüz'kun 8. päiväl (koumanz' kucund). Kaik rahvaz valičeb sen 15 ezitajad nelläks vodeks.

Lidnan administracijan pämez' radab lidnankundan pämeheks. Sergei Kovalöv radab sen pämehen kahten strokun jäl'geten.

== Eläjad ==
Vl 1959 lidnan eläjiden lugu oli 6 204 ristitud. Kaikiš suremb ristitišt oli 14 700 eläjad vl 1996. Vn 2010 kaiken Venäman rahvahanlugemižen mödhe eläjiden lugu oli 11 429 ristitud.

[[Ortodoksine hristanuskond|Ortodoksižen hristanuskondan]] Sündun Voznesenjan jumalanpert' om olmas lidnas 1990-ziden voziden lopuspäi.

== Ižanduz ==
Ižandusen päsarakod oma sauvondmaterialiden samine da ümbriradmine ([[šebin']], sauvondkivi), tehmine (raudbeton), mecan varhapanend, turizm, mugažo cellülozine tegim om letud.

Ühtenzoitai A121-trassad [[Anus (lidn)|Anus-lidnanke]] avtote läbitab Pit'krandad pohjoižespäi suvipäivnouzmha. Raudte [[Pöud (lidn)|Pöud]] — [[Jänisjärvi]] läbitab lidnad, kävutadas sidä nügüd' vaiše jüguiden täht.

== Galerei ==
<gallery mode="packed" heights="125px">
Питкяранта, районная администрация ночью.jpg|Rajonan administracijan sauvuz (2020)
Питкяранта, устье р.Келиоя, вид 1.jpg|Ladog i Keliojan su lidnan territorijal, [[Valaaman sarišt]] nägub tagamal
Питкяранта сверху (2).jpg|Cellülozine tegim vl 2020
Питкяранта - panoramio.jpg|Kul'turkeskuz, vn 2008 olend
Питкяранта, вокзал сверху.jpg|Pit'krand-raudtestancii da sen sauvuz vl 2020
</gallery>

== Homaičendad ==
<references />

== Irdkosketused ==
* [http://nov-pitkaranta.ru/ Pit'krand-lidnan uzištusiden sait (''nov-pitkaranta.ru'').] {{ref-ru}}
{{Commons|Category:Pitkäranta}}

{{Karjalan Tazovaldkundan lidnad}}

[[Kategorii:Pit'krand| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Pit'krandan rajon|*]]
[[Kategorii:Ladog]]
