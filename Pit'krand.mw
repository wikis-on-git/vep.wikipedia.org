{{Eländpunkt
 | Nimi = Pit'krand<br />Питкяранта <small>(ven.)</small><br />Pitkyrandu <small>(karj.)</small><br />Pitkäranta <small>(suom.)</small>
 | Lidnanznam = Coat of Arms of Pitkyaranta (Karelia).png
 | Flag = 
 | Lidnanznam text = Pit'krandan lidnanznam
 | Flag text = 
 | Valdkund = Venäma
 | Eläjiden lugu = 10,705
 | Voz' = 2016
 | Pind = 
 | Fail = Pitkyaranta.jpg
 | Pämez' = [[Kovalöv Sergei|Sergei Kovalöv]] (2009-)
 | Telefonkod = +7-81433
 | Avtokod = 10
 | Aigvö = [[UTC]]+3 (MSK+0)
}}
'''Pit'krand''' ([[venän kel'|ven]].: ''Питкяранта'', [[karjalan kel'|karj.]]: ''Pitkyrandu'', [[suomen kel'|suom.]]: ''Pitkäranta'') om [[Venäma]]n lidn [[Karjalan Tazovaldkund]]an suvipäivlaskmas. Se om [[Pit'krandan rajon]]an administrativine keskuz (vozil 1952-1957 i vspäi 1966) da üks'jäine lidn.

== Istorii ==
Eländpunkt mainitase ezmäižen kerdan Uz'lidnan [[Vodin pätin]]an aigkirjas kuti ''külä Ladogan Pit'kal randal'' (ven.: ''деревня на Долгом берегу'') vl 1499.

Vozil 1617-1721 oli [[Ročinma]]n palaks [[Stolbovon kožundakt]]an mödhe. Vspäi 1721 [[Pohjoine soda|Pohjoižen sodan]] jäl'ghe Pit'krand oli mülünu [[Venäman imperii|Venäman imperijha]] [[Ništadtan kožundakt]]an mödhe. Se oli [[Piterin gubernii|Piterin gubernijan]] [[Viipurin provincii|Viipurin provincijan]], vspäi 1744 — [[Viipurin gubernii|Viipurin gubernijan]] palaks vhesai 1812.

Vl 1812 eländpunkt kuti Viipurin gubernijan pala oli mülünu [[Suomenman sur' ruhtinazkund|Suomenman surhe ruhtinazkundha]], vspäi 1917 — [[Suomenma]]ha. Vl 1920 mecpilindtegim, vl 1921 sul'fatiž-cellülozine tegim oma saudud. Ned oliba lidnan päedheotandoikš pit'kan aigan. Vl 1932 ezmäine [[jonuz]] tuli Pit'krandha [[Läskelä]]späi. 19. voz'sadaspäi 1950-he vozihesai saihe vas'k-, tin- da raudkivendoid lidnan ümbrištos.

Pit'krand om [[Karjalan Tazovaldkund|Karjalan]] palaks [[Tal'vsoda]]n jäl'ghe, sai lidnan statusad vl 1940. 16.06.1941-11.07.1944 Suomenman sodaväged oliba lidnas. Lidn oli mülünu [[NSTÜ|Nevondkundaližhe Ühtištushe]] vn 1947 [[Parižan kožundakt]]an mödhe.

== Geografijan andmused ==
Lidn sijadase rajonan keskuses, seižub pidust' [[Ladog]]anjärven pohjoižpäivnouzmašt randad. Lidnan territorii om läz 15 km pitte. Matkad [[Petroskoi]]hesai om 156 km orhal päivlaskmha, 202 km avtotedme. Lähembaine lidn om [[Sortaval]], 44 km päivlaskmha orhal, 70 km A121-avtotedme.

Kaks' küläd (Uuksu, Koirinoja) mülüdas Pit'krandan lidnankundha, niiden ühthine ristitišt om 295 eläjad vl 2016. Jüläristioja-žilo om Pit'krand-lidnan pala.

== Tobmuz ==
Järgenduseližed valičendad lidnankundan Nevondkundha (ven.: ''Совет поселения'') oliba vl 2013 sügüz'kun 8. päivän (koumanz' kucund). Kaik rahvaz valičeb sen 15 ezitajid nelläks vodeks.

Lidnan administracijan pämez' radab lidnankundan pämeheks. [[Kovalöv Sergei|Sergei Kovalöv]] radab sen pämehen kahten strokun jäl'geten.

== Eläjad ==
Vl 1959 lidnan eläjiden lugu oli 6 204 ristitud. Kaikiš suremb ristitišt oli vl 1996 — 14 700 eläjad. Vn 2010 kaiken Venäman rahvahanlugemižen mödhe eläjiden lugu oli 11 429 ristitud.

Ortodoksižen hristanuskondan Sündun voznesenjan jumalanpert' om lidnas 1990-ziden voziden lopuspäi.

== Ižanduz ==
Ižandusen päsarakod oma sauvondmaterialiden samine da ümbriradmine ([[šebin']], sauvondkivi), tehmine (raudbeton), mecan varhapanend, turizm, mugažo cellülozine tegim om olmas.

Ühtenzoitai A121-trassad [[Anus (lidn)|Anus-lidnanke]] avtote läbitab Pit'krandad pohjoižespäi suvipäivnouzmha. Raudte [[Pöud (lidn)|Pöud]] — [[Jänisjärvi]] mugažo läbitab lidnad, sidä kävutadas nügüd' vaiše jüguiden täht.

== Irdkosketused ==
* [http://www.pitkaranta.ru/ Pit'krandan lidnankundan oficialine sait.] {{ref-ru}}

{{Karjalan Tazovaldkundan lidnad}}

[[Kategorii:Pit'krand| ]]
[[Kategorii:Pit'krandan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
