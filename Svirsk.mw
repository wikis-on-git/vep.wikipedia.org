{{Eländpunkt
 | Nimi = Svirsk<br />Свирск
 | Lidnanznam = Svirsk g.gif
 | Flag = Flag of Svirsk (Irkutsk oblast).gif
 | Lidnanznam text = Svirskan lidnanznam
 | Flag text = Svirskan flag
 | Valdkund = Venäma
 | Eläjiden lugu = 13,110
 | Voz' = 2017
 | Pind = 38.62
 | Fail = Вид на город Свирск.jpg
 | Pämez' = Vladimir Ornoev<br />(reduku 2010—)
 | Telefonkod = +7-39573-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
[[Fail:Генплан Свирска.png|thumb|left|250px|Svirskan lidnümbrikon generaline plan (2014)]]
'''Svirsk''' ({{lang-ru|Свирск}}) om [[Venäma]]n lidn da lidnümbrik [[Irkutskan agj]]an suves. Röunatab [[Čerömhovon rajon|Čerömhovon]] i [[Usol'jen rajon (Irkutskan agj)|Usol'jen]] rajonidenke.

== Istorii ==
Eländpunkt mainitase ezmäižen kerdan kuti ''Černigovskijan parččom'' ({{lang-ru|заимка Черниговская}}), Födor Černigovskii pani sen alust. Vl 1795 mainitaškanzi ''Svirskai-küläks'' ({{lang-ru|деревня Свирская}}) manmehiden-eläjiden kanzannimen mödhe. 1930-nzil vozil saudihe raudted [[Čerömhovo (lidn)|Čerömhovospäi]] varatoitamha ut Angaran metallurgišt tegint [[arsen]]an kävutandanke (nügüd' om sauptud, vspäi 2013 puhtastadas mahust). Kätihe ''Svirskoje-radnikžiloks'' vn 1939 elokus. Vn 1939 sügüz'kuspäi himižbatarejiden tegim radab. [[Toine mail'man soda|Suren sodan]] aigan Leningradan akkumulätorine tegim oli evakuiruidud žilho. Radnikžilo sai lidnan statusad vn 1949 16. päiväl kül'mkud, nimitihe ''Svirsk:aks''.

Vll 1961−1967 upotihe lidnan istorišt keskust [[Bratskan vezivaradim]]en täutmižen aigan. Vhesai 2005 Svirsk alištui Čerömhovo-lidnan tobmudele.

Svirsk šingotase mecan ümbriradmižel i putegesiden tehmižel, kommunaližen tehnikan pästandal, akkumulätorantegimel i kaivuzmašiništon tehmižel, mugažo Čerömhovon kivihilen vendal jogiportan kal't.

== Geografijan andmused ==
Lidn sijadase [[Angar (jogi)|Angaran]] hural randal ({{lang-bua|Ангар мүрэн}}, Bratskan vezivaradim), 420 m ü.m.t. keskmäižel korktusel. Matkad [[Irkutsk]]hasai om 107 km suvipäivnouzmha orhal, 143 km avtotedme, 150 km raudtedme (vaiše jügureisad) vai 143 km jogedme. Lähembaine lidn da [[Transsib]]an passažirstancii om [[Čerömhovo (lidn)|Čerömhovo]] 15 km päivlaskmha orhal.

Svirsk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 13 650 ristitud. Kaikiš suremb ristitišt oli 23 tuhad eläjid vl 1967.

[[Ortodoksine hristanuskond|Ortodoksižen hristanuskondan]] Jumalanmaman Blagoveššenjan pühäpert' om sauvomas 2000-nziš vozišpäi.

Svirskan elektromehanine tehnikum om professionaližen opendusen aluzkundaks.<ref>[http://www.сэмт.рф/ Tehnikuman oficialine sait (''сэмт.рф'').] {{ref-ru}}</ref>

== Galerei ==
<gallery mode="packed" heights="125px">
Свирский фонтан.jpg|Fontan lidnan keskuzpalas (2014)
Роза ветров Свирск.jpg|Svirskan tullein diagramm
Мост на набережной Свирск.jpg|Sild jaugnikoiden täht randirdal vl 2014
</gallery>

== Homaičendad ==
<references/>

== Irdkosketused ==
* [http://svirsk.ru/ Lidnümbrikon tobmuden aluzkundoiden oficialine sait (''svirsk.ru'').] {{ref-ru}}
{{Commons|Category:Svirsk}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
