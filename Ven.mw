{{10000}}
{{Eländpunkt
 | Nimi = Ven<br />Wien
 | Lidnanznam = Wien 3 Wappen.svg
 | Flag = Flag of Wien.svg{{!}}border
 | Lidnanznam text = Venan lidnanznam
 | Flag text = Venan flag
 | Valdkund = Avstrii
 | Eläjiden lugu = 1,852,997
 | Voz' = 2016
 | Pind = 414.65
 | Fail = T-mobil center wien.jpg
 | Pämez' = Mihael' Lüdvig<br />(uhoku 2018—)
 | Telefonkod = +43-(0)1
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Vienna, administrative divisions - Nmbrs.svg|thumb|left|200px|Venan valičemižümbrikod.]]
'''Ven''' ({{lang-de|Wien}} [viːn]) om [[Avstrii|Avstrijan]] federativine pälidn da kaikiš suremb lidn. Se om kaikiš penemb Avstrijan federacijanma pindan mödhe. Toine federacijanma, [[Alaavstrii]], ümbärdab pälidnad kaikiš polišpäi.

Lidn om Avstrijan kul'turan, ižandusen da politikan keskuz, rahvahidenkeskeižiden aluzkundoiden keskuz. [[Ühtenzoittud Rahvahiden Organizacii|ÜRO:n]] ližaofis (''UNO-City''), [[Kivivoin eksportirujiden valdkundoiden organizacii|KEVO:n]] da [[Organizacii Evropan varuitomudes da ühthižtöiš|OEVÜ:n]] päfaterad sijadasoiš siš.

== Istorii ==
Eländpunktan aluz om pandud 1. voz'sadal meiden erad kuti ''Vindobon'' ({{lang-la|Vindobona}} «Vindosan mad») — rimalaižiden 15. legionan ezipost. Ven mainitase ezmäižen kerdan vl 881 lidnan statusanke kuti Venii-torasija (latin. ''Uuenia'') [[mad'jaralaižed|mad'jaralaižidenke]].

Vozil 1867−1918 Ven oli [[Avstrijan da Mad'jaranman imperii|Avstrijan da Mad'jaranman imperijan]] ühteks kahtes pälidnaspäi.

Edeline lidnan [[Hoipl' Mihael'|Mihael' Hoipl']]-pämez' radoi pit'kan aigan (1994−2018).

== Geografijan andmused ==
Lidn sijadase valdkundan pohjoižpäivnouzmas, Venan katl'uses i [[Al'pad|Al'piden]] ezimägištol, [[Dunai]]n molembil randoil. Korktused oma 151..542 m lidnan röunoiš. Istorine keskuz sijadase Dunain suvipäivlaskmaižel randal. Pen' Ven-jogi lankteb Dunain oiktaha hijamha kahtes sijas lidnan territorijal. Matkad toižhe [[Bratislav]]-pälidnhasai om vaiše 60 km päivnouzmha.

Klimat om [[ven vö|ven]] pehmed. Heinkun lämuz om +20,8 C°, elokun — +20,3 C°, vilukun +0,3 C°. Voden keskmäine lämuz om +10,5 C°. Paneb sadegid 649 mm vodes, enamba kezal (70 mm kus). Tal'vel lumikurod oma paksud.

Ven jagase 23 nimitadud valičemižümbrikho ({{lang-de|Bezirke}}), no erasti niid mainitadas nomeruidud nimil-ki. Lidnan administracii om ühthine, sen palakund om kaikuččes ümbrikos.

== Eläjad ==
Ristitišton luja ližaduz tegihe 19. voz'sadal. Kaikiš suremb eläjiden lugu oli 2 083 630 ristitud vl 1910. Vl 2010 kaik 1 689 995 ristitud elihe lidnas. Vl 2016 läz 2,6 mln elädas aglomeracijas.

21. voz'sadal ristitišt ližadui immigracijan tagut: ku vl 2001 toižed rahvahuded otiba 16% (Avstrijan [[saksalaižed]] — 84%), ka vl 2012 38,8% eläjid oliba toižen rahvahuden augotižlibundanke paloin vai täuzin.

Religijan mödhe (vn 2001 rahvahanlugemine) eläjiden pol' oli katolikoikš, nelländez — religijatomikš, islamanuskojad — 7,8%, ortodoksižed hristanuskojad — 6,0%, protestantad — 4,7%, toižed uskojad — 6,8%.

== Transport ==
Ven om Evropan kiruhavtotesol'm. Kundaline transport om šingotadud: om avtobusoid, kiruhlidnelektrojonusid ({{lang-de|S-Bahn}}), tramvaid. Vspäi 1976 metropoliten radab lidnas (saks. ''U-Bahn'', vspäi 2013 om 5 jonod, 104 stancijad, 78,5 km raudted).

Venan rahvahidenkeskeine civiline lendimport, Ven-Švehat ({{lang-de|Wien-Schwechat}}, ''VIE'') sijadase 18 km suvipäivnouzmha lidnan keskusespäi. Sišpäi tehtas reisid [[Evrop]]an äjihe maihe, [[Amerikan Ühtenzoittud Valdkundad|AÜV:oihe]], Lähižen Päivnouzmman maihe, jügureisid — [[Azii|Azijan]] äjihe maihe. Jogivaldmad oma Dunain randal jügukonteineriden täht (6 ga pind, 9 mln tonnoid vl 2005).

== Galerei ==
<gallery mode="packed" heights="125px">
Rathaus Vienna Eistraum 2005 Nightshot.JPG|Lidnan ohjastusen pert' öližel aigal
Wien - Karlskirche (1).JPG|Katoline Karlskirhe-pühäpert'<br />(om saudud vll 1716−1737,<br />vn 2020 nägu)
Wien - Austria Center.JPG|Austria Center Vienna (ACV)-konferenciikeskuz
Juridicum Sept2007.jpg|Venan universitetan juridine fakul'tet
Wien Hbf. Von oben aus Süden.JPG|Venan Keskuzline päraudtestancii (2014)
</gallery>

== Homaičendad ==
<references />

== Irdkosketused ==
* [http://www.wien.gv.at/ Lidnan tobmuden aluzkundoiden oficialine sait (''wien.gv.at'').] {{ref-de}} {{ref-en}} {{ref-bs}}/{{ref-hr}}/{{ref-sr}} {{ref-tr}}
{{Commons|Wien}}

{{Evropan pälidnad}}

[[Kategorii:Ven| ]]
[[Kategorii:Avstrijan lidnad]]
[[Kategorii:Avstrijan federacijanmad]]
[[Kategorii:Avstrii]]
[[Kategorii:Eländpunktad kirjamišton mödhe]]
[[Kategorii:Pälidnad]]
