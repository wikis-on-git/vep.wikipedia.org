{{10000}}
{{Eländpunkt
 | Nimi = Burs<br />Bursa
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Turkanma
 | Eläjiden lugu = 1,854,285
 | Voz' = 2015
 | Pind = 1,036
 | Fail = City center of Bursa.jpg
 | Pämez' = 
 | Telefonkod = +90-224
 | Aigvö = [[UTC]]+3
}}
'''Burs''' ({{lang-tr|Bursa}}) om lidn [[Turkanma]]n lodehes. Se om valdkundan nellänz' lidn eläjiden lugun mödhe, religijan i tervhudenkaičendan znamasine keskuz, mugažo [[Bursan agj]]an administrativine keskuz.

== Istorii ==
Eländpunktan aluz om pandud läz 5200 vot EME. [[Amuine Grekanma|Amuižen Grekanman]] lidn oli tetab vspäi 202 EME ''Prus''-nimitusenke ({{lang-el|Προύσα}}). Vll 395−1326 lidn mülüi [[Vizantijan imperii|Vizantijan imperijha]]. Vll 1326−1365 Burs oli aigaližen [[Osmanan imperii|Osmanan valdkundan]] pälidnaks. Vn 1855 kaks'jaine manrehkaiduz mureni lidnad lujas.

Burs šingotase avtosauvomižel, avtopaloiden tehmižel, metro- i tramvaivagonoiden pästandal, tekstilin edheotandoil i sömtegimištol, lebukeskuseks (mägisuks'kurortad, kül'bet'terapii hulil purtkil), meblin tehmižel.

== Geografijan andmused ==
Lidn sijadase [[Mramorine meri|Mramorižen meren]] randal, 155 m ü.m.t. keskmäižel korktusel. Matkad [[Stambul]]hasai om 92 km pohjoižhe orhal vai 154 km avtotedme, [[Ankar]]hasai — 325 km päivnouzmha orhal vai 385 km avtotedme.

== Eläjad ==
Vl 2014 eläjiden lugu oli 1 800 278 ristitud. Kaikiš suremb lidnan ristitišt om nügüd'. Läz 2,9 mln eläjid om lidnaglomeracijas (agjas) 10 tuh. km² pindal.

== Transport ==
Avtobusad, tramvaid, funikulör mägisuks'kurortannoks (8,8 km), metro da taksid oma kundaližeks transportaks lidnas. Metropoliten radab vspäi 2002 ({{lang-tr|Bursaray}}, vspäi 2014 om 2 jonod, 38 stancijad, 39 km raudted).

Soda- da civiline Bursa Jenišehir-lendimport (''YEI'', 243 tuh. passažiroid vl 2018) sijadase 45 km päivnouzmha Bursan keskusespäi, se om tatanmaižiden reisiden täht. Lähembaižed rahvahidenkeskeižed lendimportad sijadasoiš Stambulas, lidnad oma ühtenzoittud ehtatimel, avtobusan i lendimen reisil.

== Sebruzlidnad ==
* {{GER|#}} [[Darmštadt]], [[Saksanma]] (vspäi 1971)
* {{FIN|#}} [[Oulu]], [[Suomenma]] (1978)
* {{BUL|#}} [[Pleven]], [[Bolgarii]] (1998)
* {{BUL|#}} [[Plovdiv]], [[Bolgarii]] (1998)
* {{MAR|#}} [[Rabat]], [[Marok]] (2010)
* {{BIH|#}} [[Sarajevo]], [[Bosnii da Gercegovin]] (1972)

== Homaičendad ==
<references />

== Irdkosketused ==
* [http://bursa.bel.tr/ Lidnan oficialine sait (''bursa.bel.tr'').] {{ref-tr}} {{ref-en}}
{{Commons|Bursa}}

[[Kategorii:Burs (lidn)| ]]
[[Kategorii:Turkanman lidnad]]
[[Kategorii:Eländpunktad kirjamišton mödhe]]
[[Kategorii:Bursan agj|*]]
