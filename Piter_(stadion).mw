[[Fail:Spb 06-2017 img40 Krestovsky Stadium.jpg|thumb|right|250px|«Piter»-stadion vn 2017 kezakus]]
{{Znamoičendad|Piter (znamoičendad)}}
'''Piter-stadion''' ({{lang-ru|Стадион «Санкт-Петербург»}}, {{lang-en|Saint Petersburg Stadium}}) om [[Piter|ühtennimižen lidnan]] stadion. Sijadase [[Krestovskii (sar')|Krestovskii]]-sarel lidnan keskuzpalas. Stadion om «[[FK Zenit Piter|Zenit]]»-futbolkluban päarenaks. Edeline tönimi — ''Futboline stadion Krestovskii-saren päivlaskmpol'žes palas'' ({{lang-ru|Футбольный стадион в западной части Крестовского острова}}). Om saudud vll 2007−2016. Projektan tegii om japonine Kišö Kurokava-arhitektor (1934−2007) da hänen «Kisho Kurokawa Architects & Associates»-büro.

Stadion om [[Evrop]]an üks' kaikiš nügüd'aigaižembiš i vigatomambiš stadionoišpäi. Sen mülü — 56 196 ristitud järgeližel futbolvändal, 68 134 ristitud suril vändoil i 80 tuhazesai koncertan aigan. Vn 2018 kezal stadion vastsi [[vn 2018 Mail'man futbolčempionat]]an vändoiden palad. Vl 2020 Evropan futbolčempionat linneb kontinentan erazvuiččiš maiš, i «Piter» om pandud ühteks 12:späi stadionoišpäi.

== Sauvondan strokud i maksarv ==
Vozil 1950−2006 Kirovan nimel nimitadud stadion oli nügüdläižen sijas, vn 2006 kahtendel polel demontiruihe sidä. Vl 2007 panihe ezmäšt kivid uden stadionan alushe.

Sauvondan strokud i maksarv oliba äjiden ridoiden i diskussijoiden süks. Ezmäižen projektan mödhe stadion pidaiži olda tehtud jo voden 2009 tal'vkuks. No strokud sirdihe kuz' kerdad. Vn 2012 1. päiväl sügüz'kud [[Medvedev Dmitrii|Dmitrii Medvedevan]] inspekcijan jäl'ghe, sauvondan lopindan uz' dat oli pandud — 2014 voz'. Stadion om tehtud vn 2017 sulakule, pened detalid oma sauvomižes (paremboičendas) tähäsai, oz., vajehtadas gazonad.

Eziauguine sauvondan maksarv oli 6,7 milliardad rublid (250 mln US$), no summ kazvoi kaiken. Lopuližen projektan mödhe se sabusti summad 44 milliardad rublid (1,3 mlrd dollaroid).

== Irdkosketused ==
* [http://arena.fc-zenit.ru/ Stadionan oficialine sait (''arena.fc-zenit.ru'').] {{ref-ru}}
{{Commons|Category:Krestovsky Stadium}}

{{stub}}
[[Kategorii:Zenit]]
[[Kategorii:Piterin stadionad]]
[[Kategorii:Stadionad kirjamišton mödhe]]
[[Kategorii:Petrogradan rajon]]
