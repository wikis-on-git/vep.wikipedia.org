[[Fail:Spb 06-2017 img40 Krestovsky Stadium.jpg|thumb|300px|Krestovskii-stadion, 2017.]]
'''Krestovskii-stadion''' ({{lang-ru|Стадион «Крестовский», Стадион Санкт-Петербург, Санкт-Петербург Арена}}, {{lang-en|Krestovsky Stadium, Zenit Arena, Saint Petersburg Stadium, Piter Arena}}) om stadion [[Krestovskii (sar')|Krestovskii]]-sarel [[Piter]]iš, kudamb linneb [[FK Zenit Piter|"Zenit"]]-futbolkluban päarenaks. Edeline tönimi — '''Futboline stadion Krestovskii-saren päivlaskmpol'žes palas''' (ven.: ''Футбольный стадион в западной части Крестовского острова'').

Stadion om üks' kaikiš nügüd'aigaižembiš i vigatomambiš stadionoišpäi [[Evrop]]as. Sen mülü — 69 501 ristitud. 

== Sauvondan strokud i maksarv ==
Vozil 1950-2006 Kirovan nimel nimitadud stadion oli nügüdläižen sauvondan sijas, vn 2006 kahtendel polel demontiruihe sidä. Vl 2007 panihe ezmäine kivi uden stadionan alushe.

Sauvondan strokud i maksarv oma äjiden ridoiden i diskussijoiden sü. Ezmäižen projektan mödhe, stadion pidaiži olda tehtud jo voden 2009 tal'vkuks. No strokud sirdihe kuz' kerdad. 1. sügüz'kun 2012, jäl'ges [[Medvedev Dmitrii|Dmitrijan Medvedevan]] inspekcijad, oli pandud uz' sauvondan lopindan dat — 2014 voz'. Stadion om tehtud vn 2017 sulakule, pened detalid oma sauvomižes (paremboičendas) tähäsai, oz., vajehtihe gazonad.

Eziauguine sauvondan maksarv oli 6,7 milliardad rublid (250 mln dollaroid), no summ kazvoi kaiken. Nügüdläižen projektan mödhe, se linneb 44 milliardad rublid (1,3 mlrd dollaroid).

== Irdkosketused ==
* [http://arena.fc-zenit.ru/ Stadionan oficialine sait (''arena.fc-zenit.ru'').] {{ref-ru}}
{{Commons|Category:Krestovsky Stadium}}

{{stub}}
[[Kategorii:Zenit]]
[[Kategorii:Piter]]
[[Kategorii:Stadionad kirjamišton mödhe]]
