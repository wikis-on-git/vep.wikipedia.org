{{Eländpunkt
 | Nimi = Jelec<br />Елец
 | Lidnanznam = Coat of arms of Elets (2004).gif
 | Flag = Flag of Yelets.svg
 | Lidnanznam text = Jelecan lidnanznam
 | Flag text = Jelecan flag
 | Valdkund = Venäma
 | Eläjiden lugu = 103,177
 | Voz' = 2019-01-01
 | Pind = 71
 | Fail = Yelets. Red Square P1040995 2200.jpg
 | Pämez' = Jevgenii Borovskih<br />(reduku 2019—)
 | Telefonkod = +7-47467-xx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
'''Jelec''' ({{lang-ru|Еле́ц}}) om [[Venäma]]n lidn, lidnümbrik da transporttesol'm [[Lipeckan agj]]an päivlaskmas. Se om agjan kahtenz' lidn eläjiden lugun mödhe, mugažo [[Jelecan rajon]]an administrativižeks keskuseks, ei mülü sihe. Om «sodahoštusen lidn»-arvonke vn 2007 redukuspäi.

== Istorii ==
Eländpunkt mainitase ezmäižen kerdan [[Nikonan aigkirj]]as vl 1146 i vl 1147 kuti Jelec-lidn, ruhtinased ajelihe sen kal't. Kalaidajad heimod paniba lidnad mantazole vl 1395, rikoiba Jelecan ruhtinast vl 1414 i eläjad oliba pagenuded [[Räzan'|Räzanin]] maihe.

Jelecan aluz om pandud tošti vl 1591 kuti lidnuz [[Födor I Čudokaz]]-carin käskön mödhe. Heittihe lidnust vn 1769 suren lämoipalon jäl'ghe. Jelec sai makundan lidnan oficiališt statusad vn 1778 5 (16). sügüz'kud [[Jekaterina II]]-imperatornaižen käskön mödhe. Ezmäine raudte tuli lidnha [[Uzlovai]]-stancijaspäi vl 1874, saudihe vedimdepod. [[Toine mail'man soda|Toižen mail'man sodan]] aigan lidn oli okkupiruidud nacistoil (3.-9. tal'vku 1941, päzutihe täuzin vl 1942). Ühtištuihe äi lähižid žiloid lidnanke sen levigandusen aigan.

Jelec šingotase [[mouckivi|mouckiven]] samižel lidnanno (nell' kar'jerad), mašinansauvomižen tegimil (gidrocilindrad, pompad), järedal himižel tegimel (elektrojoksmusen himižed purtked i akkumulätorbatarejad tegimišton da armijan täht, irdaližed pidatimed, elektrodad), torguindmebelin pästandal, sömtegimištol (sahartegim), [[kružav]]an pramozlal i tabakfabrikal.

== Geografijan andmused ==
Lidn sijadase rajonan pohjoižpalas, [[Hered Sosn]]-jogen molembil randoil ({{lang-ru|Быстрая Сосна}} 296 km pitte, [[Don]]an oiged ližajogi). Oiged rand om 140 m ü.m.t. keskmäižel korktusel, hura rand — 220 m ü.m.t. keskkorktusel. Jel'čik-jogi ({{lang-ru|Ельчик}} 26 km pitte, ende ''Елец'') lankteb Heredha Sosnaha huralpäi lidnan territorijal. Matkad [[Lipeck]]hasai om 75 km päivnouzmha orhal, 85 km avtotel vai 80 km raudtel. Toižed lähembaižed lidnad oma [[Zadonsk]] 38 km suvipäivnouzmha orhal vai 43 km avtotedme, i [[Jefremov (lidn)|Jefremov]] (Tulan agj) 64 km pohjoižhe-lodeheze orhal, 72 km avtotedme vai 83 km raudtedme. «Don»-avtote (M4-trass) ümbärdab lidnad pohjoižpäivnouzmaspäi, edel 2011. vot läbiti. ''Jelec''-raudtestancii radab lidnan suves vspäi 1868, Hered Sosn-jogen oiktal randal. Stancii om raudtesol'meks vspäi 1933, se om elektrificiruidud vl 1990, sortiruindstancii om olmas.

Jelec om lidnümbrikon üks'jäine eländpunkt. Lidnümbrikon pind — 71 km².

== Eläjad ==
Vl 1897 ristitišt oli 46 956 eläjad, vl 1939 — 50 891 eläjad. Vn 2010 Venäman rahvahanlugemižen mödhe lidnan eläjiden lugu oli 108 404 ristitud. Kaikiš suremb lidnan ristitišt oli 117..122 tuhad eläjid vll 1986−2001 (122 tuh. rist. vl 1997). [[Ortodoksine hristanuskond|Ortodoksižen hristanuskondan]] ph. Stroican mez'jumalankodi<ref>[http://sobory.ru/geo/locat/207 Jelecan pühäpertid ''sobory.ru''-saital.] {{ref-ru}}</ref>, Jumalanmaman «Znam»-jumalaižen naižjumalankodi, Sündun Voznesenjan päjumalanpert', kahesatoštkümne jumalanpertid i kümne časounäd oma olmas lidnas.

Rahvahad (2010): [[venälaižed]] — 97,4%, toižed rahvahad — 2,6%.

Professionaližen opendusen aluzkundad oma Jelecan čomamahtoiden i medicinine kolledžad, raudteiden i tegimištoliž-ekonomine tehnikumad, Jelecan valdkundaline universitet Ivan Buninan nimed<ref>[http://www.elsu.ru/ Jelecan valdkundaližen universitetan sait (''elsu.ru'').] {{ref-ru}}</ref>, üläopendusen aluzkundoiden nell' filialad.

== Galerei ==
<gallery mode="packed" heights="125px">
Clock tower, Yelets.JPG|Čuhunduz časuidenke, 19. voz'sadan kesk
Вознесенский собор 01.JPG|Sündun Voznesenjan päjumalanpert'<br />(vn 2010 nägu)
Здание гимназии(Государственный Педагогический институт).jpg|Jelecan valdkundaližen universitetan üks' sauvusišpäi
20170914 футбольное поле.jpg|Sportkompleksan futbolpöud (2017)
Elec v.jpg|Päraudtestancijan sauvuz
</gallery>
[[Fail:Панорама Ельца.jpg|thumb|center|1000px|<center>Lidnan ühthine nägu Puškinan skveranke vn 2014 elokus</center>]]

== Homaičendad ==
<references />

== Irdkosketused ==
* [http://elets-sovet.ru/ Lidnümbrikon Deputatoiden Nevondkundan sait (''elets-sovet.ru'').] {{ref-ru}}
* [http://elets-adm.ru/ Lidnümbrikon Administracijan sait (''elets-adm.ru'').] {{ref-ru}}
{{Commons|Category:Yelets}}

{{Lipeckan agjan lidnad}}

[[Kategorii:Jelec| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agjan lidnad]]
[[Kategorii:Lipeckan agjan lidnümbrikod]]
[[Kategorii:Jelecan rajon|*]]
