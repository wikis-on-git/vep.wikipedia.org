{{Eländpunkt
 | Nimi = Krasnoturjinsk<br/>Краснотурьинск
 | Lidnanznam = Coat of Arms of Krasnoturinsk (Sverdlovsk oblast).png
 | Flag = Flag of Krasnoturinsk (Sverdlovsk oblast).png
 | Lidnanznam text = Krasnoturjinskan lidnanznam
 | Flag text = Krasnoturjinskan flag
 | Valdkund = Venäma
 | Eläjiden lugu = 55,910
 | Voz' = 2021
 | Pind = 309.5
 | Fail = Krasnoturinsk, Sverdlovsk Oblast, Russia - panoramio (10).jpg
 | Pämez' = Aleksandr Ustinov<br />(sügüz'ku 2013—)
 | Telefonkod = +7-34384-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Krasnoturjinsk''' ({{lang-ru|Краснотурьи́нск}}) om [[Venäma]]n lidn [[Sverdlovskan agj]]an lodehes. Se om Krasnoturjinskan lidnümbrikon administrativine keskuz.

== Istorii ==
Eländpunktan aluz om pandud vn 1758 sügüzel kuti ''Turjan kaivuded-žilo'' ({{lang-ru|Турьинские рудники}}) otmaha kävutamižhe severzid-se kaivuzid, kudambiden valdoičii oli [[Ülätur]]an Maksim Pohodäšin-torgovan. Saihe [[vas'k]]en, [[raud]]an i [[kuld]]an kivendoid, möhemba [[boksit]]oid-ki (vspäi 1931). Kätihe lidnanvuiččeks ''Turjinskii-žiloks'' vl 1928. Žilo sai lidnan statusad vn 1944 27. päiväl kül'mkud nügüdläiženke nimenke. Vspäi 1963 aluštub agjan tobmudele oikti.

Krasnoturjinsk šingotase Bogoslovskii-alüminijantegimel (mülüb «[[Rusal]]»-kompanijha, radab boksitoil [[Severoural'sk]]an löudmižsijišpäi) i Bogoslovskai-LEK:al, kuldan i [[hobed]]an samižel, leibänkombinatal, sauvondmaterialiden edheotandoil (raudbetontegesed, savič, kabeläd, pumaterialad).

== Geografijan andmused ==
Lidn sijadase [[Uralmäged|Pohjoižen Uralan]] päivnouzmaižil pautkil, Turj-jogen muugotil randoil (126 km, {{lang-ru|Турья́}} «järvekaz jogi» [[mansin kel'|mansin kelespäi]], [[Sos'v (jogi)|Sos'van]] oiged ližajogi, [[Obinjogi|Obin]] hurapol'ne bassein), 201 m ü.m.t. keskmäižel korktusel. Matkad [[Jekaterinburg]]hasai om 326 km suvhe orhal, 385 km avtotedme vai raudtedme. Lähembaižed lidnad oma [[Serov (lidn)|Serov]] 35 km suvipäivnouzmha orhal, avtotedme vai raudtedme, [[Karpinsk]] 2 km päivlaskmha orhal, avtol vai raudtedme, i [[Volčansk (Sverdlovskan agj)|Volčansk]] 20 km pohjoižhe orhal, avtotedme vai raudtel.

Rudničnii-žilo (4035 rist. vl 2010) i völ nell' žilod mülüdas lidnümbrikho Krasnoturjinskan ližaks. Lidnümbrikon pind — 718,93 km².

== Eläjad ==
Vn 2010 Venäman rahvahanlugemižen mödhe eläjiden lugu oli 59 633 ristitud, lidnümbrikon ühesa kümnendest. Kaikiš suremb lidnan ristitišt oli 64..67 tuhad eläjid vl 1962 i vll 1986−2003 (67 324 rist. vl 1989).

Rahvahad (ozutadud rahvahudenke vl 2010): [[venälaižed]] — 88,1%, [[saksalaižed]] — 5,4%, [[totarlaižed]] — 2,8%, [[ukrainalaižed]] — 1,1%, toižed rahvahad — 2,6%.

[[Ortodoksine hristanuskond|Ortodoksižen hristanuskondan]] kuz' pühäpertid<ref>[http://sobory.ru/geo/locat/9245 Krasnoturjinskan pühäpertid ''sobory.ru''-saital.] {{ref-ru}}</ref> ratas Krasnoturjinskas: ph. hengenavaidamižen Maksim-kundlijan päjumalanpert' (om saudud vll 1844−1852), kaks' jumalanpertid, časoun' i naižjumalankodi kahtenke jumalanpertinke. [[Lüteranižuz|Lüteranine]] pühäpert' i [[uden apostoloiden jumalankodikund]]an pühäpert' oma letud lidnas. [[Islam]]an «Nur»-mečet' om avaitud lidnas vspäi 2011.

Koume sportkompleksad oma sätud lidnas. Professionaližen opendusen aluzkundad: Krasnoturjinskan professionaline licei (politehnikum), Krasnoturjinskan industrialine kolledž<ref>[http://www.kikinfo96.ru/ Krasnoturjinskan industrialižen kolledžan sait (''kikinfo96.ru'').] {{ref-ru}}</ref>, Krasnoturjinskan čomamahoiden kolledž<ref>[http://www.art-kki.ru/ Krasnoturjinskan čomamahoiden kolledžan sait (''art-kki.ru'').] {{ref-ru}}</ref>, Sverdlovskan agjan medicinižen kolledžan filial (Jekaterinburg), Uralan valdkundaližen tehnižen universitetan filial (Jekaterinburg).

== Galerei ==
<gallery mode="packed" heights="125px">
Krasnoturinsk municipal administration.jpg|Lidnümbrikon administracijan sauvuz (2007)
Церковь во имя Преподобного Максима Исповедника (вид с ул. Октябрьской), ул. Карпинского, 5, Краснотурьинск.jpg|Ph. hengenavaidamižen Maksim-kundlijan päjumalanpert', vn 2018 nägu
Bogoslovsky aluminum plant.jpg|Bogoslovskii-alüminijantegimen LEK vl 2007
11 2.JPG|Tätüižteatr (2006)
Krasnoturinsk Railroad station.jpg|Krasnoturjinskai-seižutezpunktan vagzal vl 2007
</gallery>
[[Fail:Panorama view of Krasnoturinsk.jpg|thumb|center|1000px|<center>Lidnan ühthine nägu Turj-jogen vastrandalpäi vn 2007 elokus</center>]]

== Homaičendad ==
<references />

== Irdkosketused ==
* [http://duma-krasnoturinsk.ru/ Lidnümbrikon Duman oficialine sait (''duma-krasnoturinsk.ru'').] {{ref-ru}}
* [http://краснотурьинск-адм.рф/ Lidnümbrikon Administracijan oficialine sait (''краснотурьинск-адм.рф'').] {{ref-ru}}
{{Commons|Category:Krasnoturyinsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
