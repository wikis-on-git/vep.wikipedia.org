{{10000}}
{{Eländpunkt
 | Nimi = Sidnei<br />Sydney
 | Lidnanznam = Sydney - COA.svg
 | Flag = 
 | Lidnanznam text = Sidnein lidnanznam
 | Flag text = 
 | Valdkund = Avstralii
 | Eläjiden lugu = 4,921,000
 | Voz' = 2015
 | Pind = 12,367.7
 | Fail = Sydney skyline at dusk - Dec 2008.jpg
 | Pämez' = ''eile olmas''
 | Telefonkod = +61-2
 | Aigvö = tal'vel [[UTC]]+10,<br />kezal [[UTC]]+11
}}
'''Sidnei''' ({{lang-en|Sydney}}, virktas ['sidni]) om [[Avstralii|Avstralijan]] [[Uz' Suviuel's]]-štatan pälidn. Se om Avstralijan jenaral-gubernatoran i päministran toine olendsija [[Kanber]]ale ližaks.

Lidn om valdkundan finansiž-kommertine keskuz, Avstralijan [[kogosüdäiprodukt|KSP:n]] nelländest tehtas siš. Avstralijan birž (ASX) i Rezervbank sijadasoiš lidnas.

== Istorii ==
Vl 1788 vilukun 26. päiväl lidnan aluz om pandud. Nece om ezmäine pandud evropalaižil eländpunkt Avstralijas. Lidn om nimitadud Sidnei-lordan oiktastuseks, hän oli Suren Britanijan kolonijoiden ministran sil aigal.

Vl 2000 Sidnei vastsi Kezaližid [[Olimpižed vändod|Olimpižid vändoid]].

== Geografijan andmused ==
[[Fail:Sydney ASTER 2001 oct 12.jpg|thumb|left|250px|Sidnein nägu Man kaimdajaspäi vl 2001]]
Sidnei seižub [[Tün' valdmeri|Tünen valdmeren]] suvipäivlaskmaižel randal, kahten lahten randpolil: Port-Džekson-laht (pohjoižemb) da Botanine laht (suvemb). Lidnfartaliden pind om 1687 nellikkilometrad.

Klimat om valdmeren [[subtropine vö|subtropine]] neps. Paneb sadegid 1212 mm vodes, enamba voden ezmäižes poles. [[Manrehkaiduz|Manrehkaidused]] da luja [[ragiž]] oleldas lidnas.

Lidn jagase 38 ümbrikoks, kaikuččes ičeze pämez' om.

== Eläjad ==
Vn 2011 rahvahanlugemižen mödhe eläjiden lugu oli 4 627 345 ristitud, heišpäi 42,5% oma sündnuded verhiže maihe.

Religijan mödhe (vl 2006) 50,5% oma hristanuskojad (katolikad da anglikanilaižed tobjimalaz), 14,1% — religijatomad, 10,4% — religijan ozutandata, 4,4% — islaman uskojad, 3,7% — buddizman polenpidajad, 1,7% — induizman uskojad, 0,9% — judaizman uskojad.

== Transport ==
Elektrojonused, avtobusad, taksid da ehtatimed oma kundaližeks transportaks lidnan südäimes. Metro om sauvomižes, sen 65 km ted radaškatas kahtel haškul, vozil 2019 i 2024. Monorel's 3,6 km pitte radoi vozil 1988-2013, demontiruihe sidä.

Kahesa kiruhted augotase lidnas i lähttas radialižikš, 110-kilometrine ümbärte ühtenzoitab niid (angl. ''Sydney Orbital Network''). Rahvahidenkeskeine civiline Kingsford-Smitan nimel nimitadud Sidnei-lendimport (''SYD'') om kaikiš suremb valdkundas, sijadase 8 km suvhe lidnan keskusespäi Botanižen lahten pohjoižrandal. Sišpäi tehtas reisid [[Azii|Azijan]] lähižihe maihe, [[Uz' Zelandii|Udhe Zelandijha]], [[Amerikan Ühtenzoittud Valdkundad|AÜV:oihe]] da [[Sur' Britanii|Sur'he Britanijha]], mugažo Avstralijadme.

== Sebruzlidnad ==
Sidneil om kuz' sebruzlidnad<ref>[http://www.cityofsydney.nsw.gov.au/Business/AwardsPrograms/SisterCityProgram.asp Sister City Program (Sebruzlidnoiden program). — Cityofsydney.nsw.gov.au.] {{ref-en}}</ref>:
* {{ITA|#}} [[Florencii]], [[Italii]]
* {{CHN|#}} [[Guančžou]], [[Kitai]]
* {{JPN|#}} [[Nagoi]], [[Japonii]]
* {{GBR|#}} [[Portsmut (Anglii)|Portsmut]], [[Sur' Britanii]]
* {{USA|#}} [[San Francisko]], [[Kalifornii]], [[AÜV]]
* {{NZL|#}} [[Vellington]], [[Uz' Zelandii]]

== Homaičendad ==
<references />

== Irdkosketused ==
* [http://www.cityofsydney.nsw.gov.au/ Sidnei-lidnan oficialine sait (''cityofsydney.nsw.gov.au'').] {{ref-en}}
{{Commons|Sydney}}

{{Avstralijan štatad da territorijad}}

[[Kategorii:Sidnei| ]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Uz' Suviuel's|*]]
