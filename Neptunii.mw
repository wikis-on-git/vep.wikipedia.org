{{10000}}{{A10000}}
[[Fail:Neptunium2.jpg|thumb|left|200px|Puhtaz neptunii]]
{{Himine element|93|Neptunii|Np|237,048|HimAktinoid|2|8|18|32|22|9|2}}
'''Neptunii''' (''Np'' — ''neptunium'' latinan kelel) om 93nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Voib löuta neptunijan Mas vaiše penikaižes verdas, 237- i 239-izotopoiden jäl'ged [[uran (himine element)|uranan]] kivendos. Neptunii om ezmäine ratud transuranine element. [[AÜV|Amerikalaižed]] himikad Edvin Mattison Makmillan da Filipp Hauge Abel'son saiba puhtast neptunijad ezmäižen kerdan Berklin laboratorijas vl 1940. Element om nimitadud [[Neptun (planet)|Neptun-planetan]] mödhe uran-elementan kartte.

Neptunii da sen ühtnendad oma radiotoksižed!

== Fizižed ičendad ==
Neptunii om pehmed tagokaz jüžmak [[radioaktivižuz|radioaktivine]] hobedakaz [[metall]]. Paramagnetik. Koume allotropišt modifikacijad oma olmas: α-Np rombiženke seglusenke kändase tetragonaližeks β-formaks 282 C° lämudel, se — γ-neptunijaks kubiženke seglusenke 583 C° lämudel.

Atommass — 237,048. Ninevuz (normaližiš arvoimižiš) — 20,25 g/sm³. Suladandlämuz — 912±3 K (639±3 C°). Kehundlämuz — 4447 K (4174 C°, ''ekstrapoliruidud'').

Tetas 20 izotopad 225..244 atommassanke, i niiden 4 izomärad. Kaikiš hätkemb om <sup>237</sup>Np 2,14 mln vot pol'čihodamižen pordonke.

== Himižed ičendad ==
Pind muigotub il'mas vitkos, heredamb huldutamižes. Muigotandmärad: +7..+2, tobjimalaz +5 i +4.

== Kävutand ==
Tehtas [[plutonii|plutonijad]] neptunijaspäi. Ottas kävutamižhe ühthesuladusiš.

Kaik neptunii tegese atomreaktoriš uranaspäi laptaližiden produktoiden keskes. Teoretižikš voib säta neptunijaspäi [[atombomb]]ad madalanke massanke.

== Irdkosketused ==
* [http://www.webelements.com/webelements/elements/text/Np/key.html Neptunii ''webelements.com''-saital.] {{ref-en}}
* [http://n-t.ru/ri/ps/pb093.htm Kirjutuz neptunijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Neptunium}}

{{Periodine tablut}}

[[Kategorii:Himižed elementad kirjamišton mödhe]]
