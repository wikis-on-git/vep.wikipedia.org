{{Eländpunkt
 | Nimi = Plovdiv<br />Пловдив
 | Lidnanznam = Plovdiv-coat-of-arms.svg
 | Flag = Plovdiv flag.svg
 | Lidnanznam text = Plovdivan lidnanznam
 | Flag text = Plovdivan flag
 | Valdkund = Bolgarii
 | Eläjiden lugu = 368 983<ref>[http://www.grao.bg/tna/tab02.txt Bolgarijan eländpunktoiden ristitišt vn 2015 15. päiväl keväz'kud. — Bolgarijan Rahvahanikoiden registracijan da administrativižen holitusen radnikoičend (''grao.bg'').] {{ref-bg}}</ref>
 | Voz' = 2015
 | Pind = 102
 | Fail = Plovdiv Bulgaria.jpg
 | Pämez' = Zdravko Dimitrov<br />(kül'mku 2019—)
 | Telefonkod = +359-32
 | Aigvö = tal'vel [[UTC]]+2,<br />kezal [[UTC]]+3
}}
'''Plovdiv''' ({{lang-bg|Пловдив}} [ˈpɫɔvdif]) om [[Bolgarii|Bolgarijan]] kahtenz' lidn da kund eläjiden lugun mödhe. Se om valdkundan tegimišton znamasine keskuz da transportsol'm, [[Plovdivan agj]]an administrativine keskuz.

== Istorii ==
Ezmäižed eländpunktad oliba lidnan territorijal [[neolit]]as, 6. voz'tuhal EME. Vl 342 edel m.e. Filipp II Makedonijalaine oti frakijalaižiden lidnad vägel da udesnimiti sidä ''Filippopol''' ({{lang-el|Φιλιππόπολις}}) ičeze oiktastuseks, ''Pulpudeva'' frakijan virkandas. Mainitase 1. voz'sadan EME kirjutadud purtkiš, sil-žo aigal nimitihe lidnad ''Odris'' mugažo (nimi vasttase amuižil bronzrahuzil). Rimalaižen imperijan aigan (vspäi 45) lidn oli Frakii-provincijan keskuseks. Amuine avol'jaine teatr om kaičenus tähäsai, frakijan lidnusen seiniden ruinad oma vanhan lidnan röunaks.

Mainitase nügüdläiženke nimitusenke 11. voz'sadaspäi. Lidn oli bolgarižen udessündutamižen keskuseks Ottomanan imperijan tobmuden aigan, konz sen oficialine nimi oli ''Filibe''. Manrehkaidused paniba Plovdivad mantazole vll 1818 i 1928.

Plovdiv šingotase sömtegimištol, mujumetalloiden metallurgijal, himižil edheotandoil, mašinansauvomižel, strategižel aviakohenduztegimel, tekstil'tegimištol (bumagkanghad, šuuk, omblend). Maižanduzrajonan keskuz.

== Geografijan andmused ==
Lidn sijadase valdkundan keskuzpalan suvipäivlaskmas, Üläfrakijan alangos, 164 m ü.m.t. keskmäižel korktusel. [[Maric]]-jogi ({{lang-bg|Марица}}) jagab lidnad kaks'haze. Matkad [[Sofii]]-pälidnhasai om 150 km lodeheze-päivlaskmha.

Plovdiv jagase kudeks administrativižeks rajonaks.

== Eläjad ==
Vl 2015 eläjiden lugu oli 368 983 ristitud, ezilidnoidenke — 675 tuhad ristituid. Radinpäivän aigan lidnan ristitišt om 450 tuhad.

Edeline lidnan pämez' om Ivan Totev (reduku 2011 — kül'mku 2019).

== Homaičendad ==
<references />

== Irdkosketused ==
* [http://www.plovdiv.bg/ Kundan ohjastusen oficialine sait (''plovdiv.bg'').] {{ref-bg}} {{ref-en}}
{{Commons|Category:Plovdiv}}

[[Kategorii:Bolgarijan lidnad]]
[[Kategorii:Eländpunktad kirjamišton mödhe]]
[[Kategorii:Plovdivan agj|*]]
