{{Eländpunkt
 | Nimi = Kamensk Šahtil<br />Каменск-Шахтинский
 | Lidnanznam = Coat of Arms of Kamensk-Shakhtinsky (Rostov oblast).png
 | Flag = Flag of Kamensk-Shakhtinsky.png
 | Lidnanznam text = Kamenskan Šahtil lidnanznam
 | Flag text = Kamenskan Šahtil flag
 | Valdkund = Venäma
 | Eläjiden lugu = 88,319
 | Voz' = 2019
 | Pind = 160
 | Fail = Памятник знаку качества СССР (Каменск-Шахтинский).jpg
 | Pämez' = Aleksei Černenko<br />(sügüz'ku 2015—)
 | Telefonkod = +7-86365-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Kamensk Šahtil''' ({{lang-ru|Ка́менск-Ша́хтинский}}) om [[Venäma]]n lidn da lidnümbrik [[Rostovan agj]]an päivlaskmas-lodehes. Se om agjan kahesanz' lidn eläjiden lugun mödhe.

== Istorii ==
Eländpunktan aluz om pandud vl 1671 kuti ''Kamenskai-stanic'' ({{lang-ru|станица Каменская}}), nügüd'aigaižel sijal vspäi 1817, sirtihe regulärižiden sur'veziden tagut. Stanic sai lidnan statusad kuti ''Kamensk-lidn'' vn 1927 28. päiväl keväz'kud. Om nügüdläiženke nimitusenke vn 1929 elokuspäi. Vll 1923−1935 i 1940−1989 lidn oli [[Kamenskan rajon (Rostovan agj)|Kamenskan rajonan]] administrativižeks keskuseks. [[Toine mail'man soda|Toižen mail'man sodan]] aigan lidn oli okkupiruidud nacistoil (18.07.1942—13.02.1943).

Kamensk Šahtil šingotase [[kivihil'|kivihilen]] samižel, himižkombinatal (polimerad) i kivivoinajajal tegimel, mašinansauvomižel (gazmašiništ, kaivuzmašiništ), sauvondmaterialiden pästandal (savič, pun ümbriradmine), sömtegimištol (konditerine fabrik, leibänkombinat), mugažo «Gloria Jeans»-torguindmarkan omblendfabrik radab lidnas.

== Geografijan andmused ==
Lidn sijadase [[Severskii Donc]]-jogen oiktal randal ([[Don]]an oiged ližajogi), 23..137 m korktusil, 60 m ü.m.t. keskmäižel korktusel. Om ümbärtud [[Kamenskan rajon (Rostovan agj)|Kamenskan rajonan]] territorijal. Matkad [[Ukrain]]an [[Luganskan agj]]an röunhasai om 15 km päivlaskmha orhal, [[Rostov Donal|Rostovhasai Donal]] om 129 km suvhe orhal, 143 km avtotel vai raudtel. Lähembaižed lidnad (Kamenskan Šahtil keskusespäi) oma [[Zverevo]] 30 km suvhe orhal, 35 km avtotedme vai raudtedme, [[Doneck (Venäma)|Doneck]] 15 km päivlaskmha orhal, 25 km avtotedme vai raudtedme, i [[Vauged Kalitv]] 42 km päivnouzmha-suvipäivnouzmha orhal, 57 km avtotedme vai raudtedme. «Don»-mante (M4) ümbärdab lidnad päivnouzmaspäi. ''Kamenskai''-raudtestancii ({{lang-ru|Каменская}}) i ''Lihai''-raudtesol'm (ven. ''Лихая'') ratas lidnas.

Kamensk Šahtil om lidnümbrikon üks'jäine eländpunkt.

== Eläjad ==
Vl 1939 žilon ristitišt oli 42 700 eläjad. Vn 2010 Venäman rahvahanlugemižen mödhe eläjiden lugu oli 95 296 ristitud. Kaikiš suremb lidnan ristitišt oli 96 600 eläjad vl 2005, mülütihe kaht lidnanvuittušt Zavodskoi- i Lihovskoi-žilod lidnha.

Rahvahad (2010): [[venälaižed]] — 95,0%, [[ukrainalaižed]] — 1,7%, toižed rahvahad — 3,3%.

Professionaližen opendusen aluzkundad oma Kamenskan Šahtil medicinine kolledž, Kamenskan pedagogine kolledž, Kamenskan himiž-mehanine tehnikum<ref>[http://www.kxmt-kamensk.ru/ Kamenskan himiž-mehanižen tehnikuman sait (''kxmt-kamensk.ru'').] {{ref-ru}}</ref> i Lihovskoin raudtetransportan tehnikum, mugažo Suvivenäman valdkundaližen politehnižen universitetan ([[Novočerkassk]]) Kamenskan institut-filial.

== Galerei ==
<gallery mode="packed" heights="125px">
Meria-087.jpg|Lidnümbrikon tobmuden sauvuz (2009)
Kamensk Church.jpg|Jumalanmaman katken [[ortodoksine hristanuskond|ortodoksine]] pühäpert' (2010)
Kam-npi.jpg|Kamenskan institut (2006)
Музей «Легенды СССР» (Каменск-Шахтинский) 1.jpg|«NSTÜ:n legendad»-muzei
Станция Лихая-вид на пути 1-3.jpg|Lihai-raudtestancii (2019)
</gallery>

== Homaičendad ==
<references />

== Irdkosketused ==
* [http://kamensk.donland.ru/ Lidnan tobmuden aluzkundoiden sait (''kamensk.donland.ru'')] {{ref-ru}}
{{Commons|Category:Kamensk-Shakhtinsky}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
