{{1000}}{{A10000}}
{{Personalii
| изображение = George Gordon Byron, 6th Baron Byron by Richard Westall.jpg
| описание изображения = Bairon-lordan portret,<br /><small>voikuvan tegii om Ričard Uestall-pirdai</small>
}}
'''Džordž Gordon Bairon''' ({{lang-en|George Gordon Byron (Noel), 6th Baron Byron}}; sünd. 22. viluku 1788, [[London]], [[Anglii]], [[Britanine imperii]] — kol. 19. sulaku 1824, [[Mesolongion|Missolungi]], Osmanan Grekanma) oli anglijalaine runokirjutai.

Bairon oli sündnu Džon Bairon-kapitanan (1756−1791) da hänen kahtenden Ketrin Gordon-akan pereheze. Sai Anglijan lord-arvod kümnevoččes igäs, dvojurodnii dedan surman jäl'ghe. Tedoiži hüvin Anglijan klassižid avtorid Herrou-školas, oli pästnus [[Kembridž]]an universitetaspäi. Vn 1812 uhokus ezini ezmäižen kerdan parlamentan Lordoiden Kodiš. Sädi äiluguižid lirižid da satirižid runoid, poemid, p'jesid anglijan kelel, [[romantizm]]an ezitai. Tegi melel Baironan tipišt personažad. Elon lopus ühtni Grekanman sodaha ripmatomudes, Grekanman rahvahaline vägimez'.

Oli naižiš, Anna Izabella Bairon (Annabella, 1792−1860) oli hänen ak vn 1815 vilukus — vn 1816 sulakus. Sündutihe naimiželos üks'jäižen [[Ada Lavleis|Ada-tütren]], programmiruindan alusenpanijan. Sid' runokirjutai ajoi verhiže maihe pördmatomikš, sädi poemid villal läz Ženevad, i eli Italijas Gviččioli-grafanakanke naindata vn 1819 sulakuspäi.

== Valitud sädused ==
* «Joudan časud» ({{lang-en|Hours of Idleness}}, 1807)
* «Čail'd-Garol'dan pühämatk» (''Childe Harold’s Pilgrimage'', 1812−1818)
* «Gäur» (''The Giaour'', 1813)
* «Abidosan neičeine» (''The Bride of Abydos'', 1813)
* «Korsar» (''The Corsair'', 1814)
* «Türmatud Šil'jonha mez'» (''The Prisoner of Chillon'', 1816)
* «Pimeduz» (''Darkness'', 1816)
* «Don Žuan» (''Don Juan'', 1819−1824)
* «Mazepa» (''Mazeppa'', 1819)

== Homaičendad ==
<references/>

{{stub}}
[[Kategorii:Suren Britanijan runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Grekanmas]]
