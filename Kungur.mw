{{Eländpunkt
 | Nimi = Kungur<br />Кунгур
 | Lidnanznam = Kungur COA (1994).gif
 | Flag = Flag of Kungur (Perm krai).png
 | Lidnanznam text = Kunguran lidnanznam
 | Flag text = Kunguran flag
 | Valdkund = Venäma
 | Eläjiden lugu = 64,259
 | Voz' = 2021
 | Pind = 68.7
 | Fail = Vid na Kungur sverhu.jpg
 | Pämez' = Vadim Lisanov<br />(keväz'ku 2020—,<br />''Вадим Лысанов'')
 | Telefonkod = +7-34271-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Kungur''' ({{lang-ru|Кунгур}}, mugažo [[permin komin kel'|permin komin]]) om [[Venäma]]n lidn [[Permin rand]]an suvipäivnouzmas. Se om [[Kunguran lidnümbrik]]on administrativine keskuz (mülüb sihe vn 2020 tal'vkuspäi).

== Istorii ==
Eziauguižešti Kungur oli saudud 17 virstad suvhe vl 1648 (nüg. Troick-külä), nimitihe Kungurk-jogen mödhe (nüg. Kungur, Irenin ližajogi). Oli muretud vl 1662 baškiralaižiden vasthalibundan aigan. Nügüdläižen eländpunktan aluz oli pandud lidnuseks vl 1663. Se sai lidnan statusad vl 1781. ''Kungur-raudtestancii'' om olmas [[Transsib]]an [[Perm']] — [[Jekaterinburg]] pidustal vspäi 1909. Vn 2020 tal'vkus Kunguran rajon i Kungur-lidn da lidnümbrik oma ühtištadud.

Kungur om maižanduzrajonan keskuz, sadas [[kivivoi]]d-ki sen ümbrištos. Ižandusen päsarakod oma sömtegimišt, mašiništon pästand samha kivivoid (pörkičimed), sauvondmaterialiden tehmine sijaližes [[gips]]aspäi, mugažo järed nahktegesiden fabrik, čomamahttegesiden tegim (kividen ümbriradmine), mebel'fabrik, soitoiden fabrik ([[gitar]]ad) oma olmas.

== Geografijan andmused ==
Lidn sijadase [[Silv]]-jogen randoil (ven. i permin komin: ''Сылва'', lankteb [[Kaman vezivaradim]]he huralpäi), mugažo sen Iren'- (hura) i Šakv- (oiged) ližajogiden randoil. Seižub [[Uralmäged|Uralan]] ezimägišton [[karst|karsttahondas]], mecan da stepin zonas, 120 m keskmäižel korktusel valdmeren pindan päl. Kungur alištub [[sur'vezi]]le kevädel lumen teravan kostandan tagut. Jämägi lidnanno da [[Kunguran jäkar|jäkar]] sen südäimes oma valdkundaline kel'dtaho. Matkad [[Perm'|Permihesai]] om 90 km lodeheze.

Kungur oli lidnümbrikon üks'jäižeks eländpunktaks edel ühtištust Kunguran rajonanke.

== Eläjad ==
Vn 2010 Venäman rahvahanlugemižen mödhe eläjiden lugu oli 66 074 ristitud, nügüdläižen lidnümbrikon koume videndest. Kaikiš suremb ristitišt oli 83 tuhad eläjid vl 1987.

[[Ortodoksine hristanuskond|Ortodoksižen hristanuskondan]] seičeme jumalanpertid<ref>[http://sobory.ru/geo/locat/1678 Kunguran pühäpertid ''sobory.ru''-saital.] {{ref-ru}}</ref> i Ioann-endustajan naižjumalankodi, mugažo [[islam]]an pühäpert' oma avaitud lidnas.

Professionaližen opendusen aluzkundad: Kunguran tehnikum-internat<ref>[http://kungur-ti.ru/ Kunguran tehnikuman-internatan sait (''kungur-ti.ru'').] {{ref-ru}}</ref>, Kunguran maižandusen kolledž<ref>[http://ksxk59.ru/ Kunguran maižandusen kolledžan sait (''ksxk59.ru'').] {{ref-ru}}</ref>, Kunguran avtotransportine kolledž<ref>[http://mirkatk.ru/ Kunguran avtotransportižen kolledžan informacine sait (''mirkatk.ru'').] {{ref-ru}}</ref>, Kunguran valdkundaline čomamahtoližtegimištoline kolledž<ref>[http://kghpk.ru/ Kunguran valdkundaližen čomamahtoližtegimištoližen kolledžan sait (''kghpk.ru'').] {{ref-ru}}</ref> (Moskvan akademijan Stroganovan nimed filial).

Edeline lidnan pämez' om Sergei Gordejev (viluku 2018 — keväz'ku 2020).

== Galerei ==
<gallery mode="packed" heights="125px">
Kungur asv2019-05 img49 City Duma.jpg|Lidnümbrikon Duman sauvuz (2019, ende Jefim Dubinin-torgovanan erižpert')
Kungur asv2019-05 img77 Museum of Arts.jpg|Čomamahtoine muzei (2019)
Kungur asv2019-05 img70 Cathedral Square.jpg|Torguindrived i ph. Oleksijan jumalanpert', vn 2019 nägu
Сылвенский мост - panoramio.jpg|Silvan avtotesild vl 2015 ({{lang-ru|Сылвинский мост}})
Kungur asv2019-05 img86 Railway station.jpg|Kungur-päraudtestancijan sauvuz vl 2019
</gallery>

== Homaičendad ==
<references />

== Irdkosketused ==
* [http://www.kungur-adm.ru/ Lidnan tobmuden aluzkundoiden oficialine sait (''kungur-adm.ru'').] {{ref-ru}}
{{Commons|Category:Kungur}}

{{Permin randan lidnad}}

[[Kategorii:Kungur| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Kunguran lidnümbrik|*]]
