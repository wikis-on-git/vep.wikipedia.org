{{Eländpunkt
 | Nimi = Kungur<br />Кунгур
 | Lidnanznam = Coat of Arms of Kungur (Perm krai) (1783).png
 | Flag = Flag of Kungur (Perm krai).png
 | Lidnanznam text = Kunguran lidnanznam
 | Flag text = Kunguran flag
 | Valdkund = Venäma
 | Eläjiden lugu = 66,157
 | Voz' = 2017
 | Pind = 68.7
 | Fail = Kungur general wiev at october 2010.jpg
 | Pämez' = Sergei Gordejev (2017—)
 | Telefonkod = +7-34271-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Kungur''' ({{lang-ru|Кунгур}}, mugažo [[permin komin kel'|permin komin]]) om [[Venäma]]n lidn da lidnümbrik [[Permin rand]]an suvipäivnouzmas. Se om [[Kunguran rajon]]an administrativižeks keskuseks, ei mülü rajonha.

== Istorii ==
Eziauguižešti Kungur oli saudud 17 virstad suvhe vl 1648 (nüg. Troick-külä), nimitihe Kungurk-jogen mödhe (nüg. Kungur, Irenin ližajogi). Oli muretud vl 1662 baškiralaižiden vasthalibundan aigan. Nügüdläižen eländpunktan aluz oli pandud lidnuseks vl 1663. Se sai lidnan statusad vl 1781.

== Geografijan andmused ==
Lidn sijadase [[Silv]]-jogen randoil (ven. i permin komin: ''Сылва'', lankteb [[Kaman vezivaradim]]he huralpäi), mugažo sen Iren'- (hura) i Šakv- (oiged) ližajogiden randoil. Seižub [[Uralmäged|Uralan]] ezimägišton [[karst|karsttahondas]], mecan da stepin zonas, 120 m keskmäižel korktusel valdmeren pindan päl. Kungur alištub [[sur'vezi]]le kevädel lumen teravan kostandan tagut. Jämägi lidnanno da [[Kunguran jäkar|jäkar]] sen südäimes oma valdkundaline kel'dtaho. Matkad [[Perm'|Permihesai]] om 90 km lodeheze.

Kungur om lidnümbrikon üks'jäine eländpunkt. Kunguran rajonan territorii ümbärdab sidä.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 66 074 ristitud. Kaikiš suremb ristitišt oli vl 1987 — 83 tuhad eläjid. [[Ortodoksine hristanuskond|Ortodoksižen hristanuskondan]] kuz' jumalanpertid da [[islam]]an pühäpert' oma lidnas.

Lidn om maižanduzrajonan keskuz. Ižandusen päsarakod oma sömtegimišt, mašiništon pästand samha kivivoid (pörkičimed), sauvondmaterialiden tehmine sijaližes [[gips]]aspäi, mugažo järed nahktegesiden fabrik, čomamahttegesiden tegim (kividen ümbriradmine), mebel'fabrik, soitoiden fabrik ([[gitar]]ad) oma olmas. Professionaližen opendusen aluzkundad: äiprofil'ne tehnikum, maižandusen kolledž, čomamahtoližtegimišton kolledž.

''Kungur-raudtestancii'' om olmas [[Transsib]]an [[Perm']] — [[Jekaterinburg]] pidustal vspäi 1909.

== Irdkosketused ==
* [http://www.kungur-adm.ru/ Lidnan tobmuden aluzkundoiden oficialine sait (''kungur-adm.ru'').] {{ref-ru}}
{{Permin randan lidnad}}

{{stub}}
[[Kategorii:Kungur| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Permin randan lidnümbrikod]]
[[Kategorii:Kunguran rajon|*]]
