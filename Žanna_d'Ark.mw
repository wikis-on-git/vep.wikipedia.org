{{1000}}
{{Personalii}}
'''Žanna d'Ark ''' ({{lang-fr|Jeanne d'Arc}} [ʒan daʁk]; sünd. 6. viluku 1412, Domremi, [[Francii|Francijan kunigahuz]] — kol. 30. semendku 1431, [[Ruan]], [[Normandii]]), ''Orleanalaine neižne''-psevdonimanke {{lang-fr|La Pucelle d'Orléans}}, oli Francijan rahvahaline vägelaine, francižiden sodavägiden üks' käsknikoišpäi [[Sadavozne soda|Sadavoččen sodan]] aigan. Putui burgundijalaižile plenha, hö andoihe Žannad anglijalaižile, miččed sudiba da paloiba händast pažagal jeretikaks.

Sadavozne soda mäni Anglijad vaste, [[Pariž]] oli anastadud, kunigaz pageni Francijan suvhe. Ani kuti Jumal oigenzi neidišt, i Karl VII pani Žannad sodakäsknikaks. Saldatad oliba ülenpäiš oigetud Jumalal neiččespäi da heitiba anglijalašt ümbärdust tarbhaižes [[Orlean]]-lidnaspäi nelläs päiväs (se azjtego om lidnan jogavozne praznik tähäsai). Sil aigalpäi Žannan armii vägesti kaikel sijal, i kahtes kus Karl VII kändi kunigahaks. Žannan armijan vägestused i kunigahan anglijalaižišpäi illegitimižuz tegiba Francijan ripmatomuden kaičendan päsüks. Vl 1453 Sadavozne soda lopihe i Francii-valdkund ühtištuihe möst.

Vl 1456 vedihe toštmižprocessan da todestihe Žannan hüvän nimen. [[Katoline jumalankodikund]] kanonizirui händast vodel 1920. Pühän Žannan kuva om läz kaikuččes katoližes Francijan jumalanpertiš.

{{stub}}
[[Kategorii:Francijan sodamehed]]
[[Kategorii:Sadavozne soda]]
[[Kategorii:Pühäd mehed kirjamišton mödhe]]
[[Kategorii:Personalijad kirjamišton mödhe]]
