{{Eländpunkt
 | Nimi = Gorbatov<br/>Горбатов
 | Lidnanznam = Coat of Arms of Gorbatov 1781.jpg
 | Flag = 
 | Lidnanznam text = Gorbatovan lidnanznam
 | Flag text = 
 | Valdkund = Venäma
 | Eläjiden lugu = 1,844
 | Voz' = 2020
 | Pind = 10
 | Fail = Oka River bank in Gorbatov.jpg
 | Pämez' = Sergei Jerömin<br/>(kül'mku 2019—)
 | Telefonkod = +7-83171-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Gorbatov''' ({{lang-ru|Горба́тов}}) om [[Venäma]]n lidn [[Alalidnan agj]]an päivlaskmas. Se om agjan kaikiš penemb lidn, [[Pavlovon rajon]]an lidnankundan administrativine keskuz.

== Istorii ==
[[Meššora]]-heimon ezitajad eliba lidnan tahondas 10.-12. voz'sadal. ''Meššerskaja Porosl' ''-külä mainitase vspäi 1565. Udesnimitihe ''Gorbatai-küläks'' ({{lang-ru|Горбатая}}) ezmäižen Aleksandr Gorbatii-Šuiskii-ruhtinasen-pidajan kanzannimen mödhe. Vl 1565 [[Ivan Grazii|Ivan IV]] anasti küläd ruhtinasel da andoi jumalankodile. Vl 1672 saudihe ezmäšt pujumalanpertid, i külä kändihe Gorbatovo-žiloks. Vl 1779 ühtištuihe sidä Meššorskai-slabadanke, žilo sai makundan lidnan statusad. Seižui «[[Moskv]] — Alauz'lidn»-traktal.

Gorbatov šingotase [[kervač]]uiden da [[nor]]oiden fabrikal amussai, mugažo poimetišiden fabrikan (kuti [[Šahunj]]as) i Pavlovon suvenirtegimen filialil. Kazvatadas [[jablokpu]]id, [[višn'|višnäd]] da marjoid suriš lugumäriš. Kurorttahond lebukodidenke ümbärdab lidnad.

== Geografijan andmused ==
Lidn sijadase [[Okanjogi|Okan]] oiktal randal sen känmas, 160 m ü.m.t. keskmäižel korktusel, valdmad oma olmas. Matkad [[Alauz'lidn]]hasai om 62 km päivnouzmha-pohjoižpäivnouzmha orhal vai 89 km avtotedme, [[Pavlovo]]-rajonkeskushesai om 15 km suvhe orhal vai 20 km avtotedme. Lähembaine lidn om [[Volodarsk]] 13 km pohjoižpäivnouzmha orhal vai 117 km avtotedme. Lähembaine avtotedme Vorsm-raudtestancii om 12 km suvipäivnouzmha lidnaspäi.

Kaik 14 küläd i kaks' žilod mülüdas lidnankundha Gorbatovan ližaks vspäi 2009. Lidnankundan pind — 176,71 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 2 278 ristitud, lidnankundan — 2 813 ristitud. Kaikiš suremb lidnan ristitišt oli 4 800 eläjad vl 1913 i 4 611 eläjad vl 1970. Kaik 2 387 ristitud elihe lidnankundas vl 2017.

Rahvahad (2010): [[venälaižed]] — 98,5%, toižed rahvahad — 1,5%.

[[Ortodoksine hristanuskond|Ortodoksižen hristanuskondan]] koumen jumalanpertin i ühten časounän sauvused<ref>[http://sobory.ru/geo/locat/6891 Gorbatovan pühäpertid ''sobory.ru''-saital.] {{ref-ru}}</ref> oma kaičenus lidnas erazvuiččes olendas, niišpäi kaks' jumalanpertid oma väges.

Professionaližen opendusen lähembaižed aluzkundad ratas [[Pavlovo]]-rajonkeskuses.

== Galerei ==
<gallery mode="packed" heights="125px">
Park of Gorbatov in may.JPG|Monument Suren sodan pölištunuzile sodamehile lidnan puištos, 2011
Троицкий собор в Горбатове, северная сторона, 2020-03-01.jpg|Pühän Stroican päjumalanpert', vn 2020 nägu (om saudud vll 1813−1814)
Жилой дом с торговыми помещениями на Приокской улице, 16, Горбатов, 2020-03-01.jpg|Istorine eländpert' torguindhonusidenke vl 2020
Town Secondary School.jpg|Lidnan keskškol (2009)
Gorbatov Recreation House.jpg|Gorbatovan lebukodi vl 2009
</gallery>

== Homaičendad ==
<references />

== Irdkosketused ==
* [http://admpavlovo.ru/page/mo-ggorbatov/ Lidnankundan lehtpoled Pavlovon rajonan tobmuden aluzkundoiden ''admpavlovo.ru''-saital.] {{ref-ru}}
{{Commons|Category:Gorbatov}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Pavlovon rajon]]
