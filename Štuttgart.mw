{{10000}}{{A10000}}
{{Eländpunkt
 | Nimi = Štuttgart<br />Stuttgart
 | Lidnanznam = Coat of arms of Stuttgart.svg
 | Flag = Flag of Stuttgart.svg
 | Lidnanznam text = Štuttgartan lidnanznam
 | Flag text = Štuttgartan flag
 | Valdkund = Saksanma
 | Eläjiden lugu = 632,743
 | Voz' = 2017-12-31
 | Pind = 207.35
 | Fail = Stuttgart collage.jpg
 | Pämez' = Fric Kun<br />(viluku 2013—)
 | Telefonkod = +49-711
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Stuttgart Rathaus01.JPG|thumb|left|250px|Lidnan tobmuden pert']]
'''Štuttgart''' ({{lang-de|Stuttgart}} [ˈʃtʊtɡaʁt], sündui saksan ''Stutengarten''-sanaspäi — «hebonvodindferm»; švabijan pagin: ''Schduagert'' [ˈʒ̊d̥ua̯ɡ̊ɛʕd̥]) om lidn [[Saksanma]]n suvipäivlaskmas. Se om kudenz' surtte lidn valdkundas eläjiden lugun mödhe. Om olmas [[Baden-Vürtemberg]]-federacijanman pälidnaks vspäi 1952.

== Istorii ==
Eländpunktan aluz om pandud vl 950 küläks holitamha hebonvodindfermad. Vl 1219 se sai lidnan statusad. Vozil 1251−1952 oli Vürtemberg-man pälidnaks.

Mail'man tetabiden mašiništonsauvomižen kompanijoiden päfaterad sijadasoiš Štuttgartas: [[Daimler]], [[Porsche]]. Lidnan fondbirž om kahtenz' znamoičendal valdkundas [[Frankfurt Mainal|Frankfurtan]] fondbiržan jäl'ghe.

== Geografijan andmused ==
[[Fail:Stuttgart Stadtteile.svg|thumb|left|250px|Lidnan rajonad vl 2009.]]
Lidn sijadase istorižes [[Švabii]]-regionas, federacijanman keskuzpalas, [[Nekkar]]-jogen randoil ([[Rein]]an oiged ližajogi), [[Al'pad|Al'piden]] ezimägišton 207..549 m korktusil, 245 m ü.m.t. keskmäižel korktusel.

Klimat om [[ven vö|ven]] valdmeren. Voden keskmäine lämuz om +9,4 C°. Paneb sadegid 718 mm vodes, enamba semendkus-heinkus (86 mm kus).

Štuttgart jagase 23 lidnümbrikho (saks. ''Stadtbezirk''), ned alajagasoiš 152 lidnrajonha (saks. ''Stadtteil'').

== Eläjad ==
Vl 2012 eläjiden lugu oli 597 939 ristitud. Kaikiš suremb lidnan ristitišt oli 640 560 eläjad vl 1962 i 633 158 eläjad vl 1970. Läz 2,7 mln ristituid elädas lidnaglomeracijas.

Lidnalaižiden kaks' videndest oma sündnuded verhiže maihe, videndez oli Saksanman rahvahanikuseta (2006).

== Transport ==
Avtobusad, ezilidnelektrojonused, tramvaid, mägitramvai da funikulör oma kundaližtransportaks lidnas.

Rahvahidenkeskeine civiline lendimport (''STR'') sijadase 12 km lidnan keskusespäi suviröunal. Tehtas äi reisid Evropadme, [[Keskmeri|Keskmeren]] lebutahoiže, mugažo om reisid Turkanmaha i AÜV:oiden päivnouzmha.

== Irdkosketused ==
* [http://www.stuttgart.de/ Lidnan tobmuden aluzkundoiden oficialine sait (''stuttgart.de'').] {{ref-de}} {{ref-en}}
{{Commons|Stuttgart}}

{{Saksanman federacijanmad}}

[[Kategorii:Štuttgart| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Baden-Vürtemberg|*]]
