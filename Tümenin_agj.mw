{{Venälaižen Federacijan subjekt
|Nimi           = Tümenin agj
|Venälaine nimi = Тюменская область
|Flag           = [[Fail:Flag of Tyumen Oblast.svg|150px|Tümenin agjan flag]]
|FSCoA          = [[Fail:Coat of arms of Tyumen Oblast.png|110px|Tümenin agjan znam]]
|FlagLnk        = Tümenin agjan flag
|CoALnk         = Tümenin agjan znam
|FSMap          = [[Fail:Map of Russia - Tyumen Oblast.svg|300px]]
|FSCtrWhat      = Pälidn
|FSCtrNm        = [[Tümen']]
|AreaRnk        = 3 (24)
|TotArea        = 1464173
|WaterPrcnt     = 11.62
|PopRnk         = 9 (31)
|Eläjiden lugu  = 3,692,400
|PopCtDate      = 2018
|PopDens        = 2.52
|GDPRnk         = 19 (2)
|GDP            = 927,0
|GDPCtDate      = 2016
|GDP(PPP)       = 632,2
|FedDistrNm     = Uraline
|EcRegNm        = Päivlaskmaižen Sibirin
|OfLangs        = [[venäkel']]
|HeadTtl        = Gubernator
|HeadNm         = [[Jakušev Vladimir|Vladimir Jakušev]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Korepanov Sergei|Sergei Korepanov]]
|FSAnthem       = 
|Domain         = 
|CadNo          = 72
|MSK            = [[UTC]]+5 ([[MSK]]+2)
}}
'''Tümenin agj''' ({{lang-ru|Тюменская область}}) om [[Venäma|Venälaižen Federacijan]] [[Venälaižen Federacijan subjektad|subjekt]]. Se om Venäman kaikiš suremb agj ühtes avtonomižidenke ümbrikoidenke — [[Hantin da Mansin avtonomine ümbrik]] i [[Jamalan Nenciden avtonomine ümbrik]]. Nene ümbrikod oma Venälaižen Federacijan täuz'valdaižikš subjektoikš, no niiden territorijad eläjidenke mülüdas Tümenin agjaha sen Päkäskusen mödhe, ani kuti pen' federacii suren Federacijan südäimes.

Se mülüb [[Uralan federaline ümbrik|Uralan federaližhe ümbrikho]].

Agjan administrativine keskuz da kaikiš suremb lidn om [[Tümen']].

== Keled ==
Valdkundkel' om [[venäkel']] agjan suves.

[[Hantin da Mansin avtonomine ümbrik|Hantin da Mansin avtonomižen ümbrikon]] valdkundkeled oma [[venäkel']], [[hantin kel']] da [[mansin kel']].

[[Jamalan Nenciden avtonomine ümbrik|Jamalan Nenciden avtonomižen ümbrikon]] valdkundkeled oma [[venäkel']] da [[nencan kel']].

== Istorii ==
Tümenin agj om olmas vs 1944 elokun 14. päiväspäi.

Tümenin agjan Päkäskuz<ref>[http://constitution.garant.ru/region/ustav_tumen/ Tümenin agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1995 15. päiväl kezakud Agjan Duman ezitajil, om allekirjutadud agjan Administracijan pämehel sen-žo voden 30. päiväl kezakud da om väges äjidenke vajehtusidenke.

== Geografijan andmused ==
[[Fail:Relief Map of Tyumen Oblast.png|thumb|left|250px|Tümenin agjan reljefan kart (suvipala).]]
Agjal om röunoid [[Krasnojarskan rand]]anke pohjoižpäivnouzmas da päivnouzmas, [[Tomskan agj|Tomskan]] da [[Omskan agj|Omskan]] agjoidenke suvipäivnouzmas, [[Kazahstan]]anke suves (sen [[Pohjoižkazahstanan agj]]anke), [[Kurganan agj|Kurganan]] da [[Sverdlovskan agj|Sverdlovskan]] agjoidenke suvipäivlaskmas, [[Komin Tazovaldkund]]anke päivlaskmas da [[Arhangel'skan agj]]anke (sen [[Nencan avtonomine ümbrik|Nencan avtonomiženke ümbrikonke]]) lodehes. Agjan pohjoižed randad lainištadas [[Jävaldmeri|Jävaldmeren]] [[Karan meri]] i [[Obin laht]]. Üks'jäine Venäman agj, kudamb ühtenzoitab Jävaldmeren randpol't valdkundröunanke suves.

Pind om 1 464 173 km², sidä kesken [[mec]] otab 430 000 km², [[tundr]] levineb pohjoižpoliš. Znamasižed joged oma [[Ob']] da [[Irtiš]], mugažo [[Tobol]] agjan suves.

Reljef om tazo da alangoikaz tobjan palan. [[Päivlaskmaine Sibirin alangišt]] levigandeb kaikuččel subjektal koumespäi.

Klimat om [[ven vö|ven]] kontinentaline agjan suves da keskuses, [[subarktine vö|subarktine]] da [[arktine vö|arktine]] agjan pohjoižes (ümbrikoiš). Vilukun keskmäine lämuz om −17 C° agjan suves da −27 C° agjan pohjoižes.

Londuseližed varad oma [[kivivoi]] (sidä kesken agjan suves; Venäman tobj pala), [[londuseline gaz]] (Venäman tobj pala), [[turbaz]], metallad ([[Uralmäged|Uralan]] pautkil: [[vas'k]], [[hahktin]], [[hrom]]), [[sauvondmaterialad]] ([[lete|letked]], [[mouckivi]]), [[kalližarvoižed kived]], [[mec]], [[sapropel']], [[jod]]akahad da [[brom]]akahad manalaižed veded (Venäman jodan da broman tobj pala), [[vezi|reskvezi]].

== Tobmuz ==
[[Fail:Tyumen Title Regional Council.jpg|thumb|right|250px|Agjan Duman ištundoiden sija [[Tümen'|Tümeniš]].]]
Agjan pämez' nimitase gubernatoraks. [[Jakušev Vladimir|Vladimir Jakušev]] radab gubernatoran vs 2005 kül'mkun 24. päiväspäi. Kaik rahvaz (ümbrikoidenke) valičeb gubernatorad, no hänen valdatused oma väges vaiše Tümenin agjan suvipalas. Hänen valdatusiden strok om viž vot. Gubernator om mugažo agjan Ohjastusen pämez', hän märičeb sen strukturad da paneb sen ühtnijoid radnikusile. Ezmäine varagubernator da ühesa muite varagubernatorad oma hänele abhu.

Tümenin agjan üks'kodine parlament om Agjan Dum 48 deputatanke. Kaik rahvaz (ühtes avtonomižidenke ümbrikoidenke) valičeb heid videks vodeks. Agjan suvipala da ümbrikod ezitadas ičeze ristitišton lugumäran mödhe. [[Korepanov Sergei|Sergei Korepanov]] radab Agjan Duman ezimeheks vs 1998 vilukun 16. päiväspäi nelländen strokun jäl'geten.

Radonoigendai tobmuz om Tümenin agjan Ohjastuz. Sikš ku avtonomižil ümbrikoil ekonomine ičeohjanduz om, ka sen valdatused oma väges vaiše Tümenin agjan suvipalas. Agjan departamentad, komitetad, ohjandused, valdkundaližed inspekcijad da laudkundad alištudas Ohjastusele.

Gubernatoran valičendad oliba vn 2014 14. päiväl sügüz'kud, [[Jakušev Vladimir|nügüdläine gubernator]] sai vägestust ezmäižel tural (86,56% vai läz 1,27 mln.), radab koumanden strokun. Agjan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 3 395 755 ristitud, avtonomižita ümbrikoita — läz 1,2 mln<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte nellänz' ristit videspäi om lidnalaine.

Kaik om [[Tümenin agjan lidnad (avtonomižita ümbrikoita)|viž lidnad]] agjas ümbrikoita, niidenke — 26. Mugažo 1 lidnanvuitte žilo om, ümbrikoidenke — 30. Toine järed lidn (läz 100 tuh. ristituid, ümbrikoita) om [[Tobol'sk]]. Vl 2017 kaik oli 5 eländpunktad enamba mi 20 tuh. eläjidenke (ümbrikoidenke — 30).

Rahvahad (ümbrikoidenke, enamba 1% vl 2010): [[venälaižed]] — 69,3%, [[totarlaižed]] — 7,1%, [[ukrainalaižed]] — 4,6%, [[baškiralaižed]] — 1,4%, [[azerbaidžanlaižed]] — 1,3%, toižed rahvahad — 10,8%, rahvahuden ozutandata — 5,5%. Erased Pohjoižpolen igähižed rahvahad (vl 2010): [[nencalaižed]] — 31 621 rist. (0,93%), [[hantilaižed]] — 29 277 rist. (0,86%), [[mansilaižed]] — 11 614 rist. (0,34%).

Rahvahad (avtonomižita ümbrikoita, enamba 1% vl 2010): [[venälaižed]] — 79,5%, [[totarlaižed]] — 7,7%, [[ukrainalaižed]] — 1,3%, [[kazahlaižed]] — 1,0%, toižed rahvahad — 5,4%, rahvahuden ozutandata — 5,1%. Erased Pohjoižpolen igähižed rahvahad (vl 2010): [[hantilaižed]] — 720 rist. (0,05%), [[mansilaižed]] — 471 rist. (0,04%), [[nencalaižed]] — 411 rist. (0,03%).

== Homaičendad ==
<references />

== Irdkosketused ==
* [http://www.admtyumen.ru/ Tümenin agjan gubernatoran da Ohjastusen oficialine portal (''admtyumen.ru'').] {{ref-ru}} {{ref-en}} {{ref-de}}
* [http://www.duma72.ru/ Tümenin agjan Duman oficialine portal (''duma72.ru'').] {{ref-ru}} {{ref-en}}

{{Tümenin agjan lidnad (avtonomižita ümbrikoita)}}
{{Hantin da Mansin avtonomižen ümbrikon lidnad}}
{{Jamalan Nenciden avtonomižen ümbrikon lidnad}}
{{Venälaižen Federacijan subjektad}}

[[Kategorii:Tümenin agj| ]]
