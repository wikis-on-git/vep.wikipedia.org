'''Elektron''' ([[amuižgrekan kel'|amuižgrek]].: ''ἤλεκτρον'' «[[jartal']]») om stabiline [[elementarine heneg|heneg]] negativiženke [[täude|täutkenke]], strukturan materijan üks' päühtnikoišpäi. Se om [[fermion]] (toižin sanoin, pol'spinanke), mülüb [[lepton]]ihe, üks'jäine stabiline heneg niiden keskes. [[Atom]]oiden [[elektronpäluine|elektronpäluižed]] kogoneba elektronišpäi.

Irdaližed elektronpäluižed märitas atoman himižid ičendoid tobjan palan. Joudjiden elektroniden likundaspäi erased nägused lähttas, ozutesikš, [[elektrojoksuz]] veimiš da vakuumas.

== Ičendad ==
Elementarižiden henegiden fizikas nügüd'aigaižen el'gendusen mödhe, elektron om jagamatoi da strukturatoi heneg 10<sup>-17</sup> sm-keskustoihepäi. Elektron ühtneb [[väll' vastaimižpaineg|välläs]], [[elektromagnitine vastaimižpaineg|elektromagnitižes]] da [[gravitacine vastaimižpaineg|gravitacižes]] vastaimižpainegihe. Se mülüb leptoniden gruppha da (ičeze antihenegenke, [[pozitron]]anke ühtes) om kaikiš kebnemb heneg leptonišpäi täutkenke.

{{stub}}
[[Kategorii:Fizik]]
[[Kategorii:Elementarižed heneged]]
[[Kategorii:Elektruz]]
[[Kategorii:Leptonad]]
