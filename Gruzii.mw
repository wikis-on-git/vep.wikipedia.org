{{Valdkund
| Nimi = Gruzii<br />საქართველო<br /><small>''(Sakartvelo)''</small>
| Valdkundznam = Greater coat of arms of Georgia.svg
| Flag = Flag of Georgia.svg
| Valdkundznam text = Gruzijan valdkundznam
| Flag text = Gruzijan flag
| Pälidn = Tbilis
| Eläjiden lugu = 4,935,880<ref name="ciagg">[https://www.cia.gov/library/publications/the-world-factbook/geos/gg.html Gruzijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 69,700
| Kart = Georgia in its region (claimed hatched).svg
| Kel' = [[gruzijan kel'|gruzijan]]
| Valdkundan pämez' = [[Margvelašvili Giorgi|Giorgi Margvelašvili]]
| Päministr = [[Garibašvili Irakli|Irakli Garibašvili]]
| Religii = [[hristanuskond]], [[islam]]
| Valüt = [[gruzijan lari]] (GEL)
| Internet-domen = [[.ge]], [[.გე]]
| Telefonkod = +995
| Aigvö = [[UTC]]+4
}}
'''Gruzii''' ([[gruzijan kel'|gruz.]]: საქართველო ''Sakartvelo'', se om täuz' oficialine nimituz), om valdkund [[Azii|Azijan]] päivlaskmas, [[Must meri|Mustan meren]] päivnouzmaižen randištonke. Pälidn da kaikiš suremb lidn om [[Tbilis]]. Parlamentan olendsija om [[Kutaisi]] (vspäi 2012).

== Istorii ==
Vl 1991 keväz'kun 31. päiväl tegihe referendum ripmatomuden polhe, 98,93% oli «za». Sil-žo vodel sulakun 9. päiväl Gruzii tedoti ičeze ripmatomudes [[Nevondkundaline Ühtištuz|NSTÜ]]:späi. Vl 1991 tal'vkun 26. päiväl ripmatomuz linni täudeks.

Vozil 1991-1992 rahvahanikoiden soda zavodihe valdkundan pohjoižes, muga [[Suviosetii]]-territorii rahvahidenkeskeižeta tunduštuseta om sündnu. Vozil 1992-1993 rahvahanikoiden soda zavodihe valdkundan lodehes, muga [[Abhazii]]-territorii rahvahidenkeskeižeta tunduštuseta om sündnu. Vl 2008 uz' azekaz konflikt oli Suviosetijas, nügüd'aigan [[Abhazii]] da [[Suviosetii]] oma ripmatomudenke de fakto, ned oma Gruzijan ohjastusen kontrolita.

Jäl'gmäine konstitucii<ref>[http://www.parliament.ge/uploads/other/28/28803.pdf Gruzijan Konstitucijan tekst vl 2010 valdkundan parlamentan saital (parliament.ge).] {{ref-en}}</ref> oli vahvištadud parlamental vl 1995 elokun 24. päiväl da tuli väghe sil-žo vodel redukun 17. päiväl. Se om väges nügüd'-ki voziden 2004 da 2010 znamasižiden vajehtusidenke.

== Geografijan andmused ==
[[Fail:Georgia Topography.png|thumb|left|250px|Gruzijan topografine kart.]]
Gruzii om mavaldkundröunoiš<ref name="ciagg"/> [[Venäma]]nke pohjoižes da päivnouzmas (röunan piduz — 894 km), [[Azerbaidžan]]anke päivnouzmas da suvipäivnouzmas (428 km), [[Armenii|Armenijanke]] (219 km) da [[Turkanma]]nke (273 km) suves. Ühthine röunoiden piduz om 1814 km. Gruzijan päivlaskmaižed randad lainištab [[Must meri]] 310 km randanpirdanke. Valdkundan pind om 69,700 km².

Valdkundan kaikiš korktemb čokkoim om Suren Kavkazan [[Šhar]]-mägenpä (5201 m).

Londuseližed pävarad oma [[raud|raudkivend]], [[vas'k]], [[marganc]], [[gidroenergii]]; toižed varad oma [[kivivoi]], [[kivihil']], [[mec]].

== Politine sistem ==
[[Fail:Tbilisi Presidential Palace IMG 8920 1920.jpg|thumb|right|250px|Gruzijan prezidentan da sen administracijan pert'kulu (''Avlabarin rezidencii'') [[Tbilis]]as.]]
Ohjandusen form om unitarine konstitucine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident ([[gruzijan kel'|gruz.]]: საქართველოს პრეზიდენტი, ''Sakartvelos prezidenti''), hän-žo om armijan päkäsknik. Kaik rahvaz valičeb prezidentan videks vodeks, ühten toštstrokun om voimuz. Ku parlament pästi radmaspäi ministrid da koume kerdad ei voi vahvištada ut ohjastust, ka prezidentale sab pästta radmaspäi parlamentan ühtnijoid.

Käskusenandajan tobmuden pä om üks'kodine Parlament ([[gruzijan kel'|gruz.]]: საქართველოს პარლამენტი, ''Sakartvelos parlament'i'') 150 ühtnijanke, kaik rahvaz valičeb heid nelläks vodeks.

Radonoigendajan tobmuden pä om päministr. Prezident ezineb päministrad (parlamentan ezipartijan liderad), parlament vahvištab händast radnikusele. Päministr vahvištab radnikusele toižid ministrišton ühtnijoid. Ministrišt kogoneb kaks' varapäministrad, koume valdkundališt ministrad da 14 tošt ministrad. Kaik ministrišt pästase radmaspäi edel järgvaličendoid parlamentha.

Järgvaličendad parlamentha oliba vl 2012 redukun 1. päiväl. Prezidentan järgvaličendad oliba vl 2013 redukun 27. päiväl, nügüdläine [[Giorgi Margvelašvili]]-prezident sai 62,12%. Vs 2013 kül'mkun 20. päiväspäi [[Irakli Garibašvili]] om päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gruzijan administrativiž-territorialine jagand]].''

Valdkundan konstitucijan mödhe, Gruzii alajagase 12 regionha: 1 [[Tbilis]]-pälidn, 9 agjad ([[gruzijan kel'|gruz.]]: მხარე ''mkhare'') da 2 avtonomišt tazovaldkundad ([[gruzijan kel'|gruz.]]: ავტონომიური რესპუბლიკა ''avtonomiuri resp'ublik'a''): [[Abhazii]] da [[Adžarii]]. [[Abhazii]] da kogodajad [[Suviosetii|Suviosetijha]] nellän agjan palad oma ripmatomad de fakto, niiden administrativine jagand om ičeze kartte.

Agjad alajagase formaližikš 71 municipalitetha ([[gruzijan kel'|gruz.]]: მუნიციპალიტეტი) da 11 tazostadud agjaha lidnha ([[gruzijan kel'|gruz.]]: თვითმმართველი ქალაქი ''t'vit'mmart'veli k'alak'i''), no de fakto — 62 municipalitetha da 11 surhe lidnha.

== Eläjad ==
Gruzijas elädas [[gruzijalaižed]]. Vn 2002 rahvahanlugemižen mödhe, läz 84 procentad eläjid oma [[hristanuskond|ortodoksižed hristanuskojad]], 10% — [[islam|islamanuskojad]].

Toižed sured lidnad (enamba 100 tuh. ristitud vl 2012, surembaspäi penembha): [[Kutaisi]], [[Batum]], [[Rustavi]]. Vl 2012 kaik om 65 lidnad valdkundas, sidä kesken 10 lidnad seištas territorijoil rahvahidenkeskeižeta tundištuseta.

== Ižanduz ==
Gruzijan larin znam: [[Fail:Sign of Georgian Lari (5).png|15px]].

Gruzijan päeksport om [[kivivoi]] (26%), [[teraz]], [[raud]] da niiden ühthesuladused (17%), [[kuld]] (14%); toine eksport om [[heretuz|mineraližed heretused]] (4%), [[pähkim|pähkmed]] (4%), [[vin]] (3%), ezitegesed [[alkogoližed jomad|alkogoližiden jomiden]] täht (3%), [[citrusad|citrusfruktad]] (2%), [[jondvezi]] (2%), üläloštan predmetad (1%), [[elektruz]] (1%), [[cement]] (1%), [[sobad]] (1%), [[pu (material)|pu]] (1%).

== Homaičendad ==
<references />

== Irdkosketused ==
* [http://www.president.gov.ge/ Gruzijan prezidentan oficialine sait.] {{ref-ge}} {{ref-en}} {{ref-ru}}
* [http://www.parliament.ge/ Gruzijan parlamentan oficialine sait.] {{ref-ge}} {{ref-en}}
* [http://gov.ge/ Gruzijan ohjastusen oficialine portal.] {{ref-ge}} {{ref-en}} {{ref-ab}}
* [http://www.geostat.ge/ Gruzijan Statistikan radnikoičendan portal.] {{ref-ge}} {{ref-en}}

{{Commons|Georgia}}
{{Evrop}}
{{Azii}}

[[Kategorii:Gruzii| ]]
