{{Venälaižen Federacijan subjekt
|Nimi           = Komin Tazovaldkund
|Venälaine nimi = Республика Коми <small>(ven.)</small><br />Коми Республика <small>(komi)</small>
|Flag           = [[Fail:Flag of Komi.svg|150px|Komin Tazovaldkundan flag]]
|FSCoA          = [[Fail:Coat of Arms of the Komi Republic.svg|110px|Komin Tazovaldkundan znam]]
|FlagLnk        = Komin Tazovaldkundan flag
|CoALnk         = Komin Tazovaldkundan znam
|FSMap          = [[Fail:Map of Russia - Komi.svg|300px]]
|FSCtrWhat      = Pälidn
|FSCtrNm        = [[Siktivkar]]
|AreaRnk        = 13
|TotArea        = 416774
|WaterPrcnt     = 1.54
|PopRnk         = 60
|Eläjiden lugu  = 840,873
|PopCtDate      = 2018
|PopDens        = 2.02
|GDPRnk         = 29
|GDP            = 546,9
|GDPCtDate      = 2016
|GDP(PPP)       = 640,6
|FedDistrNm     = Lodehline
|EcRegNm        = Pohjoine
|OfLangs        = [[venäkel']], [[komin kel']]
|HeadTtl        = Tazovaldkundan pämez'
|HeadNm         = [[Gaplikov Sergei|Sergei Gaplikov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Valdkundaližen Nevondkundan ezimez'
|LegislNm       = [[Dorofejeva Nadežda|Nadežda Dorofejeva]]
|FSAnthem       = ''[[Komin Tazovaldkundan gimn|Lujas edahan Pohjoižpoles...]]''
|Domain         = 
|CadNo          = 11
|MSK            = [[UTC]]+3 ([[MSK]]+0)
}}
'''Komin Tazovaldkund''' ({{lang-ru|Республика Коми}}, {{lang-kv|Коми Республика}}) vai '''Komi''' om üks' [[Venäma|Venälaižen Federacijan]] [[Venälaižen Federacijan subjektad|tazovaldkundoišpäi]].

Se mülüb [[Lodehline federaline ümbrik|Lodehližhe federaližhe ümbrikho]].

Tazovaldkundan pälidn da kaikiš suremb lidn om [[Siktivkar]].

== Keled ==
Valdkundkeled oma [[venäkel']] da [[komin kel']].

== Istorii ==
Voz'sadoil 14.−15. meiden erad Komin territorii mülüi [[komilaižed|komilaižiden]] nacionaližhe [[Sur' Perm']]-valdkundha.

Komin Tazovaldkund om olmas vs 1921 elokun 22. päiväspäi. Sen aluz om pandud kuti Komin avtonomine agj. Vozil 1936−1991 nimitihe sidä Komin Avtonomižeks Nevondkundaližeks Socialistižeks Tazovaldkundaks, vozil 1991−1993 — Komin Nevondkundaližeks Socialistižeks Tazovaldkundaks.

Komin Tazovaldkundan Konstitucii<ref>[http://constitution.garant.ru/region/cons_komi/ Komin Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1994 17. päiväl uhokud tazovaldkundan Ülembaižen Nevondkundan ezitajil da om väges äiluguižidenke vajehtusidenke.

== Geografijan andmused ==
[[Fail:Relief Map of Komi Republic.png|thumb|left|250px|Komin Tazovaldkundan reljefan kart.]]
Tazovaldkundal om röunoid Tümenin agjan [[Jamalan Nenciden avtonomine ümbrik|Jamalan Nenciden avtonomiženke ümbrikonke]] pohjoižpäivnouzmas, [[Hantin da Mansin avtonomine ümbrik|Hantin da Mansin avtonomiženke ümbrikonke]] päivnouzmas, [[Sverdlovskan agj]]anke suvipäivnouzmas, [[Permin rand]]anke suves, [[Kirovan agj]]anke suvipäivlaskmas, [[Arhangel'skan agj]]anke päivlaskmas, Arhangel'skan agjan [[Nencan avtonomine ümbrik|Nencan avtonomiženke ümbrikonke]] pohjoižes. Komi om mererandatoi tazovaldkund.

Pind om 416 774 km². [[Mec]]ad ottas 297 000 km², [[so]]d — 32 000 km². Znamasižed joged oma [[Pečor (jogi)|Pečor]] sen ližajogidenke ([[Cil'm (Pečoran ližajogi)|Cil'm]], [[Ižm (Pečoran ližajogi)|Ižm]], [[Us (Pečoran ližajogi)|Us]]) da [[Vičegd]] ({{lang-kv|Ežv}}) sen ližajogidenke ([[Sisol]], [[Vim']]). Kaik joged mülüdas [[Jävaldmeri|Jävaldmeren]] basseinha, päiči peniš jogiš suvipäivnouzmas (mülüdas [[Kam (jogi)|Kamanjogen]] da [[Kaspijan meri|Kaspijan meren]] basseinha). Kaik om läz 78 tuhad järvid 4,5 tuh. km² ühthiženke pindanke. Kaikiš suremb järv om [[Jamjärv]] (31,1 km²) tazovaldkundan lodehes.

Reljef om tazo tobjan palan, [[Timanan kräž]] vedase keskusespäi lodeheze. [[Uralmäged|Uralan]] mägenpäd seištas pidust' päivnouzmašt röunad. Kaikiš korktemb čokkoim om Uralan [[Narodnai]]-mägenpä (1895 m) Hantin da Mansin avtonomižen ümbrikon röunal. [[Manrehkaiduz|Manrehkaidused]] oleldas 4,5 ballhasai vägenke kerdan vodes keskmäras.

Klimat om [[ven vö|ven]] kontinentaline. Heinkun keskmäine lämuz om +15..+17 C° suves da +11 C° pohjoižes. Vilukun lämuz om −17..−20 C°. Paneb sadegid vodes 700 millimetrad da sen enamba.

Londuseližed varad oma [[kivivoi]], [[londuseline gaz]], [[kivihil']], [[palab šoidkivi]], [[turbaz]], [[alüminii|boksitad]], [[titan (himine element)|titan]], [[kuld]], [[sauvondmaterialad]] ([[mouckivi]], [[sauvondgips]], [[lete|letked]], [[savi|saved]]), [[fosfor|fosforitad]], [[kalii|kaliisol]], [[rik]], [[almaz]]ad, [[pol'kalližarvoižed kived]], [[mägihrustal']], [[keitandsol]], [[mec]], [[vezi|reskvezi]].

== Tobmuz ==
[[Fail:Стефановская площадь в Сыктывкаре.JPG|thumb|right|250px|Komin Valdkundaližen Nevondkundan pert' [[Siktivkar]]as.]]
Tazovaldkundan pämez' om [[Gaplikov Sergei|Sergei Gaplikov]], radab vs 2015 sügüz'kun 30. päiväspäi. Eziauguižešti [[Putin Vladimir|Venäman prezident]] pani händast radsijha ičeze käsköl velgusentäutajaks. Tazovaldkundan pämehen valdatusiden strok om viž vot, ei sa enamba kaht strokud jäl'geten. Hän märičeb Ohjastusen strukturad da paneb sen ühtnijoid radnikusile, sidä kesken Ohjastusen päministrad da ičeze varapämest — parlamentan hüvästusen sandan jäl'ghe. Tazovaldkundan pämez' ei ole Ohjastusen ühtnijaks. Tazovaldkundan varapämez', Tazovaldkundan pämehen da Ohjastusen Administracii oma hänele abhu.

Komin Tazovaldkundan Valdkundaline Nevondkund om üks'kodižeks parlamentaks 30 ezitajanke. Kaik rahvaz valičeb heid videks vodeks. [[Dorofejeva Nadežda|Nadežda Dorofejeva]] radab Komin Tazovaldkundan Valdkundaližen Nevondkundan ezimeheks vs 2015 sügüz'kun 28. päiväspäi.

Radonoigendai tobmuz om Komin Tazovaldkundan Ohjastuz. Tazovaldkundan ministrused, agentused, radnikoičendad, komitetad da ohjandused alištudas Ohjastusele. [[Gaplikov Sergei|Sergei Gaplikov]] radab Komin Tazovaldkundan Ohjastusen ezimeheks vs 2016 keväz'kun 24. päiväspäi. Kaks' Ohjastusen varaezimest oma hänele abhu.

Valitihe Tazovaldkundan pämest eile ičeze strokul vn 2016 18. päiväl sügüz'kud, [[Gaplikov Sergei|nügüdläine pämez']] sai vägestust ezmäižel tural (62,17%). Valdkundaližen Nevondkundan ühtnoijoiden järgenduseližed valičendad oliba vn 2015 13. päiväl sügüz'kud.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 901 189 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, sidä kesken 23 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe). — Rosstat (''gks.ru''). — Lp. 2.] {{ref-ru}}</ref>. Kaikutte seičemenz' ristit ühesaspäi om lidnalaine eläi.

Kaik om [[Komin Tazovaldkundan lidnad|kümne lidnad]] tazovaldkundas da 29 lidnanvuittušt žilod. Toižed järedad lidnad (enamba 50 tuh. eläjid, surembaspäi penembha) oma [[Uht]] da [[Vorkut]]. Vl 2015 kaik om 12 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 61,7%, [[komilaižed]] — 22,5%, [[ukrainalaižed]] — 4,0%, [[totarlaižed]] — 1,2%, [[vaugedvenälaižed]] — 1,0%, [[saksalaižed]] — 0,6%, [[čuvašalaižed]] — 0,6%, [[azerbaidžanlaižed]] — 0,6%, toižed rahvahad — 2,6%, rahvahuden ozutandata — 5,2%.

Erased toižed igähižed rahvahad: [[permin komilaižed]] — 659 rist. (0,07%), [[nencalaižed]] — 503 rist. (0,06%).

== Homaičendad ==
<references />

== Irdkosketused ==
* [http://www.rkomi.ru/ Komin Tazovaldkundan tobmuden aluzkundoiden (pämehen da Ohjastusen) oficialine portal (''rkomi.ru'').] {{ref-ru}} {{ref-kv}} {{ref-en}}
* [http://www.gsrk.ru/ Komin Tazovaldkundan Valdkundaližen Nevondkundan oficialine sait (''gsrk.ru'').] {{ref-ru}} {{ref-kv}}

{{Komin Tazovaldkundan lidnad}}
{{Venälaižen Federacijan subjektad}}

[[Kategorii:Komin Tazovaldkund| ]]
