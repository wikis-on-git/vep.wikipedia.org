{{Venälaižen Federacijan subjekt
|Nimi           = Komin Tazovaldkund
|Venälaine nimi = Республика Коми <small>(ven.)</small><br />Коми Республика <small>(komi)</small>
|Flag           = [[Fail:Flag of Komi.svg|150px|Komin Tazovaldkundan flag]]
|FSCoA          = [[Fail:Coat of Arms of the Komi Republic.svg|125px|Komin Tazovaldkundan znam]]
|FlagLnk        = Komin Tazovaldkundan flag
|CoALnk         = Komin Tazovaldkundan znam
|FSMap          = [[Fail:Map of Russia - Komi.svg|250px]]
|FSCtrWhat      = Pälidn
|FSCtrNm        = [[Siktivkar]]
|AreaRnk        = 13
|TotArea        = 416,800
|WaterPrcnt     = 0.3
|PopRnk         = 
|Eläjiden lugu  = 864,424
|PopCtDate      = 2015
|PopDens        = 2.07
|GDP            = 
|GDPCtDate      = 
|GDP(PPP)       = 
|FedDistrNm     = Lodehline
|EcRegNm        = Pohjoine
|CadNo          = 11
|OfLangs        = [[venäkel']], [[komin kel']]
|HeadTtl        = Tazovaldkundan pämez'
|HeadNm         = [[Gaplikov Sergei|Sergei Gaplikov]] ''(radonoigendai)''
|LegislTtl      = Valdkundaližen Nevondkundan ezimez'
|LegislNm       = [[Dorofejeva Nadežda|Nadežda Dorofejeva]]
|FSAnthem       = ''[[Komin Tazovaldkundan gimn]]''
|Domain         = 
|MSK            = [[UTC]]+3 ([[MSK]]+0)
}}
'''Komin Tazovaldkund''' ([[venäkel'|ven.]]: ''Республика Коми'', [[komin kel'|komi]]: ''Коми Республика'') om üks' [[Venäma|Venälaižen Federacijan]] [[Venälaižen Federacijan subjektad|tazovaldkundoišpäi]].

Se mülüb [[Lodehline federaline ümbrik|Lodehližhe federaližhe ümbrikho]].

Tazovaldkundan pälidn da surembaine lidn om [[Siktivkar]].

== Keled ==
Valdkundkeled oma [[venäkel']] da [[komin kel']].

== Istorii ==
Komin Tazovaldkund om olmas vl 1921 elokun 22. päivälpäi. Vhesai 1936 tal'vkun 5. päivhäsai nimitihe Komin avtonomižeks agjaks.

== Geografijan andmused ==
[[Fail:Relief Map of Komi Republic.png|thumb|left|250px|Komin Tazovaldkundan reljefan kart.]]
Tazovaldkundal oma röunad Tümenin agjan [[Jamalan Nenciden avtonomine ümbrik|Jamalan Nenciden avtonomižen ümbrikonke]] pohjoižpäivnouzmas, [[Hantin da Mansin avtonomine ümbrik|Hantin da Mansin avtonomižen ümbrikonke]] päivnouzmas, [[Sverdlovskan agj]]anke suvipäivnouzmas, [[Permin rand]]anke suves, [[Kirovan agj]]anke suvipäivlaskmas, [[Arhangel'skan agj]]anke päivlaskmas, Arhangel'skan agjan [[Nencan avtonomine ümbrik|Nencan avtonomižen ümbrikonke]] pohjoižes. Komi om mererandatoi tazovaldkund.

Pind om 417 000 km². [[Mec]]ad ottas 297 000 km², [[so]]d — 32 000 km². Surembaižed joged oma [[Pečor (jogi)|Pečor]] sen ližajogidenke ([[Cil'm (Pečoran ližajogi)|Cil'm]], [[Ižm (Pečoran ližajogi)|Ižm]], [[Us (Pečoran ližajogi)|Us]]) da [[Vičegd]] (komi: ''Ežv'') sen ližajogidenke ([[Sisol]], [[Vim']]).

Korktembaine čokkoim om [[Uralmäged|Uralmägiden]] [[Narodnaj]]-mägenpä (1895 m) Hantin da Mansin avtonomižen ümbrikonke röunal. Keskmäras kerdan vodes [[manrehkaiduz|manrehkaidused]] oleskeldas 4,5 ballhasai vägenke.

Londuseližed varad oma [[kivivoi]], [[londuseline gaz]], [[kivihil']], [[palab šoidkivi]], [[turbaz]], [[alüminii|boksitad]], [[titan (himine element)|titan]], [[kuld]], [[fosfor|fosforitad]], [[kalii|kaliisol]], [[rik]], [[almaz]]ad, [[pol'kalližarvoižed kived]], [[mägihrustal']], [[keitandsol]], [[mec]].

== Tobmuz ==
[[Fail:Стефановская площадь в Сыктывкаре.JPG|thumb|right|250px|Komin Valdkundaližen Nevondkundan pert' [[Siktivkar]]as.]]
Tazovaldkundan pämehen pordaigaline radonoigendai om [[Gaplikov Sergei|Sergei Gaplikov]], radab vs 2015 sügüz'kun 30. päiväspäi. [[Putin Vladimir|Venäman prezident]] pani händast radsijha ičeze käsköl.

[[Dorofejeva Nadežda|Nadežda Dorofejeva]] radab Komin Tazovaldkundan Valdkundaližen Nevondkundan ezimeheks vs 2015 sügüz'kun 28. päiväspäi.

Tazovaldkundan pämest valitihe järgkerdan vl 2014 sügüz'kun 14. päiväl, [[Gaizer Väčeslav|Väčeslav Gaizer]] sai vägestust ezmäižel tural (78,97%) da radoi kahtenden strokun, no om arestuidud (19.09.2015). Komin pämehen valičendad lindäs vl 2016 sügüz'kun 18. päiväl. Järgvaličendad Valdkundaližhe Nevondkundha oliba vl 2015 sügüz'kun 13. päiväl.

== Eläjad ==
Vl 2010 eläjiden lugu om 901 642 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' ristit ühesaspäi om lidnalaine.

Kaikes tazovaldkundas om [[Komin Tazovaldkundan lidnad|kümne lidnad]]. Toižed sured lidnad (enamba 50 tuh. eläjid) oma [[Uht]] da [[Vorkut]].

Rahvahad (enamba 1% vl 2010): [[venälaižed]] (61,7%), [[komilaižed]] (22,5%), [[ukrainalaižed]] (4,0%), [[totarlaižed]] (1,2%), [[vaugedvenälaižed]] (1,0%).

== Homaičendad ==
<references />

{{Komin Tazovaldkundan lidnad}}
{{Venälaižen Federacijan subjektad}}

{{stub}}

[[Kategorii:Komin Tazovaldkund| ]]
