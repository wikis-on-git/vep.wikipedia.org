{{Eländpunkt
 | Nimi = Sizran'<br/>Сызрань
 | Lidnanznam = Syzran coa.png
 | Flag = Syzran flag.png
 | Lidnanznam text = Sizranin lidnanznam
 | Flag text = Sizranin flag
 | Valdkund = Venäma
 | Eläjiden lugu = 173,260
 | Voz' = 2017
 | Pind = 117
 | Fail = Железнодорожный вокзал.JPG
 | Pämez' = Nikolai Lädin<br />(kül'mku 2013—)
 | Telefonkod = +7-8464-xxx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
''' Sizran' ''' ({{lang-ru|Сызрань}}) om [[Venäma]]n lidn da lidnümbrik [[Samaran agj]]an päivlaskmas. Se om agjan koumanz' surtte lidn, järed raudtesol'm, om [[Sizranin rajon]]an administrativižeks keskuseks mugažo (ei mülü rajonha).

== Istorii ==
Eländpunktan aluz om pandud vl 1683 [[Petr I|Suren Petran]] käskön mödhe kuti ''Sizran-lidnuz'' (möhemba Sizranin kreml') kaičemha Venäman päivnouzmašt röunad. Nimitihe jogen mödhe (nüg. Sizrank-jogi, {{lang-ru|Сызранка}}, [[Volg]]an oiged ližajogi). Lidnuz sai lidnan statusad vl 1796.

Luja lämoipalo oli tehnus lidnas vl 1906, pölištui enamba tuhad ristituid.

1920-nzil vozil Sizran' putui [[Nevondkundaližiden Socialistižiden Tazovaldkundoiden Ühtištuz|NSTÜ:n]] kahtele sijale [[kivivoi]]n samiženke, [[Baku]]n jäl'ghe.

== Geografijan andmused ==
Lidn sijadase [[Volg]]an oiktal randal ([[Saratovan vezivaradim]]), 50 m valdmeren pindan päl keskmäižel korktusel. Matkad [[Samar]]hasai om 137 km päivnouzmha ülüižele, 191 km avtotedme. Lähembaine [[Oktäbr'sk (Samaran agj)|Oktäbr'sk-lidn]] vedase pidust' vezivaradimen randad ani päivnouzmha Sizranilpäi.

Kaks' žilod da külä mülüdas lidnümbrikho Sizranin ližaks, niiden ühthine ristitišt om 808 eläjad (2010). Lidnümbrikon pind om 136,06 km².

Lidnümbrikon londuseližed varad oma [[šoidkivi|palab šoidkivi]], [[fosfor|fosforitad]], [[lete]], [[čurukivi]], [[vezi|reskvezi]].

== Eläjad ==
Vl 1913 lidnan eläjiden lugu oli 43 600 ristituid. Vn 2010 Venäman rahvahanlugemižen mödhe lidnan eläjiden lugu oli 178 750 ristituid. Kaikiš suremb lidnan ristitišt oli 188 107 ristitud vl 2002.

Rahvahad (enamba 0,5% vl 2010): [[venälaižed]] — 84,0%, [[totarlaižed]] — 5,0%, [[ukrainalaižed]] — 1,0%, [[armenijalaižed]] — 0,9%, [[mordvinalaižed]] — 0,8%, [[čuvašalaižed]] — 0,6%, toižed rahvahad — 1,9%, rahvahuden ozutandata — 5,8%.

[[Ortodoksine hristanuskond|Ortodoksižen hristanuskondan]] kaks' päjumalanpertid (Hristan Raštvoiden i Kazanin), Voznesen'jen mez'jumalankodi i Ilija-endustajan jumalanpert' oma lidnas. Mugažo Azan-pühäpert' om [[islam]]anuskojiden täht.

== Ižanduz ==
Lidnan tegimišton päsarakod oma [[kivivoi]]n ümbriradmine, energetik- i transportmašiništon tehmine, peniden jüguavtoiden i avtodetaliden pästand, sauvond, sömtegimed.

Viž specialižen keskopendusen aluzkundad (mehaniž-tehnologine tehnikum i 4 kolledžad) oma lidnas. Mugažo om üläopendusen aluzkundoiden viž filialad: 3 [[Samar]]an i 1 [[Tol'jatti]]n universitetad, üläškol lendajiden täht ([[Voronež]]an akademijan filial).

== Transport ==
Avtobusad da taksid oma kundaližeks transportaks lidnan südäimes. Jogilaivad (kezaaigan) i ezilidnelektrojonused üntenzoittas lidnad Samaranke.

Jonused ajadas lidnaspäi kudhe polehe raudteidme. Jogistancii i jogijüguport oma lidnan randal.

== Tetabad sündnuded ==
* [[Demidov Ivan Ivanovič|Ivan Demidov]] (sünd. 1963) — Venäman TV-vedai, TV-prodüser, kinorežissör i politikanmez'.
* [[Grigorjev Sergei Timofejevič|Sergei Grigorjev]] (1875−1953) — oli Venälaižen imperijan i Nevondkundaližen Ühtištusen prozan kirjutai lapsiden i norišton täht.
* [[Peskov Aleksandr Vasil'jevič|Aleksandr Peskov]] (sünd. 1965) — Nevondkundaližen Ühtištusen i Venäman teatran da kinon akt'or.

== Homaičendad ==
<references />

== Irdkosketused ==
* [http://www.adm.syzran.ru/ Municipaližen «Sizran'-lidnümbrik»-ühtnikan oficialine sait (''adm.syzran.ru'').] {{ref-ru}}
* [http://www.syzran.samgd.ru/ Lidnümbrikon Duman sait (''syzran.samgd.ru'') Samaran Gubernijan Duman oficialižel portalal.] {{ref-ru}}
{{Commons|Syzran}}

{{Samaran agjan lidnad}}

[[Kategorii:Sizran'| ]]
[[Kategorii:Samaran agjan lidnad]]
[[Kategorii:Samaran agjan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sizranin rajon|*]]
