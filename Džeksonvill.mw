{{Eländpunkt
 | Nimi = Džeksonvill<br />Jacksonville
 | Lidnanznam = Seal of Jacksonville, Florida.png
 | Flag = Flag of Jacksonville, Florida.svg
 | Lidnanznam text = Džeksonvillan lidnanznam
 | Flag text = Džeksonvillan flag
 | Valdkund = Amerikan Ühtenzoittud Valdkundad
 | Eläjiden lugu = 892,062
 | Voz' = 2017
 | Pind = 2,265.3
 | Fail = JXFL2011N.png
 | Pämez' = Lenni Karri<br />(heinku 2015—)
 | Telefonkod = +1-904
 | Aigvö = tal'vel [[UTC]]−5,<br />kezal [[UTC]]−4
}}
'''Džeksonvill''' ({{lang-en|Jacksonville}}) om [[Amerikan Ühtenzoittud Valdkundad|AÜV:oiden]] lidn [[Florid]]-štatan pohjoižpäivnouzmas. Se om Floridan kaikiš suremb i AÜV:oiden kahtenz'toštkümnenz' lidn eläjiden lugun mödhe, mülüb Floridan nelländehe surtte lidnaglomeracijha.

== Istorii ==
Timukua-indejalaižiden žilod oliba olmas niil tahoil 6 tuhad vozid tagaz. Vll 1562−1565 francijalaižed sirdanuded mehed paniba ''Fort Kerolain''-žilod, no ispanijalaižed anastiba tahod, rikoiba äjid i paniba ''San Nikolas''-fortad, se oli olmas 17. voz'sadan lophusai. Britanijalaižed valdoiba Floridal vll 1763−1783 i paniba ''Kouford''-žilon alust (''Uakka Pilatka'' seminol-indejalaižil), sid' Florid oli ispanine möst, i äjad britanižed sirdnikad tuliba Koufordha elämhä pol'saren suvižiš rajonišpäi. Vl 1821 Ispanii möi Floridad AÜV:oile. Nügüdläižen eländpunktan aluz om pandud amerikalaižil sirdnikoil vl 1822, se sai lidnan statusad vl 1832 nügüdläiženke nimenke valdkundan seičemenden [[Endrü Džekson]]-prezidentan (kaks' strokud, 1829−1837) oiktastuseks. 20. voz'sadan augotišes lidn oli bigikinon tehmižen keskuseks edel [[Gollivud]]an sädandad.

Džeksonvill šingotase importan meriportal (avtod, kofe, bumag), om Floridan järedaks avto- i raudtesol'meks. Bankad (sidä kesken [[Deutsche Bank]]) i finansižed rahapanendan kompanijad ratas. Kurortlidn, turizman valu oli 2,8 mln ristituid vl 2008. Koume sodameribazad om lidnas (AÜV:oiden koumanz' surtte sodamerikeskuz). Tegimišton sarakod: laivansauvomine, sauvond, zelliden i himižsubstancijoiden tehmine, soban, sömän, merikaičendan i muziksoitoiden pästand.

== Geografijan andmused ==
Lidn sijadase [[Atlantine valdmeri|Atlantižen valdmeren]] randpolel i langenijan sihe Sent Džons-jogen ({{lang-en|St. Johns River}}) randoil, aglomeracijan keskuses, 0..60 m korktusil, 5 metrad ü.m.t. keskmäižel korktusel. Ühthine pind 2265,3 km², sidä kesken kuivma 1935,87 km², vezi 329,42 km². Seičeme sildad ühtenzoittas Sent Džons-jogen randoid lidnan südäimes.

Klimat om [[subtropine vö|subtropine]] neps. Voden keskmäine lämuz om +20,3 C°, absolütine minimum — −14 C°. Paneb sadegid 1331 mm vodes.

Džeksonvill jagase enamba mi 500 susedkundha (angl. ''neighborhood'').

== Eläjad da transport ==
Vodel 2010 eläjiden lugu oli 821 784 ristitud. Kaikiš suremb lidnan ristitišt om nügüd'. Läz 1,6 mln eläjad om ezilidnoidenke (2017).

Avtobusad, kiruhavtobusad, ezilidnelektrojonused, avtomatine monorel's (angl. ''Jacksonville Skyway'', vspäi 1989, 4 km pitte, 8 stancijad) da taksid oma kundaližeks transportaks lidnas. Rahvahidenkeskeine civiline lendimport (''JAX'', 5,6 mln passažiroid vl 2016) sijadase 21 km pohjoižhe lidnan keskusespäi. Om penid lendimportoid penen aviacijan täht.

== Irdkosketused ==
* [http://www.coj.net/ Džeksonvill-lidnan oficialine sait (''coj.net'').] {{ref-en}} <small>(+ äikel'ne känduz)</small>
{{Commons|Jacksonville, Florida}}

{{AÜV:oiden järedad lidnad}}

[[Kategorii:Džeksonvill| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Floridan lidnad]]
