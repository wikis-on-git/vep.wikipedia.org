{{Eländpunkt
 | Nimi = Gagarin<br/>Гагарин
 | Lidnanznam = Coat of Arms of Gagarin city.png
 | Flag = Flag of Gagarin (Smolensk oblast).png
 | Lidnanznam text = Gagarinan lidnanznam
 | Flag text = Gagarinan flag
 | Valdkund = Venäma
 | Eläjiden lugu = 29,041
 | Voz' = 2018
 | Pind = 14.46
 | Fail = Г.Гагарин.Красная площадь. Памятник Ю.Гагарину и Казанская церковь..jpg
 | Pämez' = Gennadii Deev<br />(kezaku 2008—)
 | Telefonkod = +7-48135-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
{{Znamoičendad|Gagarin (znamoičendad)}}
'''Gagarin''' ({{lang-ru|Гагарин}}; edel 23.04.1968 — ''Gžatsk'') om [[Venäma]]n lidn da lidnankund [[Smolenskan agj]]an pohjoižpäivnouzmas. Se om [[Gagarinan rajon (Smolenskan agj)|Gagarinan rajonan]] administrativine keskuz.

== Istorii ==
Eländpunktan aluz om pandud vl 1703 kuti ''Gžatin valdmad'' ({{lang-ru|Гжатская пристань}}) [[Petr I|Suren Petran]] käskön mödhe. Vl 1776 Gžatin slabad' sai lidnan statusad Gžatsk-nimenke. [[Toine mail'man soda|Suren sodan]] aigan lidn oli okkupiruidud (9. reduku 1941 — 6. keväz'ku 1943).

Udesnimitihe [[Gagarin Jurii|Jurii Gagarinan]] (1934−1968) kanzannimen mödhe, oli sündnu Gžatskan sündutamižkodihe. Lidn šingotase mašiništonsauvomižen edheotandoil (dizel'likutimed, pressad, patronad), sömtegimištol (lihafabrik, maidkonservad), mugažo šintegim pästab räzinan jändusišpäi, lämuztehnikan fabrik, mecan ümbriradmižen edheotand i omblendfabrik ratas.

== Geografijan andmused ==
Lidn sijadase Gžat'-jogen molembil randoil ([[Volg]]an bassein), 194 m ü.m.t. keskmäižel korktusel. Matkad [[Moskvan agj]]hasai om 20 km päivnouzmha, [[Smolensk]]hasai om 205 km suvipäivlaskmha orhal vai 228 km «Belarus'»-avtotedme (M1) i raudtedme. Lähembaižed lidnad oma [[Väz'm]] 58 km suvipäivlaskmha orhal vai 66 km avtol i [[Možaisk]] (Moskvan agj) 77 km päivnouzmha avtotedme.

Trufani-žilo ({{lang-ru|Труфаны}}, ristitišt om tundmatoi) mülüb lidnankundha Gagarinan ližaks. Lidnankundan pind — 17,95 km².

== Eläjad ==
Vn 2010 Venäman rahvahalugemižen mödhe lidnan eläjiden lugu oli 31 721 ristitud, rajonan kaks' koumandest. Kaikiš suremb lidnan ristitišt oli mugažo vozil 1996 i 2011 — 31 700 ristitud. [[Ortodoksine hristanuskond|Ortodoksižen hristanuskondan]] nell' pühäpertid om kaičenus lidnas.

Gagarinan äiprofil'ne kolledž om professionaližen opendusen aluzkundaks.

== Tetabad sündnuded ==
* [[Noskov Nikolai|Nikolai Noskov]] (sünd. 1956) — Venäman pajatai da muzikankirjutai.

== Homaičendad ==
<references />

== Irdkosketused ==
* [http://www.gagarinadmin.ru/ Lidnan tobmuden aluzkundoiden oficialine sait (''gagarinadmin.ru'').] {{ref-ru}}
{{Commons|Category:Gagarin (town)}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Gagarinan rajon (Smolenskan agj)|*]]
