[[Fail:East Sea Bathymetry Jan.png|thumb|right|250px|Japonijan meren pandud kuvaha vedenalaine reljef i meren randpoliden nägu Man kaimdajaspäi (viluku).]]
'''Japonijan meri''' ({{lang-ja|日本海}} ''Nihonkai'', {{lang-ko|조선동해 / 朝鮮東海}}  ''čoson-tonhe'' «korejan päivnouzmmeri» (Pohjoižkorei), 동해 ''tonhe'' «päivnouzmmeri» (Suvikorei), {{lang-ru|Японское море}}) om olmas [[Evrazii|Evrazijan]] päivnouzmaižes laptas. Sijadase [[Päivnouzmaine Azii|Päivnouzmaižen Azijan]] randanno. Meri mülüb [[Tün' valdmeri|Tünen valdmeren]] basseinha.

== Ühthižed andmused ==
Pind — 1 062 tuh. km².

Veden mülü — 1 630 tuh. km³.

Keskmäine süvüz — 1 753 metrad, kaikiš suremb süvüz — 3 742 m.

== Geografijan andmused ==
Japonijan meri lainištab nellän valdkundan randoid: [[Japonii|Japonijan]] randad ([[Hokkaido]], [[Honšü]]) päivnouzmas da suves, [[Korejan Tazovaldkund|Korejan pol'saren]] randad suvipäivlaskmas, [[Korejan Rahvahaliž-Demokratine Tazovaldkund|Pohjoižkorejan]] randad päivlaskmas, [[Venäma]]n randad lodehes da pohjoižes ([[Mererand]], [[Sahalin]]).

Nell' sal'med erištudas mert: [[Nevel'skijan sal'm]] (jap. ''Mamija-kaikö'') da [[Tataran sal'm]] ühtenzoittas mert [[Ohotskan meri|Ohotskan merenke]] pohjoižes, [[Laperuzan sal'm]] (jap. ''Sōja-kaikö'') da [[Sangarsal'm]] (jap. ''Cugaru-kaikö'') — avoinudenke valdmerenke päivnouzmas, [[Korejan sal'm]] — [[Kitain Päivnouzmmeri|Kitain Päivnouzmmeren]] [[Pakuine meri|Pakuiženke merenke]]) suvipäivlaskmas.

Sured sared da sarištod: [[Sado]] (855 km²), [[Oki (sared)|Oki]] (346 km²), [[Ullindo]] (73 km²). Ei ole langenijoid Japonijan merhe znamasižid jogid, [[Amur (jogi)|Amur-jogi]] lankteb Ohotskan merhe.

Järedad meriportad (päiväižen mödhe): [[Otaru]], [[Niigat]] i [[Tojam]] (Japonii), [[Pusan]], [[Ul'san]] i [[Phohan]] (Suvikorei), [[Vonsan]], [[Hinnam]] da [[Čhondžin]] (Pohjoižkorei), [[Vladivostok]], [[Nahotk]], [[Vanino]], [[Holmsk]] (Venäma).

== Gidrologii ==
Meren pohjoine pala jädub tal'veks. Om kaks' järed joksmust: vilu pohjoine [[Mererandaline joksmuz]] pidust' Mererandad i läm' suvine [[Cusiman joksmuz]] ([[Kurošio]]n pala) pidust' Japonijan randad. Veden üläšoidun lämuz om −1..0 C° tal'vel da +18..+20 C° kezal meren pohjoižes, +10..+14 C° tal'vel da +25..+27 C° kezal meren suves.

[[Vezinouzend]]an korktuz om kaikis enamb pohjoižidenno da suvižidenno randoidenno. Kezaaigan meritorokad oleldas paksus, aldoiden korktuz sase 8..12 metrad.

== Homaičendad ==
<references/>

{{Commons|Category:Sea of Japan}}

[[Kategorii:Japonijan meri| ]]
[[Kategorii:Tünen valdmeren mered]]
[[Kategorii:Japonijan geografii]]
[[Kategorii:Korejan Rahvahaliž-Demokratine Tazovaldkund]]
[[Kategorii:Suvikorejan geografii]]
[[Kategorii:Venäman mered]]
[[Kategorii:Mered kirjamišton mödhe]]
[[Kategorii:Habarovskan rand]]
[[Kategorii:Merenrandaline rand]]
[[Kategorii:Sahalinan agj]]
