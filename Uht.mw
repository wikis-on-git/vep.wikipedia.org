{{Eländpunkt
 | Nimi = Uht<br />Ухта <small>(ven.)</small><br />Уква <small>(komi)</small>
 | Lidnanznam = Coat of Arms of Ukhta (Komia) (1979).png
 | Flag = 
 | Lidnanznam text = Uhtan lidnanznam
 | Flag text = 
 | Valdkund = Venäma
 | Eläjiden lugu = 97,806
 | Voz' = 2017
 | Pind = 
 | Fail = ViewFromVetlosyan.jpg
 | Pämez' = Magomed Osmanov (2016—)
 | Telefonkod = +7-8216-xxx-xxx
 | Avtokod = 11. 111
 | Aigvö = [[UTC]]+3 ([[MSK]]+0)
}}
{{Znamoičendad|Uht (znamoičendad)}}
'''Uht''' ({{lang-ru|Ухта}}, {{lang-kv|Уква}}) om [[Venäma]]n lidn [[Komin Tazovaldkund]]as. Se om Komin kahtenz' surtte lidn, alištub tazovaldkundan tobmudele oikti, Uhtan lidnanümbrikon administrativine keskuz.

== Istorii ==
Eländpunktan aluz om pandud vl 1929 kuti ''Čibju-žilo'' tedoidamha burauduz da samha kivivoid. Vl 1939 sidä udesnimitihe nügüdläižikš. Vl 1941 zavodihe sada londuselišt gazad industrialižel mahtusel Uhtan ümbrištos, se oli ezmäižen kerdan [[Nevondkundaline Ühtištuz|NSTÜ:s]].

Vl 1943 žilole anttihe lidnan statusad. 1950-nzil vozil sauvoškanzihe veimid, sid' tegimid ümbriradamha kivivoid da londuselišt gazad. Nügüd'aigan kivivoin da gazan samižtegimišton projektirujad institutad oma keskitadud neciš lidnas.

== Geografijan andmused ==
Lidn seižub [[Uhtanjogi (Ižman ližajogi)|Uht-jogen]] da sen Čibju-ližajogen randoil ([[Pečor (jogi)|Pečoran]] bassein), sijadase tazovaldkundan keskuses. Uhtan territorii om sokaz da kukhikaz. Matkad [[Siktivkar]]hasai om 333 km suvipäivlaskmha, [[Sosnogorsk]]hasai — 15 kilometrad suvipäivnouzmha.

Viž lidnanvuittušt žilod i 12 muite žilod da küläd mülüdas lidnanümbrikho (om olmas vspäi 2006) Uht-lidnale ližaks. Sured žilod: [[Jareg]] (7657 rist. vl 2017, sadas kivivoid da [[titan (himine element)|titankivendoid]]), [[Vezižilo (Komi)|Vezižilo]] (6139 rist. vl 2017, sadas [[radii|radijad]]) i [[Šudajag]] (3468 rist. vl 2017).

== Eläjad ==
Vl 2010 lidnan eläjiden lugu oli 99 591 ristitud, lidnan ümbrikon ristitišt oli 121 596 eläjad. Kaikiš suremb lidnan ristitišt oli vl 1992 — 112 100 eläjad, ümbrikon ristitišt vl 2009 — 126 990 eläjad. Tedon da tehnikan pert'kulu, nell' sportkompleksad, jäpert'kulu, ujundbassein da dramatine teatr oma lidnas.

Rahvahad (lidnan ümbrikos, vn 2010 rahvahanlugemine, enamba 0,5%): [[venälaižed]] — 76,5%, [[komilaižed]] — 7,5%, [[ukrainalaižed]] — 3,9%, [[totarlaižed]] — 1,0%, [[vaugedvenälaižed]] — 1,0%, [[azerbaidžanlaižed]] — 0,6%, [[saksalaižed]] — 0,5%, toižed rahvahad — 3,3%; rahvahuden ozutandata — 5,7%.

== Ižanduz da transport ==
Ižandusen päsarakod oma [[londuseline gaz|londuseližen gazan]] da [[kivivoi]]n samine, transportiruind, ümbriradmine, sauvondmaterialiden tehmine. Ičeze universitet da kahesa specialižen keskopendusen aluzkundad oma lidnas.

Avtobusad ühtenzoittas lidnan rajonid, lidnad ümbrišton eländpunktoidenke i Siktivkaranke avtotedme. Uht-raudtestancii om olmas «[[Kotlas]] — [[Vorkut]]»-raudtel vspäi 1942. Civiline Uht-lendimport (''UCT'') sijadase lidnan päivnouzmaiženno röunanno. Sišpäi tehtas reisid [[Moskv]]ha, [[Piter]]ha, [[Jamal (pol'sar')|Jamalha]] da Komidme.

== Irdkosketused ==
* [http://www.mouhta.ru/ Uht-lidnan ümbrikon ohjastusen oficialine portal (''mouhta.ru'').] {{ref-ru}}
{{Commons|Category:Uhta}}

{{Komin Tazovaldkundan lidnad}}

[[Kategorii:Uht| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
