{{Eländpunkt
 | Nimi = Uht<br />Ухта <small>(ven.)</small><br />Уква <small>(komi)</small>
 | Lidnanznam = Coat of Arms of Ukhta.svg
 | Flag = 
 | Lidnanznam text = Uhtan lidnanznam
 | Flag text = 
 | Valdkund = Venäma
 | Eläjiden lugu = 97,806
 | Voz' = 2017
 | Pind = 
 | Fail = ViewFromVetlosyan.jpg
 | Pämez' = Grigorii Konenkov<br />(sügüz'ku 2015—)
 | Telefonkod = +7-8216-xxx-xxx
 | Avtokod = 11. 111
 | Aigvö = [[UTC]]+3 ([[MSK]]+0)
}}
{{Znamoičendad|Uht (znamoičendad)}}
'''Uht''' ({{lang-ru|Ухта}}, {{lang-kv|Уква}}) om [[Venäma]]n lidn [[Komin Tazovaldkund]]an keskuses. Se om Komin kahtenz' surtte lidn, alištub tazovaldkundan tobmudele oikti, [[Uhtan lidnümbrik]]on administrativine keskuz.

== Istorii ==
16. voz'sadal Moskvan ristitud löuziba da ümbrikirjutiba [[Venäma]]n [[kivivoi]]n ezmäižid purtkid [[Uhtanjogi (Ižman ližajogi)|Uht-jogen]] da sen ližajogiden pohjal. 18. voz'sadal ezmäine kivivoin samižedheotand radoi Uht-jogenno.

Eländpunktan aluz om pandud vl 1929 kuti ''Čibju-žilo'' ({{lang-ru|Чибью}}) tedoidamha burauduz da samha kivivoid. Vl 1939 udesnimitihe sidä nügüdläižikš. Vl 1941 zavodihe sada [[londuseline gaz|londuselišt gazad]] industrialižel mahtusel Uhtan ümbrištos, se oli ezmäižen kerdan [[Nevondkundaline Ühtištuz|NSTÜ:s]].

Vl 1943 žilole anttihe lidnan statusad. 1950-nzil vozil sauvoškanzihe veimid, sid' tegimid ümbriradamha kivivoid da londuselišt gazad. Nügüd'aigan kivivoin da gazan samižtegimišton projektirujad institutad oma keskitadud neciš lidnas.

== Geografijan andmused ==
Lidn sijadase [[Uhtanjogi (Ižman ližajogi)|Uht-jogen]] da sen Čibju-ližajogen randoil ([[Pečor (jogi)|Pečoran]] bassein), 100 m ü.m.t. keskmäižel korktusel. Uhtan territorii om sokaz da kukhikaz. Matkad [[Siktivkar]]hasai om 333 km suvipäivlaskmha, [[Sosnogorsk]]hasai — 15 kilometrad suvipäivnouzmha.

Viž lidnanvuittušt žilod i 12 muite žilod da küläd mülüdas lidnümbrikho (om olmas vspäi 2006) Uht-lidnale ližaks. Sured žilod: [[Jareg]] (7657 rist. vl 2017, sadas kivivoid da [[titan (himine element)|titankivendoid]]), [[Vezižilo (Komi)|Vezižilo]] (6139 rist. vl 2017, sadas [[radii|radijad]]) i [[Šudajag]] (3468 rist. vl 2017).

== Eläjad ==
Vl 2010 kaiken Venäman rahvahanlugemižen mödhe lidnan eläjiden lugu oli 99 591 ristitud, lidnümbrikon ristitišt oli 121 596 eläjad. Kaikiš suremb lidnan ristitišt oli 112 100 eläjad vl 1992, ümbrikon — 126 990 eläjad vl 2009. Tedon da tehnikan pert'kulu, nell' sportkompleksad, jäpert'kulu, ujundbassein da dramatine teatr oma lidnas.

Rahvahad (lidnümbrik, enamba 0,5% vl 2010): [[venälaižed]] — 76,5%, [[komilaižed]] — 7,5%, [[ukrainalaižed]] — 3,9%, [[totarlaižed]] — 1,0%, [[vaugedvenälaižed]] — 1,0%, [[azerbaidžanlaižed]] — 0,6%, [[saksalaižed]] — 0,5%, toižed rahvahad — 3,3%, rahvahuden ozutandata — 5,7%.

== Ižanduz da transport ==
Ižandusen päsarakod oma [[londuseline gaz|londuseližen gazan]] da [[kivivoi]]n samine, transportiruind, ümbriradmine, sauvondmaterialiden tehmine. Ičeze universitet da kahesa specialižen keskopendusen aluzkundad oma lidnas.

Avtobusad ühtenzoittas lidnan rajonid, lidnad ümbrišton eländpunktoidenke i Siktivkaranke avtotedme. Uht-raudtestancii om olmas «[[Kotlas]] — [[Vorkut]]»-raudtel vspäi 1942. Civiline Uht-lendimport (''УХТ / UCT'') sijadase lidnan päivnouzmaiženno röunanno. Sišpäi tehtas reisid [[Moskv]]ha, [[Piter]]ha, [[Jamal (pol'sar')|Jamalha]] da Komidme.

== Galerei ==
<gallery mode="packed" heights="125px">
Ухта. Аэропорт 01.jpg|Lendimportan sauvuz (2019)
Леддворец им. Капустина.jpg|Jäpert'kulu Kapustinan nimed (2019, om avaitud 2012)
НабережнаяГазовиков.jpg|Gazanradnikoiden randird, vn 2020 nägu
Техникум железнодорожного транспорта, Мира 11.jpg|Raudtetransportan tehnikum (2019)
Вокзал станции Ухта.jpg|Uhtan päraudtestancijan sauvuz vl 2011
</gallery>

== Homaičendad ==
<references />

== Irdkosketused ==
* [http://www.sovet.mouhta.ru/ Lidnümbrikon Nevondkundan oficialine sait (''sovet.mouhta.ru'').] {{ref-ru}}
* [http://www.mouhta.ru/ Lidnümbrikon ohjastusen oficialine portal (''mouhta.ru'').] {{ref-ru}}
{{Commons|Category:Ukhta}}

{{Komin Tazovaldkundan lidnad}}

[[Kategorii:Uht| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
[[Kategorii:Uhtan lidnümbrik|*]]
