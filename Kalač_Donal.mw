{{Eländpunkt
 | Nimi = Kalač Donal<br />Калач-на-Дону
 | Lidnanznam = Kalach na donu gerb.png
 | Flag = 
 | Lidnanznam text = Kalačun Donal lidnanznam
 | Flag text = 
 | Valdkund = Venäma
 | Eläjiden lugu = 24,237
 | Voz' = 2017
 | Pind = 
 | Fail = Памятник танкистам.jpg
 | Pämez' = Vladimir Krištal'<br />(kezaku 2010—)
 | Telefonkod = +7-84472-xx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
'''Kalač Donal''' ({{lang-ru|Калач-на-Дону}}) om [[Venäma]]n lidn [[Volgogradan agj]]an suvipäivlaskmas. Se om [[Kalačun rajon (Volgogradan agj)|Kalačun rajonan]] i lidnankundan administrativine keskuz. Om sodahoštusen lidnan arvnimenke vspäi 2010.

== Istorii ==
Eländpunktan aluz om pandud vl 1708 kuti [[kozakod|kozakoiden]] Kalač-futor. Vl 1862 sauvoihe raudted [[Volgograd|Caricinaspäi]] (Venäman kahtenz' raudte), i Kalač šingotaškanzihe torguindžiloks. Vl 1951 se sai lidnan statusad nügüdläiženke nimenke erištamha [[Voronežan agj]]an [[Kalač (lidn)|Kalač-lidnaspäi]].

Kalačun Donal ižandusen päsarakod oma laivansauvoimne da laivoiden kohenduz, turizm da sömtegimišt. Metalližkonstrukcijoiden tegim i mebel'fabrik oma olmas mugažo. 

== Geografijan andmused ==
Lidn sijadase [[Don]]-jogen kändman hural randal läz [[Cimlänskan vezivaradim|Cimlänskan vezivaradint]] (ani suvipäivlaskmha), 40 m keskmäižel korktusel valdmeren pindan päl. Matkad [[Volgograd]]an röunhasai om 62 km päivnouzmha orhal, 72 km avtotedme.

Pen' Lebupert'-žilo (104 rist. vl 2017) mülüb lidnankundha Kalačun Donal ližaks. Lidnankundan pind — 74,2 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 26 910 ristitud (kaikiš suremb ristitišt), rajonan nell' ühesandest. Vozil 2002−2013 lidnan ristitišt oli enamba 26 tuhad.

Professionaližen opendusen aluzkundad: tehnikum-internat ristituiden röunatud voimusidenke täht i profškol.

== Transport ==
''Donskai-raudtestancii'' om lopstancii [[Volgograd]] — Kalač Donal raudtel. [[Volgan da Donan kanal]]an agj om ani suvhe lidnaspäi. Jogiport om lidnas. Vspäi 1976 avtotesild ühtenzoitab Donan randoid.

== Irdkosketused ==
* [http://www.калачгорадмин.рф/ Lidnan tobmuden aluzkundoiden oficialine sait (''калачгорадмин.рф'').] {{ref-ru}}
{{Commons|Category:Kalach-na-Donu}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Kalačun rajon (Volgogradan agj)|*]]
