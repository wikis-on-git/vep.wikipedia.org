{{Eländpunkt
 | Nimi = Ivanovo<br />Иваново
 | Lidnanznam = Coat-of-Arms-of-Ivanovo-(Ivanovskaya oblast).svg
 | Flag = Flag of Ivanovo.svg
 | Lidnanznam text = Ivanovon lidnanznam
 | Flag text = Ivanovon flag
 | Valdkund = Venäma
 | Eläjiden lugu = 406,933
 | Voz' = 2017
 | Pind = 104.84
 | Fail = Проспект Ленина (Иваново).JPG
 | Pämez' = Vladimir Šaripov<br />(2016—)
 | Telefonkod = +7-4932-xxx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
[[Fail:Map of Ivanovo districts.svg|thumb|left|250px|'''Ivanovon rajonad:'''<br />
1. Frunzen rajon<br />
2. Oktäbrin rajon<br />
3. Nevondkundaline rajon<br />
4. Leninan rajon]]
'''Ivanovo''' ({{lang-ru|Иваново}}) om lidn da lidnümbrik [[Venäma]]n päivlaskmas. Se om [[Ivanovon agj]]an pälidn da kaikiš suremb lidn. Om ümbärtud [[Ivanovon rajon (Ivanovon agj)|Ivanovon rajonan]] territorijal, sen administrativine keskuz (ei ole rajonan palaks).

== Istorii ==
Lidnan aluz om pandud vl 1871 enččen Ivanovo-külän (om tetab 15. voz'sadaspäi) da Voznesenskii-posadan sijas. Vhesai 1932 nimitihe lidnad ''Ivanovo-Voznesensk:aks''.

== Geografijan andmused ==
Lidn sijadase vanoikahas tahondas, seižub [[Uvod']]-jogen molembil randoil ([[Volg]]an bassein), 120 m keskmäižel korktusel valdmeren pindan päl. Varatoittas vedel [[Uvodin vezivaradim]]espäi. Matkad [[Moskv]]hasai om 290 km suvipäivlaskmha. Lähembaižed järedad lidnad oma [[Vladimir (lidn)|Vladimir]] suvhe, [[Jaroslavl']] 100 km lodeheze orhal i [[Kostrom]] 100 km pohjoižhe.

Ivanovo jagase rajonihe vspäi 1936. Om 4 administrativišt rajonad vspäi 1979, käskusenandai tobmuz om ühthine.

== Eläjad ==
Vn 2010 Venäman rahvahanlugemižen mödhe eläjiden lugu oli 408 330 ristitud. Kaikiš suremb ristitišt oli läz 480 tuhad eläjid vozil 1987−1993. Läz 650 tuhad ristituid elädas lidnaglomeracijas, se om koume videndest agjan ristitištos.

Seičeme ičevuittušt üläopendusen aluzkundad om Ivanovos.

== Ižanduz da transport ==
Tekstil'tegimišt, sömtegimišt, mašiništonsauvomine (mašinad programohjandusenke, avtolibutimed), turizm da torguind oma ižandusen znamasižed sarakod.

Avtobusad, trolleibusad da taksid oma kundaližeks transportaks lidnas. Raudtestancii om olmas vspäi 1894 «[[Moskv]] — [[Kinešm]]»-raudtel. Ivanovo om järed raudtesol'm, sortiruindstancii om olmas, om raudteid Moskvaspäi Vladimiran kal't i Jaroslavlihesai. Koume lendimportad om olmas, no vaiše ''Ivanovo-Suvine'' (''ИВВ / IWA'') om federaline civiline. Se sijadase 7 km suvipäivlaskmha lidnan keskusespäi, tehtas reisid Moskvha da [[Piter]]ihe, om sezonreisid Mustmeren randpolen lidnoihe.

== Kul'tur ==
Ivanovo om levedali tutab valdkundas kut «Venäman tekstiline pälidn» (''Текстильная столица России'') i «Neičeižiden lidn» (''Город невест'').

== Homaičendad ==
<references />

== Irdkosketused ==
* [http://www.ivgorduma.ru/ Lidnan Duman oficialine sait (''ivgorduma.ru'').] {{ref-ru}}
* [http://www.ivgoradm.ru/ Ivanovo-lidnümbrikon ohjastusen oficialine sait (''ivgoradm.ru'').] {{ref-ru}}
{{Commons|Category:Ivanovo}}

{{Ivanovon agjan lidnad}}
{{Venälaižen Federacijan subjektoiden pälidnad}}

[[Kategorii:Ivanovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agj|*]]
[[Kategorii:Ivanovon agjan lidnad]]
[[Kategorii:Ivanovon agjan lidnümbrikod]]
[[Kategorii:Ivanovon rajon (Ivanovon agj)|*]]
