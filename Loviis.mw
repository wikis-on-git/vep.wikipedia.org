{{Eländpunkt
 | Nimi = Loviis<br />Loviisa <small>(suom.)</small><br />Lovisa <small>(roč.)</small>
 | Lidnanznam = Loviisa.vaakuna.svg
 | Flag =
 | Lidnanznam text = Loviisan lidnanznam
 | Flag text = Loviisan flag
 | Valdkund = Suomenma
 | Eläjiden lugu = 14,786
 | Voz' = 2020-01-01
 | Pind = 1,751.52
 | Fail = Loviisa townhall Square.jpg
 | Pämez' = Jan Didrik Oker-Blom<br />(tal'vku 2017—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Loviis''' ({{lang-fi|Loviisa}} [ˈloʋiːsɑ], {{lang-sv|Lovisa}} [luˈvǐːsɑ]) om [[Suomenma]]n lidn da lidnankund valdkundan suvirandal. Mülüb [[Udenma]]-agjaha, sen kümnenz' lidnankund koumetoštkümnespäi eläjiden lugun mödhe.

== Istorii ==
Eländpunktan aluz om pandud kuti Degerbü-lidnuz ({{lang-sv|Degerby}}) Venäman röunanno lidnan statusanke vl 1745, Rosen- i Ungern-čuhundused oma kaičenus. Ročinman Adol'f Frederik-kunigaz tuli lidnha i udesnimiti sidä nügüdläižikš vl 1752 ičeze [[Luiza Ul'rika Prussalaine]]-kunigaznaižen-akan ezmäižen nimen mödhe ({{lang-sv|Lovisa Ulrika av Preussen}}, valdoiči vll 1751−1771). Lidn sai torguindan laskendad verhidenke maidenke i šingotihe muga. Vl 1855 läz kaik vanh lidn paloi lophu. Vl 2010 mülütihe Pernai- ({{lang-fi|Pernaja}}), Lil'jendal- i Ruotsinpühtää-municipalitetoid lidnankundha.

Loviis šingotase Valko-torguindmeriportal (mec, pudotadud i pakuidud jügud) ani suvhe lidnaspäi, raudte ühtenzoitab [[Laht (lidn)|Laht]]-lidnanke. Turizman kompanijad, pened torguindkeskused i mehanižed laukad oma olmas lidnas. [[Loviis (atomelektrostancii)|Loviis-atomelektrostancii]] ([[Fortum]]-koncernan pala) radab 15 km suvipäivnouzmha lidnaspäi Hästholmen-sarel.

== Geografijan andmused ==
Lidn sijadase agjan päivnouzmaižes čogas, [[Baltijan meri|Baltijan meren]] randpolel, [[Suomen laht]]en Loviisan lahten randal. Matkad agjan [[Hel'sinki]]-keskushesai om 77 km päivlaskmha-suvipäivlaskmha orhal vai 87 km avtotedme. Lähembaižed lidnad (avtotedme) oma [[Kotk (lidn)|Kotk]] 40 km päivnouzmha i [[Porvoo]] 37 km päivlaskmha.

Lidnankundan ühthine pind om 1751,52 km², sidä kesken kuiv ma 819,74 km², vezi i sokaz tahond ottas 25,84 km², meri — 905,94 km².

== Eläjad ==
Vl 1980 nügüdläižen lidnan territorijan eläjiden lugu oli 17 587 ristitud (se oli kaikiš suremb ristitišt), vl 2010 — 15 595 ristitud. Ristituiden pol' eläb lidnankundan keskuses.

Kodikelen mödhe (2016): [[suomen kel']] — 54,9%, [[ročin kel']] — 41,3%, toižed keled — 3,8%.

Olavi Kaleva radoi edeližen lidnan pämehen (2001−2017).

== Galerei ==
<gallery mode="packed" heights="125px">
Loviisan Esplanadi.jpg|Lidnan tobmuden pert'
Loviisa Kirche v S.JPG|Loviisan jumalanpert'<br />(vn 2007 nägu,<br />om saudud vl 1865)
Loviisan voimalaitos ilmasta.png|Loviis-atomelektrostancii
Loviisa Bus station.jpg|Loviisan avtostancii<br />vl 2018
</gallery>

== Homaičendad ==
<references />

== Irdkosketused ==
* [http://www.loviisa.fi/ Lidnan ohjastusen sait (''loviisa.fi'').] {{ref-fi}} {{ref-sv}}
{{Commons|Category:Loviisa}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Udenma]]
