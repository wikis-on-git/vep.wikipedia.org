{{1000}}
{{Eländpunkt
 | Nimi = Vašington<br />Washington, D.C.
 | Lidnanznam = Seal-DC.png
 | Flag = Flag of the District of Columbia.svg
 | Lidnanznam text = Vašingtonan lidnanznam
 | Flag text = Vašingtonan flag
 | Valdkund = Amerikan Ühtenzoittud Valdkundad
 | Eläjiden lugu = 693,972
 | Voz' = 2017
 | Pind = 177
 | Fail = Marchforlife2009alldotorg.JPG
 | Pämez' = Müriel Bauzer<br />(viluku 2015—)
 | Telefonkod = +1-202
 | Aigvö = tal'vel [[UTC]]−5,<br />kezal [[UTC]]−4
}}
{{Znamoičendad|Vašington}}
'''Vašington''' ([[anglijan kel'|anglijan kelel]]: ''Washington, D.C.'' [ˈwɑʃɪŋtən ˌdiː ˌsiː]) om [[Amerikan Ühtenzoittud Valdkundad|Amerikan Ühtenzoittud Valdkundoiden]] pälidn. Oficialine nimi om '''Kolumbijan federaline ümbrik'''. Se om ičenaine territorii, kudamb ei mülü toižihe štatoihe.

Lidnan deviz om ([[latinan kel'|latinan kelel]]): ''Justitia Omnibus'' ({{lang-en|Justice for All}}, «Oigedsudind kaikiden täht»). 

== Lidnan nimed ==
Lidn sai ičeze nimen ezmäižen Ühtenzoittud Štatoiden prezidentan [[Vašington Džordž|Džordž Vašingtonan]] mödhe. Vodespäi 1871 Vašington, Džordžtaun da toižed rajonad oma ühtenzoittud Kolumbijan federaližhe ümbrikho (anglijan kelel: ''District of Columbia'', lühüdas: ''D.C.''). Amerikalaižed tobjimalaz kuctas paginas lidnan «Di-Si»:kš vai «Vašington Di-Si»:kš, miše erištada lidnad [[Vašington (štat)|ühtennimižes štataspäi]] AÜV:oiden lodehel.

== Istorii ==
Vašingtonan augonpanendan dat om 1791 voz'.

== Geografii ==
Vašington sijadase AÜV:oiden pohjoižpäivnouzmas, 53 kilometras Atlantižen valdmeren randištospäi. Lidnan sijaduz om [[Potomak|Potomak-jogen]] pohjoižrandal, sil om röunad [[Virginii]]-štatanke suvipäivlaskmal da [[Merilend]]-štatanke kaikil toižil polilpäi. Puištod ottas lidnan videndest, saum vezid om kümnendez (18 nellikkilometrad).

Klimat om [[subtropine vö|subtropine]] neps. Heinkun keskmäine lämuz om +26,6 C°, vilukun — +2,2 C°. Paneb sadegid 1010 mm vodes (67..101 mm kuidme).

== Ristitišt ==
Kaikiš suremb ristitišt oli 1950-ndel vodel, 802 178 eläjad. Sid' ristitud sirdaškanziba ezilidnoihe, i vl 2010 kaikenaigaižiden eläjiden lugu oli 601 723 ristitud lidnan röunoiden südäimes. Köläidimenvuičcen migracijan taguiči ezilidnoišpäi ristitišt sureneb muupäivin ühthe millionhasai. Vl 2017 Vašingtonan lidnaglomeracijan eläjiden lugu om 6,1 millionad ristituid (kudenz' surtte AÜV:oiš).

Eläjad religijan mödhe (vl 2000): hristanuskojad — 58,1% (katolikad, baptistad), islamanuskojad — 10,6%, iudaizman uskojad — 4,5%, toižiden religijoiden polestajad i religijatomad — 26,8%.

== Tobmuz ==
Vs 2015 vilukun 2. päiväspäi [[Bauzer Müriel|Müriel Elizabet Bauzer]] radab 8. lidnan pämehen. Nece naine vajehti endišt [[Grei Vinsent|Vinsent Grei]]-pämest.

[[Amerikan Ühtenzoittud Valdkundad|Valdkundan]] koumen tobmuden oksiden ezitaikundad sijadasoiš Vašingtonas, sidä kesken AÜV:oiden prezidentan rezidencii ([[Vauged Pert']]) om, mugažo rahvahaližen znamoičendan muzejad da muštpachad. [[Mail'man bank]]an, [[Rahvahidenkeskeine valütfond|Rahvahidenkeskeižen valütfondan]], Amerikan valdkundoiden organizacijan (AVO), Amerikoidenkeskeižen bankan da Panamerikaižen tervudenorganizacijan päfaterad oma lidnas.

== Transport ==
Avtobusad, ezilidnelektrojonused, velosipedad i taksid oma kundaližeks transportaks lidnas da sen ezilidnoiš. Vodespäi 1976 metropoliten radab lidnas ({{lang-en|Washington Metro, Metrorail, Metro}}, vspäi 2014 om 6 jonod, 91 stancijad, 188 km raudted). Päraudtestancii om kaikiš järedambišpäi AÜV:oiš.

Koume lendimportad om läz lidnad, kaikid niid kävutadas tazomäras:
* Rahvahidenkeskeine civiline Vašington Dalles-lendimport (''IAD'') sijadase 42 km päivlaskmha lidnan keskusespäi. Sišpäi tehtas reisid mail'man äjihe maihe, mugažo AÜV:oidme;
* Toine znamoičendal om Rahvahidenkeskeine civiline Targud Maršallan nimel nimitadud [[Baltimor]]/Vašington lendimport (''BWI''), se sijadase 48 km pohjoižpäivnouzmha lidnan keskusespäi. Lendimportaspäi tehtas reisid Keskuzamerikan maihe, Kanadha da [[Reikjavik]]ha, no tobjimalaz AÜV:oiden lidnoihe;
* Ronal'd Reiganan nimel nimitadud (''DCA'') Rahvahaline Vašington-lendimport om olmas vaiše südäireisiden täht, sijadase ani lidnan röunan taga Potomak-jogen randal, 5 km suvhe lidnan keskusespäi.

== Lidnan nägud ==
<center><gallery> 
Fail:US Capitol from NW.JPG|Kongressan pert' (Kapitolii)
Fail:Washington National Cathedral in Washington, D C 1.jpg|Vašingtonan kafedraline päjumalanpert'
Fail:Jefferson Memorial At Dusk 1.jpg|[[Džeffersonan memorial]] 
Fail:WhiteHouseSouthFacade.JPG|[[Vauged Pert'|Vauktan Pertin]]<br>suvipol'ne&nbsp;oc
Fail:The Pentagon US Department of Defense building.jpg|[[Pentagon]]
</gallery></center>

[[Fail:Washington Monument Panorama.jpg|center|750px|thumb|<center>Vašingtonan monumentan panoram.</center>]]

== Irdkosketused ==
* [http://dc.gov/DC/ Federaližen Kolumbii-ümbrikon tobmuden sait (''dc.gov'').] (anglijan kelel)
{{Commons|Washington, D.C.}}

{{AÜV:oiden järedad lidnad}}
{{Pohjoižamerikan pälidnad}}

[[Kategorii:Vašington| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Amerikan Ühtenzoittud Valdkundad|*]]
[[Kategorii:Eländpunktad kirjamišton mödhe]]
[[Kategorii:Pälidnad]]
