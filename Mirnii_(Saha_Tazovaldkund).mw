{{Eländpunkt
 | Nimi = Mirnii<br />Мирный <small>(ven.)</small><br />Мииринэй <small>(jakut.)</small>
 | Lidnanznam = Coat of Arms of Mirny (Yakutia) (2004).png
 | Flag = Flag of Mirny (Yakutia).svg
 | Lidnanznam text = Mirnijan lidnanznam (Saha Tazovaldkund)
 | Flag text = Mirnijan flag (Saha Tazovaldkund)
 | Valdkund = Venäma
 | Eläjiden lugu = 35,376
 | Voz' = 2017
 | Pind = 15
 | Fail = Center square in Mirny (Yakutia, Russia).jpg
 | Pämez' = Klim Antonov<br />(keväz'ku 2017—)
 | Telefonkod = +7-41136-xx-xxx
 | Avtokod = 14
 | Aigvö = [[UTC]]+9 (MSK+6)
}}
{{Znamoičendad|Mirnii}}
'''Mirnii''' ({{lang-ru|Мирный}}, {{lang-sah|Мииринэй}}) om [[Venäma]]n lidn da lidnankund [[Saha Tazovaldkund]]an päivlaskmas. Se om tazovaldkundan koumanz' lidn eläjiden lugun mödhe, [[Mirnijan rajon]]an administrativine keskuz.

== Istorii ==
Vl 1955 avaitihe «Mir»-kimberlitturut, sen samine vedihe vll 1957−2001 kar'jermahtusel. Panihe eländpunktan alust vl 1955 samha [[diamant]]oid, nimitihe löudmižsijan mödhe. Vl 1959 Mirnii sai lidnan statusad.

Lidn om Jakutijan koumen rajonan diamantoiden samižen keskuz, «Venäman diamantoiden pälidn». «[[ALROSA]]»-kompanijan päfater, sen energetikan tütärkompanijad, kaks' kaivust («Mir», «Internacional'nai») da küllästamižfabrik sijadasoiš täs. Toižed edheotandad oma leibtegim da maidtegim. Kivivoinümbriradai tegim om sauvomas.

== Geografijan andmused ==
Lidn sijadase Ireläh-jogen oiktal randal ({{lang-sah|Иирэлээх}}, [[Vilüi]]-jogen bassein), 350 m ü.m.t. keskmäižel korktusel, vezivaradim om ülezjogen. Matkad [[Jakutsk]]hasai om 815 km päivnouzmha orhal vai 1270 km «Vilüi»-avtotedme. Lähembaižed lidnad oma [[Nürb]] 237 km pohjoižpäivnouzmha orhal vai 387 km avtotedme i [[Lensk]] 209 km suvhe orhal vai 234 km avtol.

Mirnii om lidnankundan üks'jäine eländpunkt. Lidnankundan pind — 7 177,97 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 37 188 ristitud, rajonan pol'. Kaikiš suremb ristitišt oli 39..40 tuhad eläjid vll 1992 i 2002−2005 (40 tuh. rist. vl 2003). [[Ortodoksine hristanuskond|Ortodoksižen hristanuskondan]] ph. Stroican jumalanpert', ph. Ezikuctud Ondrii-apostolan mez'jumalankodi i kaks' časounäd oma olmas lidnas.

Mirnijan regionaline tehnine kolledž da üläopendusen viž filialad (Jakutsk, Tomsk, Novosibirsk) oma professionaližikš aluzkundoikš.

== Irdkosketused ==
* [http://gorodmirny.ru/ Lidnan tobmuden aluzkundoiden oficialine portal (''gorodmirny.ru'').] {{ref-ru}}
* [http://gs.gorodmirny.ru/ Lidnan Nevondkundan oficialine sait (''gs.gorodmirny.ru'').] {{ref-ru}}
* [http://old.sakha.gov.ru/mirnyi Lidnan tobmuden lehtpoled tazovaldkundan oficialižen portalan vanhal versijal (''old.sakha.gov.ru'').] {{ref-ru}} {{ref-en}} {{ref-sah}}
{{Commons|Category:Mirny, Sakha}}

{{Saha Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saha Tazovaldkundan lidnad]]
[[Kategorii:Mirnijan rajon|*]]
