{{Eländpunkt
 | Nimi = Kuusamo
 | Lidnanznam = Kuusamo.vaakuna.svg
 | Flag = 
 | Lidnanznam text = Kuusamon lidnanznam
 | Flag text = Kuusamon flag
 | Valdkund = Suomenma
 | Eläjiden lugu = 15,135
 | Voz' = 2020-01-01
 | Pind = 5,808.96
 | Fail = Kuusamo keskusta.JPG
 | Pämez' = Jouko Manninen<br />(eloku 2015—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Kuusamo''' (mugažo [[suomen kel'|suomen]] i [[ročin kel'|ročin]] kelil, suomen virkand: [ˈkuːsɑmɔ]) om [[Suomenma]]n lidn valdkundan keskuzpalan pohjoižpäivnouzmas, [[Pohjoižpohjanma]]-agjas. Se om agjan koumanz'-nellänz' lidn 11:späi eläjiden lugun mödhe i valdkundan koumanz' lidnankund pindan mödhe.

== Istorii ==
Ende kalaidajiden [[saamalaižed|saamalaižiden]] kaks' tal'vdundsijad oliba kundan tahondas, hö oliba assimiliruidud vai kükstud tulnuzil suomalaižil 18. voz'sadale. Nimitusen parallelid oma ''kuusimaa'' («[[kuz'|kuz'ma]]») i kazvatadud ''kuusamat'' («[[küz'mäine pu]]»).

Eländpunktan aluz om pandud torguindtel [[Botnine laht|Botnižes lahtespäi]] [[Vauged meri|Vauktan merennoks]], sijaližen jumalanpertin tulend om registiruidud vl 1686. Kuusamon municipalitetan aluz om pandud vl 1868. [[Tal'vsoda]]n i [[Jäl'gsoda]]n jäl'ghe kundan päivnouzm 1,7 tuh. km² pindanke kändihe [[Nevondkundaline Ühtištuz|NSTÜ:n]] palaks. Kund sai lidnan statusad vl 2000.

Kuusamo šingotase mecan ümbriradmižel, [[pedr]]oiden kazvatandal, avtoiden kohendusel, mail'man hihtandsportan tetabal Ruk-keskusel i mägisuks'kurortal ({{lang-fi|Ruka}} vspäi 1954, läz 1 mln turistoid vodes), penil edheotandoil turizman alusel. Kezaližed sporttoižendad oma kalatez, ujund venehil, matkturizm.

== Geografijan andmused ==
Lidn sijadase agjan pohjoižpäivnouzmas, kundan keskuzpalas. Matkad [[Venäma]]n röunhasai ([[Karjal]]) om 40 km päivnouzmha orhal, agjan [[Oulu]]-pälidnhasai om 202 km suvipäivlaskmha orhal vai 215 km avtotedme, [[Hel'sinki]]hesai om 680 km suvhe orhal vai 795 km avtotedme, [[Pohjoine polärine pird]] om 60 km pohjoižhe. Lähembaižed lidnad oma [[Pudasjärvi]] 130 km suvipäivlaskmha avtol i [[Kemijärvi]] 115 km lodeheze orhal vai 140 km avtotedme. Lähembaižed raudtestancijad oma [[Taivalkoski]] 65 km suvipäivlaskmha orhal da avtotel i [[Sall]] ({{lang-fi|Salla}}) 99 km pohjoižhe orhal vai 115 km avtotedme. [[Toine mail'man soda|Toine mail'mansodan]] aigan kaidraižuine raudte 178 km pitte oli saudud da radoi lidnankundas.

Vl 2020 lidnan ühthine pind — 5 808,96 km², sidä kesken kuivma oli 4 978,52 km², vezi da sokaz ma otiba 830,44 nellikkilometrad.

Kuusamon lendimport (''KAO'', 87,7 tuh. passažiroid vl 2017) radab 6 km pohjoižpäivnouzmha lidnan keskusespäi, matkad Ruk-kurorthasai om 27 km pohjoižhe, tehtas reisid Hel'sinkihe i sezonreisid Päivlaskmaižen Evropan erasihe järedoihe lidnoihe. «Suoper' — Kuusamo»-avtokontrol'punkt radab Venäman röunal (Karjalan [[Louhin rajon]]) 50 km suvipäivnouzmha lidnaspäi, punkt om saudud kaikiden täht vspäi 2006.

== Eläjad ==
Vl 1980 eläjiden lugu oli 17 200 ristitud, vl 2010 — 16 492 ristitud. Kaikiš suremb kundan ristitišt oli 20 795 eläjad vl 1965 i 18 687 eläjad vl 1995. Kundan eläjiden kaks' koumandest oma Kuusamo-lidnas.

Mamankelen mödhe (2016): suomen kel' — 98,1%, ročin kel' — 0,2%, toižed keled — 1,7%.

Edeline lidnan pämez' oli Timo Halonen (2003−2015).

== Galerei ==
<gallery mode="packed" heights="125px">
Kuusamo Market Square.jpg|Lidnan torg
KuusamoChurch.jpg|Kuusamon jumalanpert'<br />(vn 2005 nägu)
Ruka Village (8361909910).jpg|Ruk-külä
Kuusamon kulttuurikeskus - Arto Sipinen.jpg|Kuusamon kul'turkeskuz
Kuusamo Airport landside 2017-11-27.jpg|Kuusamon lendimportan sauvuz
</gallery>

== Homaičendad ==
<references />

== Irdkosketused ==
* [http://www.kuusamo.fi/ Lidnankundan oficialine sait (''kuusamo.fi'').] {{ref-fi}}
{{Commons|Category:Kuusamo}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma]]
