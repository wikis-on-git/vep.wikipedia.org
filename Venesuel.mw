{{10000}}
{{Valdkund
| Nimi = Bolivaralaine Venesuelan Tazovaldkund<br />República Bolivariana de Venezuela
| Valdkundznam = Coat of arms of Venezuela.svg
| Flag = Flag of Venezuela.svg
| Valdkundznam text = Venesuelan valdkundznam
| Flag text = Venesuelan flag
| Pälidn = Karakas
| Eläjiden lugu = 31,689,176<ref>[https://www.cia.gov/library/publications/the-world-factbook/geos/ve.html Venesuelan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 912,050
| Kart = Venezuela in its region.svg
| Kel' = [[ispanijan kel'|ispanijan]]
| Valdkundan pämez' = [[Maduro Nikolas|Nikolas Maduro]]
| Päministr = ''eile olmas''
| Religii = [[hristanuskond]]
| Valüt = [[venesuelan bolivar]] (bolivar fuerte) (VEF) (Bs. BsF)
| Internet-domen = [[.ve]]
| Telefonkod = +58
| Aigvö = [[UTC]]−4
}}
'''Venesuel''' ({{lang-es|Venezuela}}), täuz' oficialine nimituz — '''Bolivaralaine Venesuelan Tazovaldkund''' ({{lang-es|República Bolivariana de Venezuela}} [reˈpuβlika βoliβaˈɾjana ðe βeneˈswela]) om valdkund [[Suviamerik]]an pohjoižes. Sen pälidn da kaikiš suremb lidn om [[Karakas]].

== Istorii ==
Vn 1811 5. päiväl heinkud Venesuel tedištoiti ripmatomudes [[Ispanii|Ispanijaspäi]].

Valdkundan ezmäine Konstitucii oli olmas vspäi 1811. Jäl'gmäine 26nz' lugul Konstitucii<ref>[https://es.wikisource.org/wiki/Constituci%C3%B3n_venezolana_de_1999 Venesuelan Konstitucii 2009 Vikipurtkiš.] {{ref-es}}</ref><ref>[http://www.constituteproject.org/ontology/Venezuela?lang=en Venesuelan Konstitucijan tekst ''constituteproject.org''-saital.] {{ref-en}}</ref> om väges vs 1999 tal'vkun 20. päiväspäi vll 2006 da 2009 vajehtusidenke. Se om vahvištadud kaiken rahvahan referendumal vn 1999 15. päiväl tal'vkud (71,78%).

== Geografijan andmused ==
[[Fail:Venezuela Topography.png|thumb|left|250px|Venesuelan topografine kart.]]
Venesuel om mavaldkundröunoiš [[Gajan]]anke päivnouzmas (röunan piduz — 789 km), [[Brazilii|Brazilijanke]] suves (2137 km) da [[Kolumbii|Kolumbijanke]] päivlaskmas (2341 km). Ühthine röunoiden piduz — 5267 km. Venesuelan pohjoižed randad lainištab [[Kariban meri]]. Randanpird — 2800 km.

[[Andad]] sijadasoiš valdkundan pohjoižpalas. Kaikiš korktemb čokkoim om [[Bolivar (mägenoc)|Bolivar]]-mägenoc, 5007 m valdmeren pindan päl. [[Orinoko]]-jogen bassein otab territorijan nell' videndest.

Il'man lämuz om läz kaikenaigaine vodes läbi, no rippub sijan korktusespäi. Äjad sured lidnad oma saudud Andil, lämuz niiden pautkil om vähemb. Klimat om [[ekvatorialine vö|ekvatorialine]] neps kaks'sezonine madalil tazangištoil.

Londuseližed pävarad oma [[kivivoi]] (1nz' sija mail'mas), [[londuseline gaz]], [[raud|raudkivend]], [[kuld]], [[diamant]]ad, [[gidroenergii]].

== Politine sistem ==
[[Fail:Miraflores 2010.JPG|thumb|right|250px|''Miraflores''-pert'kulu om Venesuelan prezidentan da ohjastusen radsija [[Karakas]]as.]]
Ohjandusen form om federativine konstitucine [[prezidentine tazovaldkund|prezidentine]] tazovaldkund dominirujan partijan sistemanke. Valdkundan pämez' om prezident ({{lang-es|Presidente de la República Bolivariana de Venezuela}}). Kaik rahvaz valičeb händast kudeks vodeks järgeližel enambusel, strokuiden lugu om röunatoi. Konstitucii sab prezidentale sätta vai heitta ministrusid.

Parlament om üks'kodine Nacionaline Suim ({{lang-es|Asamblea Nacional}}). Se kogoneb 167 ühtnijaspäi (isp. ''diputados''), heiden kesken 161 — kaik rahvaz valičeb, 3 — štatoiden suimišpäi, 3 — sijaližiš indejalaižišpäi. Valdatusiden strok om viž vot.

Parlamentan ühtnijoiden järgenduseližen valičendad oliba vn 2015 6. päiväl tal'vkud. Prezidentan edelstrokuižed valičendad oliba vn 2018 semendkun 20. päiväl. Nügüdläine Venesuelan prezident om [[Maduro Nikolas|Nikolas Maduro]] vn 2013 keväz'kuspäi, radab kahten strokun jäl'geten (vl 2018 sai 67,84% änid). Vai parlamentan [[Guaido Huan|Huan Guaido]]-ezimez' tegeb prezidentan velgusidme (50 valdkundan melen mödhe) vn 2019 vilukuspäi. Maduron varaprezident om [[Rodriges Delsi|Delsi Rodriges]] vs 2018 kezakun 14. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Venesuelan administrativiž-territorialine jagand]].''

Venesuel jagase 23 štataks ({{lang-es|estados}}), niiden ližaks 1 pälidnaine federaline ümbrik (isp. ''Distrito Capital'') da 1 federaline territorii (kaik Venesuelan sared Kariban merel, mülüdas formaližikš [[Pohjoižamerik]]ha) oma olmas.

== Eläjad ==
Venesuelas elädas [[venesuelalaižed]]. Vl 2014 valdkundan ristitišt oli 28 868 486 eläjad. Kaikiš suremb ristitišt om nügüd'.

Uskondan mödhe (2018): riman [[katoline jumalankodikund|katolikad]] — 96%, [[protestantizm|protestantad]] — 2%, toižed uskojad — 2%.

Toižed sured lidnad (vl 2013<ref>[http://www.cne.gob.ve/web/normativa_electoral/elecciones/2013/municipales/circunscripciones.php Consejo Nacional Electoral: Circunscripciones Electorales con datos de población al 31.07.2013 según el INE (Valičemižümbrikoiden ristitišt 31.07.2013-datal)]. — Venesuelan Statistikan Nacionaline Institut (''cne.gob.ve''). {{ref-es}}</ref>, surembaspäi penembha): lidnad-millionerad oma [[Marakaibo (lidn)|Marakaibo]], [[Valensii (Venesuel)|Valensii]], [[Barkisimeto]], [[Marakai]], [[Sjudad Guajan]], [[San Kristobal' (lidn, Venesuel)|San Kristobal']]; enamba 500 tuh. ristitud — [[Maturin]]. Vl 2013 kaik oli 73 lidnad enamba mi 100 tuhad eläjidenke. Valdkundan eläjiden kahesa ühesandest oma lidnalaižed (2020).

== Rahvahanižanduz ==
Vl 2012 Venesuelan päeksport oli [[kivivoi]] (93%); toine eksport — [[raud|raudkivend]] (1%), [[alüminii]], himižed substancijad, [[maižandusen produktad]].

Valdkundan päühtnikad torguindas oma [[Amerikan Ühtenzoittud Valdkundad|AÜV]] (kaiken eksportan dai importan nelländez), [[Kitai]].

== Homaičendad ==
<references />

== Irdkosketused ==
* [http://www.gobiernoenlinea.ve/ Bolivaralaižen Venesuelan Tazovaldkundan oficialine sait (''gobiernoenlinea.ve'').] {{ref-es}}
* [http://www.asambleanacional.gob.ve/ Venesuelan parlamentan oficialine sait (''asambleanacional.gob.ve'').] {{ref-es}}
{{Commons|Venezuela}}

{{Suviamerik}}

[[Kategorii:Venesuel| ]]
