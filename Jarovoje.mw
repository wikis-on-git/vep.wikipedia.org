{{Eländpunkt
 | Nimi = Jarovoje<br />Яровое
 | Lidnanznam = Coat of Arms of Yarovoe (Altai krai).png
 | Flag = Flag of Yarovoe (Altai krai).svg
 | Lidnanznam text = Jarovojen lidnanznam
 | Flag text = Jarovojen flag
 | Valdkund = Venäma
 | Eläjiden lugu = 18,159
 | Voz' = 2017
 | Pind = 44.38
 | Fail = JarovoeCityAndJarovoeLake.jpg
 | Pämez' = Vitalii Sambočii<br />(sulaku 2016—)
 | Telefonkod = +7-38568-xx-xxx
 | Avtokod = 22
 | Aigvö = [[UTC]]+7 (MSK+4)
}}
'''Jarovoje''' ({{lang-ru|Яровое}}) om [[Venäma]]n lidn da lidnümbrik [[Altajan rand]]an lodehes.

== Istorii ==
Vl 1942 sauvoškanzihe [[Slavgorod (lidn, Venäma)|Slavgorodan]] himišt tegint. Eländpunktan aluz om pandud vl 1943 žilho evakuiruidud [[brom|bromtegimenno]] [[Krim]]aspäi. Vl 1944 pästtihe töhö tegint, saudihe sidä da žilod täuzin vhesai 1980. Vn 1993 30. päiväl keväz'kud joudutihe žilod Slavgorod-lidnan alištusespäi i anttihe Jarovojele lidnan statusad.

Himine tegim eli bankrotnendan proceduras läbi vl 2011, se pästab levitadud himižid substancijoid, kodihimijan tavaroid, sauvondmujuid. Lidn šingotase mugažo kurortaks järven randal.

== Geografijan andmused ==
Lidn sijadase Kulundan stepin zonas, solakahan Sur' Jarovoje-järven ({{lang-ru|Большое Яровое}}, 53..70 km²) pohjoižel randal, 95 m ü.m.t. keskmäižel korktusel. Matkad [[Kazahstan]]an (Pavlodaran agj) röunhasai om 20 km päivlaskmha, [[Barnaul]]hasai — 460 km päivnouzmha avtotedme. Lähembaine lidn da raudtestancii om [[Slavgorod (lidn, Venäma)|Slavgorod]] 10 km pohjoižpäivnouzmha avtotedme.

Jarovoje om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 18 604 ristitud. Kaikiš suremb ristitišt oli 23 200 eläjad vl 1996. [[Ortodoksine hristanuskond|Ortodoksižen hristanuskondan]] naižjumalankodi i jumalanpert' oma olmas lidnas.

Jarovojen politehnine tehnikum om professionaližen opendusen aluzkundaks.

== Irdkosketused ==
* [http://yarovoe.org/ Lidnan tobmuden aluzkundoiden oficialine sait (''yarovoe.org'').] {{ref-ru}}
{{Commons|Category:Yarovoye}}

{{Altajan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Altajan randan lidnad]]
[[Kategorii:Altajan randan lidnümbrikod]]
