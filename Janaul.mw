{{Eländpunkt
 | Nimi = Janaul<br />Янаул <small>(ven.)</small><br />Яңауыл <small>(bašk.)</small>
 | Lidnanznam = Coat of Arms of Yanaul rayon (Bashkortostan).png
 | Flag = Flag of Yanaulsky rayon.svg
 | Lidnanznam text = Janaulan da sen rajonan lidnanznam
 | Flag text = Janaulan da sen rajonan flag
 | Valdkund = Venäma
 | Eläjiden lugu = 25,511
 | Voz' = 2018-01-01
 | Pind = 26
 | Fail = Гармун Янаул.jpg
 | Pämez' = Firdaves Mindijarov<br />(kül'mku 2016—)
 | Telefonkod = +7-34760-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Janaul''' ({{lang-ru|Янаул}}, {{lang-ba|Яңауыл}} «uz' külä», {{lang-tt|Яңавыл}}) om [[Venäma]]n lidn da lidnankund [[Baškortostanan Tazovaldkund]]an lodehes. Se om [[Janaulan rajon]]an administrativine keskuz.

== Istorii ==
Eländpunktan aluz om pandud Janaul-raudtestancijaks «[[Kazan']] — [[Jekaterinburg]]»-raudten sauvomižen aigan vl 1914. Nimitihe lähižen külän mödhe (mainitase vspäi 1750). Vl 1991 žilo sai lidnan statusad.

== Geografijan andmused ==
Lidn sijadase Bui-jogen ({{lang-ru|Буй}}, {{lang-ba|Беүә}} „быуа“-sanaspäi «padosein», [[Kam (jogi)|Kaman]] hura ližajogi) randpolel, 100 m ü.m.t. keskmäižel korktusel. Pen' 22-kilometrine Janaul-jogi i Buin mödvedhe pen' 27-kilometrine Šudek-jogi ({{lang-ba|Шүдек}}) lanktas sihe ani pohjoižhe lidnaspäi. Matkad [[Permin rand]]an röunhasai om 6 km pohjoižpäivnouzmha, [[Uf]]ahasai — 183 km suvhe orhal vai 210 km avtotedme. Lähembaine lidn om [[Neftekamsk]] 47 km suvipäivlaskmha avtotedme.

Janaul om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 26 924 ristitud, rajonan viž ühesandest. Kaikiš suremb ristitišt oli 29 300 eläjad vl 2001. Islaman Iman-päpühäpert' i ortodoksižen hristanuskondan Iverijan Jumalanmaman jumalaižen pühäpert' oma lidnas.

Rahvahad (enamba 1% vl 2010, ozutadud rahvahudenke): [[baškiralaižed]] — 39,4%, [[totarlaižed]] — 29,9%, [[venälaižed]] — 16,5%, [[udmurtalaižed]] — 9,0%, [[marilaižed]] — 3,9%, toižed rahvahad — 1,3%.

== Ižanduz da transport ==
Kivivoin da gazan «Arlanneft'»-samižohjanduz, maidtegim i ünäižen sauvusenlaptan tegim oma olmas lidnas. Ufan politehnižen tehnikuman Janaulan filial om professionaližen opendusen aluzkundaks.

Avtobusad da ezilidnelektrojonused ühtenzoittas lidnad lähižidenke järedoidenke lidnoidenke.

== Irdkosketused ==
* [http://yanaul-adm.ru/ Lidnan tobmuden aluzkundoiden oficialine sait (''yanaul-adm.ru'').] {{ref-ru}}
* [http://yanaul.bashkortostan.ru/about/districts/529671/ Lidnankund lehtpol' Janaulan rajonan oficialižel saital (''yanaul.bashkortostan.ru'').] {{ref-ru}}
{{Commons|Category:Yanaul}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Janaulan rajon|*]]
