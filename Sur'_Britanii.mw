{{1000}}
{{Valdkund
| Nimi = Sur' Britanii<br />United Kingdom
| Valdkundznam = Royal Coat of Arms of the United Kingdom.svg
| Flag = Flag of United Kingdom.svg
| Valdkundznam text = Suren Britanijan znam
| Flag text = Suren Britanijan flag
| Pälidn = London
| Eläjiden lugu = 64,100,000<ref>[http://www.ons.gov.uk/ons/rel/pop-estimate/population-estimates-for-uk--england-and-wales--scotland-and-northern-ireland/2013/index.html Population Estimates for UK, England and Wales, Scotland and Northern Ireland, Mid-2013. — Office for National Statistics (ons.gov.uk).] {{ref-en}}</ref>
| Voz' = 2013
| Pind = 243,610
| Kart = EU-United Kingdom.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Mai Tereza|Tereza Mei]]
| Religii = [[hristanuskond]], [[ateizm]]
| Valüt = [[sterlingiden funt]] (£) (GBP)
| Internet-domen = [[.uk]]<ref>Mugažo [[.eu]] kuti [[EÜ]]:n ühtnii; [[.gb]]-domen om kävutamatoi.</ref>
| Telefonkod = +44
| Aigvö = tal'vel [[UTC]]+0,<br />kezal [[UTC]]+1
}}
'''Sur' Britanii''', täuz' oficialine nimituz — '''Suren Britanijan da Pohjoižen Irlandijan Ühtenzoittud Kunigahuz''' ([[anglijan kel'|anglijan kelel]]: ''United Kingdom of Great Britain and Northern Ireland''), om sar'hine valdkund [[Päivlaskmpol'ne Evrop|Päivlaskmpol'žes Evropas]]. Päine da sen kaikiš suremb lidn om [[London]]. Vspäi 1973 [[Evropan Ühtištuz|Evropan Ühtištusen]] ühtnii. Se om valdkund südäitukuižen azegištonke, [[ÜRO]]:n Varuitomuden nevondkundan kaikenaigaine ühtnii.

Üks'jäine röun kuivudme om [[Irlandii|Irlandijanke]] (360 km). Suren Britanijan suvirandištospäi [[Francii|Francijan]] pohjoižrandištho om vaiše 35 km [[La Manš]]-sal'men kal't, ned oma ühtenzoittud vižkümnekilometraižel [[evrotonnel'|evrotonnelil]].

== Istorii ==
Vl 1707 semendkun 1. päiväl Akt Anglijan da Šotlandijan ühtištuses om allekirjutadud.

Vl 1801 vilukun 1. päiväl Akt Suren Britanijan da Irlandijan ühtištuses om allekirjutadud.

Ei ole Konstitucijad valdkundas ühtenzoittud dokumentaks tähäsai. Statutad, käskuzkundaližed precedentad, rahvahidenkeskeižed kožundkirjutesed da konstitucižed verod oma sen sijas.

== Geografii da klimat == 
[[Fail:Satellite image of Great Britain and Northern Ireland in April 2002.jpg|thumb|left|200px|Suren Britanijan fotokuva kaimdajaspäi (2002).]]
Valdukundan sijaduz om [[Britanižed sared|Britanižil saril]] ([[Sur' Britanii (sar')|Sur' Britanii]]-sarel, [[Irlandii (sar')|Irlandii]]-saren pohjoižpäivnouzmpol'žel palal, [[Normandižed sared|Normandižil saril]]), [[Atlantine valdmeri|Atlantižen valdmeren]] randal. Pind om 243 610 km²<ref>[https://www.cia.gov/library/publications/the-world-factbook/geos/uk.html Suren Britanijan pind. — The World Factbook of CIA. — Cia.gov.] {{ref-en}}</ref>. Ümbärdajad mered: [[Irlandijan meri|Irlandijan]], [[Kel'tine meri|Kel'tine]], [[Gebridmeri|Gebrid-]] da [[Pohjoižmeri|Pohjoiž-]]. Randanpird om läz 31 368 km<ref>[http://www.cartography.org.uk/default.asp?contentID=749 How long is the UK coastline?] {{ref-en}}</ref>.

Pohjoižel da päivlaskmal om mäged ([[Pohjoine Šotlandijan mägišt]], [[Penninad]] da [[Kembrižed mäged]]). Suvel da suvenpäivnouzmal oma kukhikahad tazangištod. Kaikiš korktemb čokkoim om [[Ben Nevis]]-mägi (1343 m) [[Šotlandii|Šotlandijas]]. Kaikiš alahaižemb čokkoim om Fenland (-4 m).

Päjoged oma [[Temz]] (334 km), [[Severn]] (310 km), [[Trent]] (298 km), [[Mersi]] (109 km) da [[Klajd]] (170 km). Kaikiš jaredamb jarv' om [[Loh Nej]] (396 km²) [[Pohjoine Irlandii|Pohjoižen Irlandijan]] territorijal.

Klimat om valdmerine, neps. Uhokun keskmäine lämuz' +3...+7°C da heinkun +11...+17°C.

Londuseližed varad oma [[kivihil']], [[kivivoi]], [[londuseline gaz]], metallad ([[raud]], [[tin]], [[hahktin]], [[kuld]], [[hobed]]), [[mouckivi]], [[sauvondgips]], [[kaolin]], [[keitandsol]], [[kala]], [[vezi|reskvezi]].

== Tobmuz ==
[[Fail:Palace of Westminster, London - Feb 2007.jpg|thumb|right|250px|''Vestminster''-pert'kulu om valdkundan parlamentan molembiden kodiden ištundsija [[London]]as.]]
Istorikad lugedas Surt Britanijad nügüd'aigaižen parlamentaižen [[demokratii|demokratijan]] kodimaks. Sur' Britanii om unitarine valdkund administrativižikš. Valdkundan ohjandusen form om konstitucine [[parlamentine monarhii]]. Sen pämez' om [[Elizavet Toine]]-kunigaznaine.

Monarh om tobmuden koumen sarakon pämeheks. Hän voib pästta radmaspäi suim, panda ministrid radnikusele, tedotada sodad verast valdkundad vaste ülembaižeks armijan käskmeheks.

Parlament om kaks'kodine. Valičendad oleskeldas paksumb, mi kerdan videks vodeks. Lordoiden kodi ([[anglijan kel'|angl]]. ''House of Lords'') om üläkodi, sen ühtnijoiden lugumärad ei ole röunadusid, nügüd' mülüb 763 ühtnijad (heid valitas alakodin partijoišpäi tobjimalaz, vai pandas radnikusele elon hätkte). Alakodi, Kundoiden kodi (angl. ''House of Commons''), mülüb 650 ristitud (niid rahvaz valičeb). Päministr om ühteks parlamentan ühtnijoišpäi, iče paneb ministrid radsijha (monarh vaiše hüvästab hänen valičend), händast alakodin ühtnijad valitas järgeližen äniden enambusen mödhe.

Järgenduseližed valičendad parlamentan alakodihe oliba vl 2015 semendkun 7. päiväl. Konservativine partii [[Kemeron Devid|Devid Kemeronanke]] lideraks sai äniden enambust (331 än't 650:späi). [[Kemeron Devid|Devid Kemeron]] radoi päministran kaht strokud (vspäi 2010), läksi erindha. Vs 2016 heinkun 13. päiväspäi [[Mai Tereza|Tereza Mei]] radab päministran da om Konservativižen partijan ezinenas.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Suren Britanijan administrativiž-territorialine jagand]].''

Sures Britanijas om 4 administrativiž-territorialižed palad:
* '''[[Anglii]]''' (9 regionad, [[anglijan kel'|angl.]] ''Government Office Regions''), adm. keskuz om [[London]]
* '''[[Uel's]]''' (22 agjad (administrativišt ühtnikad), [[anglijan kel'|angl.]] ''Single-tier Principal Area''), adm. keskuz om [[Kardiff]]
* '''[[Šotlandii]]''' (32 agjad, [[anglijan kel'|angl.]] ''Council Area''), adm. keskuz om [[Edinburg]]
* '''[[Pohjoine Irlandii]]''' (6 grafkundad (angl. ''County'') vai 26 rajonad, [[anglijan kel'|angl.]], ''District''), adm. keskuz om [[Belfast]]

Jäl'gmäižed koume palad oma znamasižen avtonomijanke Anglijaspäi.

Sen ližaks, Sur' Britanii valdoičeb 14 merentagaižel territorijal da 3 kunigahan mal. Ned ei ole Suren Britanijan palad juridižikš.

== Eläjad ==
=== Eläjiden lugu ===
Sur' Britanii om [[EÜ]]:n koumanz' valdkund ičeze ristitišton lugumäran mödhe.

Kaikuččen voden 1-lopunke tehtas valdkundan rahvahanlugemišt, kerdan kümnes vodes. Suren Britanijan eläjiden lugu (1901 — 2011)<ref>[http://www.ons.gov.uk/ons/rel/ctu/annual-abstract-of-statistics/quarter-3-2011/chap-15-population.xls Annual abstract of statistics. Chapter 15 Population and vital statistics. — Office for National Statistics (ons.gov.uk).]</ref>

{| class="wikitable sortable"
 ! width="30%" align="center" |Voz'
 ! width="30%" align="center" |Eläjiden lugu
 |-
 | align="center" |[[1901. voz'|1901]]
 | align="center" | 38 237 000
 |-
 | align="center" |[[1911. voz'|1911]]
 | align="center" | 42 082 000
 |-
 | align="center" |[[1921. voz'|1921]]
 | align="center" | 44 027 000
 |-
 | align="center" |[[1931. voz'|1931]]
 | align="center" | 46 038 000
 |-
 | align="center" |[[1951. voz'|1951]]
 | align="center" | 50 225 000
 |-
 | align="center" |[[1961. voz'|1961]]
 | align="center" | 52 709 000
 |-
 | align="center" |[[1973. voz'|1973]]
 | align="center" | 56 223 000
 |-
 | align="center" |[[1981. voz'|1981]]
 | align="center" | 56 357 000
 |-
 | align="center" |[[1991. voz'|1991]]
 | align="center" | 57 439 000
 |-
 | align="center" |[[1998. voz'|1998]]
 | align="center" | 58 475 000
 |-
 | align="center" |[[2001. voz'|2001]]
 | align="center" | 59 113 000
 |-
 | align="center" |[[2005. voz'|2005]]
 | align="center" | 60 235 000
 |-
 | align="center" |[[2007. voz'|2007]]
 | align="center" | 60 986 000
 |-
 | align="center" |[[2009. voz'|2009]]
 | align="center" | 61 792 000
 |-
 | align="center" |[[2011. voz'|2011]]
 | align="center" | 63 181 775<ref>[http://www.ons.gov.uk/ons/dcp171778_292378.pdf 2011 Census: Population Estimates for the United Kingdom, 27 March 2011. — Office for National Statistics (ons.gov.uk), 2012-12-17.]</ref>
|}

=== Suren Britanijan rahvahad ===			
Jur'eläjad — 92 % (2001)<ref>[http://www.statistics.gov.uk/CCI/nugget.asp?ID=764&Pos=4&ColRank=1&Rank=176 Vn. 2001 rahvahanlugemižen andmused: etnižuz. — Statistics.gov.uk.]</ref>:	
* [[anglijalaižed]] — 83,6 %,
* [[šotlandijalaižed]] — 8,5 %,
* [[uel'slaižed]] — 4,9 %,
* [[irlandijalaižed]] — 2,9 %. 

=== Lidnad (Sitid) ===
Kaik om 69 lidnad (sitid). Suren Britanijan kaikiš surembad lidnad (enamba 450 tuh. ristituid vl 2011<ref>[http://www.ons.gov.uk/ons/rel/census/2011-census/key-statistics-for-local-authorities-in-england-and-wales/rft-table-ks101ew.xls  2011 Census: KS101EW Usual resident population, local authorities in England and Wales. — Office for National Statistics (ons.gov.uk).]</ref>, surembaspäi penembha): [[London]], [[Börmingem]], [[Lids]], [[Glazgo]], [[Šeffild]], [[Bredford]], [[Mančester]], [[Edinburg]], [[Liverpul']].

== Rahvahanižanduz ==
Vl 2012 Suren Britanijan päeksport oli [[likutim]]ed da niiden palad (läz 20%), [[kivivoi]] (15%), himižen sarakon produkcii (10%), [[avto]]d (8%);  toine eksport — [[zell'|zelläd]] (5%), [[almaz]]ad (2%), ezitegesed [[olud|olut]] tehmaha (2%).

== Homaičendad ==
<references />

== Irdkosketused ==
* [http://www.gov.uk/ Hänen Mažesteten ohjastusen oficialine sait.] {{ref-en}}
* [http://www.royal.gov.uk/ Britanižen monarhijan oficialine sait.] {{ref-en}}
* [http://news.bbc.co.uk/hi/russian/uk/default.stm BBC:n uzištused Suren Britanijan polhe.] {{ref-en}}
* [http://www.visitbritain.com/en/EN/ Suren Britanijan oficialine turistine gid.] {{ref-en}}

{{Commons|United Kingdom}}
{{Evrop}}

[[Kategorii:Sur' Britanii| ]]
