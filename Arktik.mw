{{A10000}}
[[Fail:Arctic (orthographic projection).svg|thumb|250px|Arktikan mererandan projekcii]]
'''Arktik''' ({{lang-el|ἄρκτος}}-sanaspäi «[[kondi]]», {{lang-el|ἀρκτικός}} «olii [[Sur' Kondjantähthišt]]on al») om ühthine [[fizine geografii|fiziž-geografine]] region [[Ma]]n pohjoižes. Sen röun om [[tundr]]an zonan suvine röun.

Arktik-region sijadase [[Pohjoine polärine pird|Pohjoižen polärižen pirdan]] südäimes tobjimalaz. Sen keskuz om [[Pohjoižnaba]]. Pind om läz 27 mln nellikkilometrid, sidä kesken Pohjoižen polärižen pirdan südäimes 21 mln km². Mülütab [[Jävaldmeri|Jävaldmert]] läz täuzin, [[Evrazii]]- i [[Pohjoižamerik]]-kontinentiden pohjoižagjoid.

Neniden valdkundoiden territorijad sijadasoiš Arktikas paloin: [[Amerikan Ühtenzoittud Valdkundad|AÜV]] ([[Aläsk]]-štat), [[Venäma]], [[Norvegii]], [[Islandii]], [[Danii]] ([[Grenland]]) i [[Kanad]]. Om äi varoid, tarbhaižiden kaivatusiden löudmižsijid ([[kivivoi]], [[londuseline gaz]], [[uran (himine element)|uran]], [[kivihil']]), no äjad ned jädas muite hoikan ekologižen sisteman tagut.

== Rel'jef ==
Kaks' reljefzonad oma Arktikas: [[šel'f]] kontinentaližen augotižlibundan saridenke da kontinentiden agjoidenke i Arktine bassein. Jävaldmeren agjmered ottas šel'fad: [[Barencan meri]], [[Karan meri]], [[Laptevoiden meri]], [[Päivnouzmaine Sibirin meri]], [[Čukotkan meri]], [[Baffinan meri]], [[Grenlandine meri]]. Venäman Arktikan kuivman rel'jef om ven päpaloin, regionan toižen kontinentaližen palan i sariden landšaft om mägikaz. Arktine bassein otab regionan keskuzpalad, sil om süvid merikatl'usid (5527 metrhasai süvütte) da vedenalažid mägisel'gid.

Arktikan kaikiš korktemb čokkoim om danine [[Gunbjörn]]-mägi Grenlandan päivnouzmas, 3694 m ü.m.t. kortte.

== Klimatan toižetamine ==
Tedoidusiden andmusiden mödhe, Arktikan il'man lämuz ližadub kaks' kerdad teravamba, mi jättud mail'mas. Se voib kucta kazmusiden i živatoiden äjiden erikoiden kadondad regionas. Nügüdläine [[globaline lämšund]] grazib [[Pohjoižen igähižed rahvahad|Arktikan igähižiden rahvahiden]] olemižele, heiden elon veroline maht i sönd riptas kazmusišton i živatišton olendaspäi oikti.

[[Arktikan nevondkund]] om rahvahidenkeskeine organizacii vspäi 1989, se edestab Arktikan rahvahiden i maiden mel'hetartusid.

== Homaičendad ==
<references />

{{Commons|Arctic}}

{{stub}}
[[Kategorii:Arktik| ]]
[[Kategorii:Klimatzonad]]
[[Kategorii:Geografižed vöd]]
