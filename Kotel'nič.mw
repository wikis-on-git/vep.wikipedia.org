{{Eländpunkt
 | Nimi = Kotel'nič<br />Котельнич
 | Lidnanznam = Coat of Arms of Kotelnich (Kirov oblast).png
 | Flag = Flag of Kotelnich (Kirov oblast).png
 | Lidnanznam text = Kotel'ničun lidnanznam
 | Flag text = Kotel'ničun flag
 | Valdkund = Venäma
 | Eläjiden lugu = 23,682
 | Voz' = 2018
 | Pind = 29.2
 | Fail = Kotelnich. Sovetskaya Street near Upper Square.jpg
 | Pämez' = Andrei Likov<br />(sügüz'ku 2017—.<br />''Андрей Лыков'')
 | Telefonkod = +7-83342-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
[[Fail:Kotelnich. Town Map.jpg|thumb|left|250px|Lidnan kart (2013)]]
'''Kotel'nič ''' ({{lang-ru|Коте́льнич}}) om [[Venäma]]n lidn, lidnümbrik da transporttesol'm [[Kirovan agj]]an päivlaskmas. Se om agjan videnz' lidn eläjiden lugun mödhe, [[Kotel'ničun rajon]]an administrativižeks keskuseks mugažo, ei mülü rajonha.

== Istorii ==
Eländpunkt mainitaze ezmäižen kerdan «Starinas Vätkanmas» (17.-18. voz'sadad) kuti alusenpandud [[Uz'lidn|uz'lidnalaižil]] žilo anastadud [[marilaižed|marilaižil]] ''Kokšarov''-lidnuden ({{lang-mhr|Какшар}} tähäsai) sijas vl 1181. Sirtihe žilod 5 km jogen mödvedhe 14. voz'sadal, saudihe Kremlid. Vspäi 1647 ph. Oleksijan jarmank oleskeli keväz'kus (7.-22. surtte Venämas vozidme, südäiazjoiden ministrusen mödhe).

Kotel'nič sai makundan lidnan statusad vl 1780, oli torgovanoiden lidnaks. Saudihe sildad Vätkas päliči «[[Kirov|Vätk]] — [[Piter]]»-raudtel vll 1903−1905. Vl 1927 raudte ühtenzoiti [[Alauz'lidn]]anke, i Kotel'nič kändihe raudtesol'meks. Kaks' raudtestancijad om olmas: Kotel'nič-1 i -2. Lidn šingotase mugažo [[sagud]]en edheotandal.

== Geografijan andmused ==
Lidn sijadase [[Vätk (jogi)|Vätk-jogen]] oiktal korktal randal, 120 m ü.m.t. keskmäižel korktusel. Sur' van («katl'uz») läbitab lidnad pohjoižespäi suvhe. Matkad agjan [[Kirov]]-pälidnan keskushesai om 84 km päivnouzmha-pohjoižpäivnouzmha orhal, 121 km avtotedme vai raudtedme. Toine lähembaine lidn om [[Orlov (lidn)|Orlov]] 41 km pohjoižpäivnouzmha orhal vai 48 km avtotedme.

Kotel'nič om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 24 979 ristitud. Kaikiš suremb ristitišt oli 38 tuhad eläjid vl 1992.

Professionaližen opendusen aluzkund om Kirovan maižanduztehnikum.<ref>[http://www.kcxt-kotelnich.ru/ Kirovan maižanduztehnikuman sait (''kcxt-kotelnich.ru'').] {{ref-ru}}</ref>

== Galerei ==
<gallery mode="packed" heights="125px">
Дом MG 2645.jpg|Lidnan administracijan sauvuz (2019)
Никольская церковь, вид от библиотеки.jpg|Ph. Mikulai-čudonsädajan jumalanpert', vn 2020 nägu
Kotelnich. Nook of Sovetskaya Street.jpg|Torguindkeskuz vl 2013
Kotelnich. Town Sports centre.jpg|Fizkul'turine tervehtamižkompleks (2013)
Котельнич. Вокзал. - panoramio.jpg|Kotel'nič-päraudtestancijan sauvuz vl 2011
</gallery>

== Homaičendad ==
<references />

== Irdkosketused ==
* [http://www.kotelnich-omv.ru/ Lidnümbrikon oficialine sait (''kotelnich-omv.ru'').] {{ref-ru}}
{{Commons|Category:Kotelnich}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Kirovan agjan lidnümbrikod]]
[[Kategorii:Kotel'ničun rajon|*]]
