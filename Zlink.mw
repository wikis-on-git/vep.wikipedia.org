{{Eländpunkt
 | Nimi = Zlink<br />Злынка
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 5,460
 | Voz' = 2017
 | Pind =
 | Fail =
 | Pämez' = Galina Lukašova<br />(reduku 2014—)
 | Telefonkod = +7-48358-xx-xxx
 | Avtokod = 32
 | Aigvö = [[UTC]]+3 ([[MSK]]+0)
}}
'''Zlink''' ({{lang-ru|Злынка}}) om [[Venäma]]n lidn da lidnankund [[Bränskan agj]]an suvipäivlaskmas. Se om [[Zlinkan rajon]]an administrativine keskuz, agjan kaikiš penemb lidn.

== Istorii ==
Eländpunktan aluz om pandud pagenuzil [[vanhuskolaižed|vanhuskolaižil]] vl 1700. Se sai lidnan statusad vl 1925. Vozil 1959−1988 Zlinkan rajonan territorii mülüi [[Novozibkovan rajon]]ha. Vspäi 1986 [[radiacii|radiacine]] redustuz painab Zlinkha [[Černobilin AES|Černobilin stancijan]] avarijan jäl'ghe.

Zlink šingotase gipskartonan tegimel, mänetusenmäričimiden i pompiden pästandan edheotandal.

== Geografijan andmused ==
Lidn sijadase ühtennimižen jogen randal ([[Iput'|Iputin]] ližajogi), 151 m ü.m.t. keskmäižel korktusel, om ümbärtud mecoil. Matkad [[Bränsk]]hasai om 220 km pohjoižpäivnouzmha avtotedme, [[Vaugedvenäma]]n röunhasai om 11 km päivlaskmha. Lähembaižed lidnad oma [[Dobruš]] (Gomelin agj, Vaugedvenäma) 30 km päivlaskmha i [[Novozibkov]] 25 km pohjoižpäivnouzmha. Lähembaine raudtestancii nimitase ''Zlink:aks'', sijazihe sidä Viškov-žilho 8 km lodeheze.

Pavlovk-žilo ({{lang-ru|Павловка}}, kaikenaigaižeta ristitištota) i Petrovk-külä (ven. ''Петровка'', 83 rist. vl 2010) mülüdas lidnankundha Zlinkan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 5 507 ristitud, rajonan nell' ühesandest. Kaikiš suremb lidnan ristitišt oli 7 600 eläjad vl 1917 i 8 754 eläjad vl 1939. Kaik 5 535 ristitud elihe lidnankundas vl 2017. [[Hristanuskond]]an Voznesen'jan i Mikulai-čudontegijan jumalanpertid oma olmas lidnas 19. voz'sadan kahtendes polespäi.

== Irdkosketused ==
* [http://admzlynka.ru/ Lidnan da Zlinkan rajonan tobmuden aluzkundoiden oficialine sait (''admzlynka.ru'').] {{ref-ru}}

{{Bränskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Bränskan agjan lidnad]]
[[Kategorii:Zlinkan rajon|*]]
