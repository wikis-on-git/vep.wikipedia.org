{{Eländpunkt
 | Nimi = Ostaškov<br />Осташков
 | Lidnanznam = Coat of Arms of Ostashkov (Tver oblast).png
 | Flag = Flag of Ostashkov (Tver oblast).png
 | Lidnanznam text = Ostaškovan lidnanznam
 | Flag text = Ostaškovan flag
 | Valdkund = Venäma
 | Eläjiden lugu = 16,318
 | Voz' = 2017
 | Pind = 12.92
 | Fail = Town of Ostashkov.jpg
 | Pämez' = Boris Kobzarev (2015—)
 | Telefonkod = +7-48235-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Ostaškov''' ({{lang-ru|Осташков}}) om [[Venäma]]n lidn [[Tverin agj]]an lodehes. Se om Municipaližen «[[Ostaškovan lidnümbrik|Ostaškov-lidnümbrik]]»-ühtnikan (edel 2017-nden voden semendkud — rajonan) administrativine keskuz.

== Istorii ==
Vanh sar'hine ''Kličen-röunlidnuz'' mainitase ezmäižen kerdan litvalaižen Ol'gerd-ruhtinasen kirjeižes vl 1371. Kaks' randališt Ostaškovan küläd mainitasoiš ezmäižen kerdan vl 1434. Ostaškov-eländpunkt sai oficiališt lidnan statusad vl 1770.

== Geografijan andmused ==
Lidn sijadase [[Seliger]]-järven suvirandal da sen saril, seižub [[Valdai (ülüz)|Valdai-ülüden]] keskuses, 210 m keskmäižel korktusel valdmeren pindan päl. Matkad [[Tver'|Tverihesai]] om 190 km päivnouzmha. Lähembaižed lidnad oma [[Kuvšinovo]] 75 km päivnouzmha avtotedme i [[Andreapol']] 92 km suvipäivlaskmha avtotedme.

Klimat om [[ven vö|ven]]. Voden keskmäine lämuz — +4,4 C°, kaikiš lämhemb om heinku (+18,2 C°), viluku i uhoku oma kaikiš vilumbad (−8 C°).

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 18 088 ristitud, rajonan (nüg. lidnümbrik) koume nelländest. Kaikiš suremb lidnan ristitišt oli vl 1989 — 27 401 eläjad.

== Ižanduz ==
Ižandusen päsarakod oma sömtegimišt, sauvond da turizm, mugažo kaks' nahkoiden tegint da omblendfabrik oma olmas. Ühtennimine raudtestancii sijadase «[[Bologoje]] — [[Velikije Luki]]»-jonol.

Koume specialižen keskopendusen aluzkundad om lidnas: elektromehanine da veterinarine tehnikumad, finansiž-ekonomine kolledž.

== Irdkosketused ==
* [http://www.adm-ostashkov.ru/ Lidnan ohjastusen oficialine sait (''adm-ostashkov.ru'').] {{ref-ru}}
{{Commons|Category:Ostashkov}}

{{Tverin agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Ostaškovan lidnümbrik|*]]
