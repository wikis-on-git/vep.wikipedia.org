{{Eländpunkt
 | Nimi = Ostaškov<br />Осташков
 | Lidnanznam = Ostashkov COA.png
 | Flag = Flag of Ostashkov (Tver oblast).png
 | Lidnanznam text = Ostaškovan lidnanznam
 | Flag text = Ostaškovan flag
 | Valdkund = Venäma
 | Eläjiden lugu = 16,318
 | Voz' = 2017
 | Pind = 12.92
 | Fail = Town of Ostashkov.jpg
 | Pämez' = Boris Kobzarev<br />(2015—)
 | Telefonkod = +7-48235-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Ostaškov''' ({{lang-ru|Осташков}}) om [[Venäma]]n lidn [[Tverin agj]]an lodehes. Se om Municipaližen «[[Ostaškovan lidnümbrik]]»-ühtnikan (edel 2017-nden voden semendkud — rajonan) administrativine keskuz.

== Istorii ==
Vanh sar'hine ''Kličen-röunlidnuz'' mainitase ezmäižen kerdan litvalaižen Ol'gerd-ruhtinasen kirjeižes vl 1371. Kaks' randališt Ostaškovan küläd mainitasoiš ezmäižen kerdan vl 1434. Ostaškov-eländpunkt sai oficiališt lidnan statusad vl 1770, i vodele 1775 kändihe makundan keskuseks. [[Toine mail'man soda|Suren sodan]] aigan ei ole okkupiruidud, no vozil 1941−1942 sijazihe frontpirdanno.

Ostaškovan ižandusen päsarakod oma sömtegimišt, sauvond da turizm, mugažo kaks' nahkoiden tegint da omblendfabrik oma olmas.

== Geografijan andmused ==
Lidn sijadase [[Seliger]]-järven suvirandal da sen saril, seižub [[Valdai (ülüz)|Valdai-ülüden]] keskuses, 210 m keskmäižel korktusel valdmeren pindan päl. Matkad [[Tver'|Tverihesai]] om 190 km päivnouzmha. Lähembaižed lidnad oma [[Kuvšinovo]] 75 km päivnouzmha avtotedme i [[Andreapol']] 92 km suvipäivlaskmha avtotedme. Ostaškov-raudtestancii sijadase «[[Bologoje]] — [[Velikije Luki]]»-jonol.

Klimat om [[ven vö|ven]]. Voden keskmäine lämuz — +4,4 C°, kaikiš lämhemb om heinku (+18,2 C°), viluku i uhoku oma kaikiš vilumbad (−8 C°).

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 18 088 ristitud, rajonan (nüg. lidnümbrik) koume nelländest. Kaikiš suremb lidnan ristitišt oli 27 401 eläjad vl 1989.

Koume specialižen keskopendusen aluzkundad om lidnas: elektromehanine da veterinarine tehnikumad, finansiž-ekonomine kolledž.

== Galerei ==
<gallery mode="packed" heights="125px">
Уездный комитет РКП (б) 1.jpg|Lidnümbrikon ohjastusen sauvuz (2018)
Voznesensky cathedral in the city of Otsashkov.JPG|Sündun Voznesenjan päjumalanpert', vn 2012 nägu
Building of the former city theater in the city Ostashkov.JPG|Kul'turkeskuz vl 2012 (ende teatr)
Осташковский краеведческий музей.jpg|Ph. Stroican päjumalanpert' (om saudud vll 1677−1689) i kodirandantedištandmuzei, vn 2020 nägu
Осташков. Ретро-поезд на станции 3.jpg|Vanh jonuz Ostaškovan päraudtestancijal vl 2019
</gallery>

== Homaičendad ==
<references />

== Irdkosketused ==
* [http://www.adm-ostashkov.ru/ Lidnan ohjastusen oficialine sait (''adm-ostashkov.ru'').] {{ref-ru}}
{{Commons|Category:Ostashkov}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Ostaškovan lidnümbrik|*]]
