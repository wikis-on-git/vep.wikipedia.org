{{Eländpunkt
 | Nimi = Tar<br/>Тара
 | Lidnanznam = Gerb tara fin.png
 | Flag = Flag of Tara (Omsk oblast).png
 | Lidnanznam text = Taran lidnanznam
 | Flag text = Taran flag
 | Valdkund = Venäma
 | Eläjiden lugu = 28,116
 | Voz' = 2017
 | Pind = 13.83
 | Fail = Panorama Tara.jpg
 | Pämez' = Evgenii Jeroševič<br />(tal'vku 2015—)
 | Telefonkod = +7-38171-xx-xxx
 | Avtokod = 55
 | Aigvö = [[UTC]]+6 ([[MSK]]+3)
}}
'''Tar''' ({{lang-ru|Тара}}) om [[Venäma]]n lidn da lidnankund [[Omskan agj]]an pohjoižes. Se om [[Taran rajon]]an administrativine keskuz.

== Istorii ==
Eländpunktan aluz om pandud [[kozakišt]]ol erindas vl 1594 kuti Emäganpäivän jumalanpert' da rahvahidenkeskeine torguindkeskuz. Se seižui «Tobol'sk — Tomsk»-tel, ezmäine Venäman eländpunkt nügüdläižen Omskan agjan territorijal, alištui [[Tobol'sk]]an tobmudele. Aigan alusenpanendaspäi i 20. voz'sadahasai Tar oli oigetud küksushe sijaks. Paloi lujas vozil 1669 i 1709. Om kaičenus läz sadad endevanhid kivižid i pardesižid kaks'žiruižid pertid.

Žilo sai makundan lidnan statusad vl 1782. Lidn šingotase sömtegimišton edheotandoil, mugažo sadas kivivoid da [[cirkonii|cirkonijad]] ümbrištos. Vspäi 2004 avtotesild Irtišan kal't om olmas, «Tobol'sk — Tomsk»-avtote om sauvomas kuti «Tümen' — Novosibirsk»-raudtejonon pohjoine parallel'.

== Geografijan andmused ==
Lidn sijadase [[Irtiš]]-jogen hural randal, 70 m ü.m.t. keskmäižel korktusel. Matkad [[Omsk]]hasai om 220 km suvhe orhal vai 300 km avtotedme. Lähembaine lidn om [[Tükalinsk]] 176 km suvipäivlaskmha orhal vai 204 km avtotedme.

Koume pen't žilod mülüdas lidnankundha Taran ližaks. Lidnankundan pind — 118,64 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 27 318 ristitud, lidnankundan — 27 408 ristitud, rajonan koume videndest. Vspäi 1989 lidnan ristitišt vajehtab 26..28 tuhad röunoiš, kaikiš suremb om nügüd'. Vl 2017 kaik 28 210 ristitud elädas lidnankundas. Ortodoksižen hristanuskondan Spasan päjumalanpert' i kaks' jumalanpertid, islaman pühäpert' oma olmas lidnas.

Professionaližen opendusen aluzkundad: Taran industrialiž-pedagogine kolledž, Omskan agjan medicinižen kolledžan filial, Omskan valdkundaližiden pedagogižen i agrarižen universitetoiden filialad.

== Homaičendad ==
<references />

== Irdkosketused ==
* [http://tarsk.omskportal.ru/ru/municipal/localAuthList/3-52-254-1/poseleniya/tarskoe_gorodskoe.html Lidnankundan lehtpoled Taran rajonan tobmuden aluzkundoiden oficialižel saital (''tarsk.omskportal.ru'').] {{ref-ru}}
{{Commons|Category:Tara, Omsk Oblast}}

{{Omskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Omskan agjan lidnad]]
[[Kategorii:Taran rajon|*]]
