{{Eländpunkt
 | Nimi = Tar<br/>Тара
 | Lidnanznam = Gerb tara fin.png
 | Flag = Flag of Tara (Omsk oblast).png
 | Lidnanznam text = Taran lidnanznam
 | Flag text = Taran flag
 | Valdkund = Venäma
 | Eläjiden lugu = 28,268
 | Voz' = 2021
 | Pind = 13.83
 | Fail = Panorama Tara.jpg
 | Pämez' = Sergei Martinov<br />(tal'vku 2018—)
 | Telefonkod = +7-38171-xx-xxx
 | Avtokod = 55
 | Aigvö = [[UTC]]+6 ([[MSK]]+3)
}}
'''Tar''' ({{lang-ru|Тара}}) om [[Venäma]]n lidn da lidnankund [[Omskan agj]]an pohjoižes. Se om [[Taran rajon]]an administrativine keskuz.

== Istorii ==
Ende [[totarlaižed|totarlaižiden]] ''Jalom''-lidnut oli olmas Taran sijas. Nügüdläižen eländpunktan aluz om pandud sen sijha [[kozakišt]]ol erindas vl 1594 kuti Emäganpäivän jumalanpert' da rahvahidenkeskeine torguindkeskuz. Se seižui «Tobol'sk — Tomsk»-tel, ezmäine Venäman eländpunkt nügüdläižen Omskan agjan territorijal, alištui [[Tobol'sk]]an tobmudele. Aigan alusenpanendaspäi i 20. voz'sadahasai Tar oli oigetud küksushe mehiden sijaks. Paloi lujas vozil 1669 i 1709. Om kaičenus läz sadad endevanhid kivižid i pardesižid kaks'žiruižid pertid. Žilo sai makundan lidnan statusad vl 1782. Sen [[sibirin totarlaižed|sibirin totaran]] nimituz om ''Тары''.

Tar-lidn šingotase sömtegimišton edheotandoil, mugažo sadas [[kivivoi]]d da [[cirkonii|cirkonijad]] ümbrištos. Vspäi 2004 avtotesild Irtišan kal't om olmas, «Tobol'sk — Tomsk»-avtote om sauvomas kuti «Tümen' — Novosibirsk»-raudtejonon pohjoine parallel'.

== Geografijan andmused ==
Lidn sijadase [[Irtiš]]-jogen hural randal, 70 m ü.m.t. keskmäižel korktusel. Matkad [[Omsk]]hasai om 220 km suvhe orhal vai 300 km avtotedme. Lähembaine lidn om [[Tükalinsk]] 176 km suvipäivlaskmha orhal vai 204 km avtotedme.

Koume pen't žilod mülüdas lidnankundha Taran ližaks. Lidnankundan pind — 118,64 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 27 318 ristitud, lidnankundan — 27 408 ristitud, rajonan koume videndest. Vspäi 1989 lidnan ristitišt vajehtab 26..28 tuhad röunoiš, kaikiš suremb om nügüd'. Vl 2017 kaik 28 116 elihe lidnas i 28 210 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] Spasan päjumalanpert' i kaks' jumalanpertid, [[islam]]an pühäpert' oma olmas lidnas.

Professionaližen opendusen aluzkundad: Taran industrialiž-pedagogine kolledž<ref>[http://типк.рф/ Taran industrialiž-pedagogižen kolledžan sait (''типк.рф'').] {{ref-ru}}</ref>, Omskan agjan medicinižen kolledžan filial, Omskan valdkundaližiden pedagogižen i agrarižen universitetoiden filialad.

Edeline lidnankundan pämez' om Jevgenii Jeroševič (tal'vku 2015 — sügüz'ku 2018).

== Galerei ==
<gallery mode="packed" heights="125px">
Orlov House Tara.jpg|Lidnan kodirandantedištandmuzei (2011, ende Orlovan pert')
Tara Spassky Church.jpg|Spasan päjumalanpert', vn 2011 nägu
Derev tara.jpg|Puine kaks'žiruine pertišt Karbiševan irdal (2005)
Khomyakov House Tara.jpg|Taran čomamahtoine muzei (2011, ende Homäkov-torgovanan pert')
Sams most tara.jpg|Samsonovskii-avtotesild Irtišas päliči vl 2011
</gallery>

== Homaičendad ==
<references />

== Irdkosketused ==
* [http://tarsk.omskportal.ru/ Lidnan i Taran rajonan tobmuden aluzkundoiden sait (''tarsk.omskportal.ru'').] {{ref-ru}}
* [http://taragorod.ru/ Lidnan informacine sait (''taragorod.ru'')] {{ref-ru}}
{{Commons|Category:Tara, Omsk Oblast}}

{{Omskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Omskan agjan lidnad]]
[[Kategorii:Taran rajon|*]]
