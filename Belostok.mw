{{Eländpunkt
 | Nimi = Belostok<br />Białystok
 | Lidnanznam = POL Białystok COA.svg
 | Flag = POL Białystok flag.svg
 | Lidnanznam text = Belostokan lidnanznam
 | Flag text = Belostokan flag
 | Valdkund = Pol'šanma
 | Eläjiden lugu = 297,640
 | Voz' = 2018-09-30
 | Pind = 102.12
 | Fail = Białystok.jpg
 | Pämez' = Tadeuš Truskolaski<br />(tal'vku 2006—)
 | Telefonkod = +48-85
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Podział administracyjny Białegostoku 2006.svg|thumb|left|200px|Belostokan 28 osedle:d (vspäi 2006).]]
'''Belostok''' ({{lang-pl|Białystok}} [bʲaˈwɨstɔk]) om lidn [[Pol'šanma]]n pohjoižpäivnouzmas. Se om [[Alaläšan sodaveikund]]an pälidn, järed raudtesol'm.

== Istorii ==
Eländpunkt mainitase ezmäižen kerdan kirjutadud purtkiš vl 1437. Se sai lidnan statusad vl 1749. Oli tekstil'tegimišton keskuseks 19. voz'sadan toižes polespäi. Vozil 1939 (tal'vku) — 1941 (27. kezaku) da vl 1944 (heinku−sügüz'ku) Belostok mülüi [[Nevondkundaline Ühtištuz|NSTÜ:n]] [[Vaugedvenäma|Vaugedvenäman NST:ha]] ühtennimižen agjan keskuseks.

== Geografijan andmused ==
Lidn om ümbärtud mecoil, sijadase Bäl-jogen randoil ({{lang-pl|Biała}}, «vauged», [[Visl]]an oigedpol'ne bassein), 120..160 m korktusil valdmeren pindal päl. Matkad [[Varšav]]hasai om 188 km suvipäivlaskmha, [[Vaugedvenäma]]n röunhasai — 54 km päivnouzmha.

== Eläjad ==
Vn 2011 Pol'šanman rahvahanlugemižen mödhe lidnan eläjiden lugu oli 294 989 ristitud. Kaikiš suremb lidnan ristitišt om nügüd'. Läz 430 tuhad ristituid elihe ezilidnoidenke vl 2017.

Om erazvuiččiden religijoiden pühäpertid: katoline jumalankodikund, ortodoksine hristanuskond, iudaizman pühäpert', mugažo [[čiganalaižed|čiganoiden]] sur' kund eläb lidnas.

== Transport ==
Avtobusad oma kundaližeks transportaks lidnas. Belostok ühtenzoitab [[Evropan Ühtištuz|EÜ:n]] päivlaskmaižid maid Baltijan maidenke avto- da raudteidme i Suomenmanke.

== Irdkosketused ==
* [http://www.bialystok.pl/ Lidnan tobmuden aluzkundoiden oficialine portal (''bialystok.pl'').] {{ref-pl}}
{{Commons|Białystok}}

{{Pol'šanman sodaveikundad}}

[[Kategorii:Pol'šanman lidnad‎]]
[[Kategorii:Eländpunktad kirjamišton mödhe]]
[[Kategorii:Alaläšan sodaveikund|*]]
