{{10000}}{{A10000}}
[[Fail:Map of Czech language.svg|thumb|right|250px|Kelen levigandusen kart (2018)]]
'''Čehan kel'''' (ičeze nimitused: ''čeština'', ''český jazyk'') om [[Čehanma]]n oficialine kel', mugažo [[Evropan Ühtištuz|EÜ:n]] üks' oficialižiš kelišpäi.

Se kel' om indoevropine, [[slavižed keled|slavine]] kel'. Čehan kel' om [[latinan kirjamišt]]on pohjal.

== Leviganduz ==
Pagižijoiden lugu om 10,7 millionad ristituid (2015), läz kaik hö elädas Čehanmas (10,5 mln, valdkundan 98..99 %).

Čehankel'žed ristitud elädas verhiš-ki maiš, kaikiš enamba heid om [[Slovakii|Slovakijas]] (kahtenz' paginkel', nelländez 5,5-millionižes ristitištospäi, lidnalaižed päpaloin) i [[Amerikan Ühtenzoittud Valdkundad|AÜV:oiden]] [[Nebrask]]-štatas (5 procentad čehan augotižlibundanke 1,8-millionižes ristitištos).

== Paginad i kirjankel' ==
Paginoiden gruppad: ičenaine čehan, ganacan, silezijan, moravan-slovakijan paginad. Kirjkelen ezmäižed muštnikad datiruišoiš 13. voz'sadan lopul. Lugetas koume pordod<ref>''Скорвид С.С.'' [http://www.slavcenteur.ru/Proba/ucheba/kursy/Skorvid_CheshskijJazyk.pdf Западнославянские языки. Чешский язык] (Päivlaskmaižslavižed keled. Čehan kel') // Языки мира. Славянские языки (Mail'man keled (kirjserii). Slavižed keled). — M.: Academia, 2005. — Lp. 236. ISBN 5-87444-216-2 {{ref-ru}}</ref> kirjankelen istorijas: amuižčehan (edel 1500. vot), vanh čehan (edel 18. voz'sadan kahtent palad) i uz' čehan (18. voz'sadan toižes palaspäi). Nügüd'aigaine kirjankel' (''spisovná čeština'') otab keskčehan paginoid aluseks.

Reguliruindorganzacii om Čehan kelen institut Tedoakademijanno (''Ústav pro jazyk český Akademie věd České republiky, ÚJČ'') vspäi 1911, sijadase [[Prag]]as.

== Lugusanad ==
* '''jeden''' — üks' 
* '''dva''' — kaks' 
* '''tři''' — koume 
* '''čtyři''' — nell' 
* '''pět''' — viž 
* '''šest''' — kuz' 
* '''sedm''' — seičeme 
* '''osm''' — kahesa 
* '''devět''' — ühesa 
* '''deset''' — kümne
* '''dvacet''' — kaks'kümne
* '''třicet''' — koumekümne
* '''sto''' — sada
* '''tisíc''' — tuha

== Frazad ==
* Ahoj! — Tervhen!
* Jaké je vaše jméno? — Kut sindai kuctas?
* Odkud jsi? — Kugalaine oled?
* Kde bydlíš? — Kus sinä eläd?
* Ahoj! / Sbohem! / Uvidíme se brzy! — Nägemižhesai!
* Díky. / Děkuji. — Kitän.

== Homaičendad ==
<references/>

{{stub}}
[[Kategorii:Čehan kel'| ]]
[[Kategorii:Keled i dialektad kirjamišton mödhe]]
[[Kategorii:Čehanman keled]]
