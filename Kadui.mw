{{Eländpunkt
 | Nimi = Kadui<br />Кадуй
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 11,252
 | Voz' = 2016
 | Pind = 44
 | Fail = KaduyStation-2008-08-21j.jpg
 | Pämez' = Nikolai Ševelöv<br />(2005—)
 | Telefonkod = +7-81742-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Kadui''' ({{lang-ru|Кадуй}}) om [[Venäma]]n lidnanvuitte žilo [[Vologdan agj]]an suvipäivlaskmas. Se om [[Kadujan rajon]]an administrativine keskuz da kaikiš suremb eländpunkt.

== Istorii ==
Eländpunktan aluz om pandud vl 1904 kuti ''Kadui-raudtestancii'' [[Piter]] — [[Vologd]] raudtel. Sil vodel sauvoihe raudtestancijan pertid. Jonused ajaškanziba vspäi 1906. Stancii om nimitadud [[Kadui (külä)|Kadui-külän]] mödhe, kudamb sijadase 7 km pohjoižpäivnozmha. Sauvomižen aigan sirdihe raudted projektan rindataden ümbärdamha [[Andog]]-jogi, no stancijad nimitihe projektan mödhe. Vl 1927 Kadui-stancii tegihe [[Kadujan rajon|ühtennimižen rajonan]] administrativižeks keskuseks. Vl 1947 kezakun 7. päiväl se sai lidnanvuiččen žilon statusad 2,5 tuhad ristitištonke.

1960-70-nzil vozil zavottihe sauda [[Čerepovecan GRES|Čerepovecan GRES:ad]] lodeheze žilospäi. Nügüd' nece lämuzelektrostancii om žilon da rajonan kaikiš suremb edheotand, sen agj om 6 tuh. ristitištonke, mülüb municipaližhe ühtnikha.

Municipaline «Kadui-žilo»-ühtnik om olmas vspäi 2006, se völ mülütab koume pen't küläd 119 eläjanke (vl 2016). Žilonpäiv praznuičese kezan jäl'gmäižel sobatal.

== Geografijan andmused ==
Žilo sijadase rajonan suvipäivnouzmas, läbipäzmatomiden soiden keskes, [[Sud (jogi, lankteb Ribinskan vezivaradimehe)|Sudanjogen]] (Volgan bassein) oiktal randpolen da [[Čerepovec]] — [[Volhov]] raudten keskes. Sudanjogen pen' oiged Voron-ližajogi läbitab žilod. Matkad [[Vologd]]hasai om 156 kilometrad päivnouzmha orhal, 172 km avtotedme. Lähembaine lidn om [[Čerepovec]], 44 kilometrad päivnouzmha orhal, 58 km avtotedme. Rajonan toine lidnanvuitte [[Hohlovo (Kadijan rajon)|Hohlovo]]-žilo sijadase 15 km päivnouzmha avtotedme, läz A114-trassad.

Klimat om [[ven vö|ven]]. Voden keskmäine lämuz om +3,2°C.

Kadui alajagase vidhe agjaha: Vanh Kadui (läz raudtestancijad), GRES, DOZ (punümbriradai tegim), Sudan reid i Hutorok (''futorut''), niišpäi nell' oma ühtenzoittud rengaztel.

== Tobmuz ==
16 ezitajad mülüdas municipaližen ühtnikan Nevondkundha (ven. ''Совет муниципального образования''). Valitihe heid järgenduseližen kerdan vl 2013 sügüz'kun 8. päiväl (koumanz' kucund)<ref>[http://www.кадуй.кадуй35.рф/authority/history_sovet.html История Совета муниципального образования посёлок Кадуй (Municipaližen «Kadui-žilo»-ühtnikan Nevondkundan istorii). — Kadujan rajonan municipaližiden ühtnikoiden portal (''кадуй35.рф'').] {{ref-ru}}</ref>. Heiden valdatusiden strok om nell' vot. Aleksandr Marčenko radab sen ezimehen.

Nikolai Ševelöv radab municipaližen ühtnikan pämehen da tegeb administracijan pämehen velgusiden mödhe vn 2005 kezakuspäi koumanden strokun jäl'geten. Administracijan südäin: administracijan pämehen varapämez', 5 palakundad, kaik om 16 radnikad<ref>[http://www.кадуй.кадуй35.рф/authority/index.html Структура администрации муниципального образования посёлок Кадуй (Municipaližen «Kadui-žilo»-ühtnikan administracijan südäin). — Kadujan rajonan municipaližiden ühtnikoiden portal (''кадуй35.рф'').] {{ref-ru}}</ref>.

== Eläjad ==
Vn 2002 Venäman rahvahanlugemižen mödhe eläjiden lugu oli 11 798 ristitud (kaikiš suremb ristitišt), vl 2010 — 11 291 ristitud. Rajonan ristitišton kaks' koumandest eläb žilos.

[[Ortodoksine hristanuskond|Ortodoksižen hristanuskondan]] Filippan-Irapan jumalanpert' om žilos.

== Ižanduz da transport ==
Ižandusen sarakod oma:
* lämuzenergetik ([[Čerepovecan GRES]]);
* sauvondmaterialiden pästand (metallkonstrukcijad, sauvondblokad, faner);
* sömtegimišt ([[vin]], [[möuk]]);
* pumaterialan süvä ümbriradmine;
* maižanduz, kalankazvatuz.

Sarak «[[Vologd]] — [[Uz' Ladog]]»-avtotespäi ([[A114]]-trassaspäi) tuleb žilho. Raudtestancii om žilos. Avtobusad oma kundaližeks transportaks žilon südäimes.

Kodirandantedištandmuzei, kul'turpert', sädamižen lapsidenkeskuz, sportškol, fizkul'turiž-tervehtamižkompleks i ujundbassein oma žilos. Opendusen aluzkundad oma kaks' keskškolad i energetine kolledž specialiženke opendusenke.

== Homaičendad ==
<references />

== Irdkosketused ==
* [http://www.кадуй.кадуй35.рф/ Municipaližen «Kadui-žilo»-ühtnikan oficialine portal (''кадуй.кадуй35.рф'').] {{ref-ru}}
{{Commons|Category:Kaduy}}

[[Kategorii:Vologdan agjan lidnanvuiččed žilod]]
[[Kategorii:Eländpunktad kirjamišton mödhe]]
[[Kategorii:Kadujan rajon|*]]
