{{Eländpunkt
 | Nimi = Lagan'<br />Лагань
 | Lidnanznam = Lagan.gif
 | Flag = 
 | Lidnanznam text = Laganin lidnanznam
 | Flag text = 
 | Valdkund = Venäma
 | Eläjiden lugu = 13,137
 | Voz' = 2017
 | Pind = 91.38
 | Fail = 
 | Pämez' = Gennadii Očirov<br />(kül'mku 2015—)
 | Telefonkod = +7-84733-xx-xxx
 | Avtokod = 08
 | Aigvö = [[UTC]]+3 (MSK+0)
}}
'''Lagan'''' ([[venän kel'|ven]]. i {{lang-xal|Лагань}}) om [[Venäma]]n lidn da lidnankund [[Kalmikijan Tazovaldkund]]an suvipäivnouzmas. Se om [[Laganin rajon]]an administrativine keskuz, mülüb rajonha.

== Istorii ==
Eländpunktan aluz om pandud sar'he mererandanno kuti sidanikoiden evropižen Venäman keskusespäi ''Lagan'-žilo'' vl 1871, oli mülünu Astrahanin makundha. Vspäi 1927 om Kalmikijan palaks. Vl 1936 kalanümbriradai kombinat radaškanzi, i kätihe Laganid radnikžiloks. Kalmikalaižiden deportacijan jäl'ghe vl 1944 nimitihe sidä ''Kaspiiskii''. Aigan mändes lete ühtenzoiti sart randanke. Vl 1963 mašiništonsauvomižen tegim radaškanzi, i Kaspiiskii sai lidnan statusad.

Vspäi 1991 nimitadas lidnad eziauguižikš. Lidn šingotase kalan ümbriradmižel i [[osötr]]an kazvatusel, sömtegimišton toižil edheotandoil, om [[kivivoi]]n samižen rajonan keskuseks, mugažo turizman keskuz.

== Geografijan andmused ==
Lidn sijadase 20 m alemba mail'man valdmeren tazopindad keskmäižel korktusel, mi om 7..8 metras ülemba [[Kaspijan meri|Kaspijan]] pindad. Ühtenzoitase merenke laivkanalal 10 km pitte. Matkad [[Elist]]hasai om 260 km lodeheze orhal vai 305 km avtotedme. Lähembaine lidn om [[Kamizäk]] (Astrahanin agj) 98 km pohjoižpäivnouzmha orhal vai 205 km avtotedme. Matkad lähembaižhe Ulan-Hol-raudtestancijhasai om 40 km päivlaskmha oiktal avtotel.

Lagan' om lidnankundan üks'jäine eländpunkt. Lidnankundan pind — 1 521,1 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 14 323 ristitud, rajonan seičeme kümnendest. Kaikiš suremb ristitišt oli 16 300 eläjad vl 1992.

Rahvahad (enamba 1% vl 2010): [[kalmikalaižed]] — 50,2%, [[venälaižed]] — 38,2%, [[kazahlaižed]] — 7,9%, [[totarlaižed]] — 1,4%, toižed rahvahad — 2,3%, rahvahuden ozutandata — 0,05%.

== Irdkosketused ==
* [http://algmo-rk.ru/ Lidnan tobmuden aluzkundoiden oficialine sait (''algmo-rk.ru'').] {{ref-ru}} {{ref-en}} {{ref-de}}

{{Kalmikijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalmikijan Tazovaldkundan lidnad]]
[[Kategorii:Laganin rajon|*]]
