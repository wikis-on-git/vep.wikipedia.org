{{Eländpunkt
 | Nimi = Iisalmi <small>(veps. i suom.)</small><br />Idensalmi <small>(roč.)</small>
 | Lidnanznam = Iisalmi.vaakuna.svg
 | Flag = 
 | Lidnanznam text = Iisalmin znam
 | Flag text = Iisalmin flag
 | Valdkund = Suomenma
 | Eläjiden lugu = 21,374
 | Voz' = 2020-01-01
 | Pind = 872.20
 | Fail = Iisalmi.JPG
 | Pämez' = Jarmo Ronkainen<br />(semendku 2013—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Iisalmi''' (mugažo [[suomen kel'|suomen kelel]], {{lang-sv|Idensalmi}}) om [[Suomenma]]n lidn valdkundan keskuzpalan suves. Se om [[Pohjoižsavo]]-agjan kahtenz' lidnankund eläjiden lugun mödhe.

== Istorii ==
Saudihe sijališt jumalanpertid vl 1627, i pened küläd oliba siš ümbri 17. voz'sadaspäi. Iisalmi-eländpunktan aluz om pandud vl 1856 torguindžiloks. Se sai lidnan statusad vl 1891. Raudte tuli lidnha vl 1902, möhemba jätksihe sidä [[Oulu]]nnoks. Iisalmin küläkund om ühtištadud lidnanke vl 1970.

Iisalmi šingotase elektrotehnižel «Genelec»-edheotandal (studižed aktivižed monitorad i kolonkad), mašinansauvomižel (kaivuzmašiništ i tonnel'sauvondmašinad, kiruhabumašinad i policiiavtod), alkogoližjomiden «Olvi»-kompanijal (jäl'gmäine suomen mugoine edheotand, toižed oma osttud verazmalaižil). Maižanduzrajonan keskuz. Ende punümbriradai tegimišt, metallurgii, tömašinoiden pästand oliba lidnas. «Rompepäivät»-aigtego om vanhiden kaluiden jarmank i meled utilizacijas. Oludkompanijan jogavoččed «Oluset»- i «Limuset»-festivalid oleskeldas heinkus.

== Geografijan andmused ==
Lidn sijadase agjan pohjoižes. Kaik 111 järved om lidnankundas. Matkad agjan [[Kuopio]]-keskushesai om 000 km suvhe orhal vai 000 km avtotedme, [[Hel'sinki]]hesai om 000 km suvhe orhal vai 000 km avtotedme. Lähembaižed lidnad oma [[Kiuruvezi]] pohjoižhe i .

Vl 2020 lidnan ühthine pind oli 872,20 km², sidä kesken kuivma 763,02 nellikkilometrad, vezi i sokaz ma otiba kahesandest (109,18 km²). Lidnankund jagase 35 nimitadud rajonaks vai 43 valičemižtahoks.

== Eläjad ==
Vl 1980 eläjiden lugu oli 22 648 ristitud, vl 2010 — 22 095 ristitud. Kaikiš suremb lidnankundan ristitišt oli 24 042 eläjad vl 1995. Ristituiden koume nelländest elädas lidnankundan keskuzpalas.

Vn 2016 andmusiden mödhe, suomen kel' oli mamankeleks 97,6% täht lidnalaižišpäi, toižed keled — 2,4%.

Edeline lidnan pämez' om Martti Harju (1987−2013).

== Galerei ==
<gallery mode="packed" heights="125px">
Iisalmen uusikirkko.jpg|Iisalmin uz' jumalanpert'<br />(1933, vn 2017 nägu)
Olvi brewery - panoramio.jpg|Oludentegim<br />(2007)
Iisalmen kulttuurikeskus.jpg|Kul'turkeskuz
Iisalmi railway station.jpg|''Iisalmi''-päraudtestancii<br />(2006)
</gallery>

== Homaičendad ==
<references />

== Irdkosketused ==
* [http://www.iisalmi.fi/ Lidnan oficialine sait (''iisalmi.fi'').] {{ref-fi}}
{{Commons|Category:Iisalmi}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižsavo]]
