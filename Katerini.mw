{{Eländpunkt
 | Nimi = Katerini<br />Κατερίνη
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Grekanma
 | Eläjiden lugu = 55,997
 | Voz' = 2011
 | Pind = 112.9
 | Fail = Street in Katerini, Greece.jpg
 | Pämez' = Savvas Hionidis<br />(''Σάββας Χιονίδης''.<br />viluku 2007—)
 | Telefonkod = +30-23510
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Park Katerini.jpg|thumb|left|250px|Lidnan puišt.]]
'''Katerini''' ({{lang-el|Κατερίνη}} [kate'ɾini]) om lidn [[Grekanma]]n pohjoižes, [[Keskuzmakedonii]]-agjas (periferijas). Se om agjan [[Pierii]]-ühtnikan (noman edel 2011 vot) administrativine keskuz da sen ristitišton pol'.

== Istorii ==
Eländpunktan igä om nor' Grekanman märas, se om tetab 13. voz'sadaspäi kuti ''Hatera'' ({{lang-grc|Ἅτηρα}}), [[Ottomanan imperii|Ottomanan imperijas]] — ''Kateri Hatera''.

Manahad paniba pühäpertin alust [[Jekaterina Aleksandrijalaine|ph. Jekaterinan]] (''Aikaterini'' grekan kelel) muštho 19. voz'sadan augotišes vai sen aigemba. Necen pühäpertin mödhe nimitihe lidnad nügüd'aigaižikš.

Katerini om maižanduzrajonan keskuz, kazvatadas [[kivi (frukt)|kivi-fruktoid]], višnid, pähkmid da tabakad ümbrištos. Turizm om lidnan ekonomikan znamasine sarak: Olimp-mägi, Elatohori-mägisuks'kurort ({{lang-el|Ελατοχώρι}}), amuine [[Dion (Pierii)|Dion]]-lidn (5. voz'sada EME) oma ezilidnas.

== Geografijan andmused ==
Katerini sijadase 6 kilometras päivlaskmha [[Egeine meri|Egeižen meren]] lodehližen Termaikos-lahten randaspäi tazosijal, 14 m keskmäižel korktusel valdmeren pindan päl, «[[Salonikid]] — [[Afinad]]»-raudtel. Lähembaižed järedad lidnad oma [[Salonikid]] 68 km pohjoižpäivnouzmha avtotedme i [[Laris]] 80 km suvhe avtotedme. [[Olimp (mägi)|Olimp-mägen]] paute levineb 20 kilometras suvipäivlaskmha lidnan keskusespäi.

== Eläjad ==
Vl 2011 lidnan eläjiden lugu oli 55 997 ristitud, se oli kaikiš suremb ristitišt.

Om äi [[ortodoksine hristanuskond|ortodoksižen hristanuskondan]] pühäpertid lidnas.

== Irdkosketused ==
* [http://www.katerini.gr/ Lidnan oficialine sait (''katerini.gr'').] {{ref-el}}
{{Commons|Category:Katerini}}

[[Kategorii:Grekanman lidnad]]
[[Kategorii:Eländpunktad kirjamišton mödhe]]
[[Kategorii:Keskuzmakedonii]]
[[Kategorii:Pierii|*]]
