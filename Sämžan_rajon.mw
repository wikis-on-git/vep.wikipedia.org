{{Rajon
| Nimi          = Sämžan rajon<br />Сямженский район
| Znam          = Gerb-Siamzhensky-region.gif
| Flag          = Flag of Syamzhensky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Sämž
| Eläjiden lugu = 8,344
| Year          = 2015
| Pind          = 3,948
| Map           = Vologda-Oblast-Siamzha.png
| Map width     = 
}}
'''Sämžan rajon''' ([[venäkel'|ven.]]: ''Сямженский район'') om [[rajon]] [[Vologdan agj]]as.

Vspäi 1953 administrativine keskuz om [[Sämž]]-külä (rajonan ristitišton läz pol't).

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]ho, Djakovskaj-külän keskuseks (nece külä vl 1953 oli ühtnenu toižiden külidenke Sämž-külähä). Vl 1930 heinkun 30. päiväl heitihe ümbrikod, sid' vozil 1930-1931 da 1935-1936 Sämžan rajon mülüi Pohjoižhe randha kuti administrativine ühtnik. Vozil 1931-1935 rajonan territorii oli jagadud [[Tot'man rajon|Tot'man]] da [[Harovskan rajon|Harovskan]] rajoniden keskes. Vozil 1936-1937 rajon mülüi [[Pohjoine agj|Pohjoižhe agjaha]]. Vs 1937 sügüz'kun 23. päiväspäi mülüb Vologdan agjaha. Vozil 1962-1965 rajonan territorii oli ühtnenu [[Harovskan rajon]]anke. Rajon om olmas nügüdläižiš röunoiš vspäi 1935.

== Geografijan andmused ==
Sämžan rajon sijadase agjan keskuses, pohjoižpäivnouzmha [[Vologd]]aspäi. Pind — 3 948 nellikkilometrad. [[Mec]] otab territorijan viž kudendest (3275 km²), kavag'mecad oma enambuses. [[So]]d — 6%.

Om röunoid 5 [[Vologdan agj]]an rajonanke:
* päivnouzmas [[Tot'man rajon]]anke;
* suves [[Sokolan rajon (Vologdan agj)|Sokolan rajonanke]];
* päivlaskmas [[Harovskan rajon]]anke;
* lodehes [[Vožegan rajon]]anke;
* pohjoižpäivnouzmas [[Verhovažjen rajon]]anke.

Reljef om tazo keskuses, kukhikaz päivnouzmas da suves ([[Harovskan kukkazsel'g]]), sokaz sijidme. Znamasižed joged oma [[Kuben]] ([[Suhon]]an bassein) da [[Vag (jogi)|Vag]] ([[Pohjoine Dvin|Pohjoižen Dvinan]] bassein). Kaikiš suremb järvišpäi om [[Šičenganjärv]] (10,2 km²). Kaik joged mülüdas [[Jävaldmeri|Jävaldmeren]] basseinha.

Londuseližed varad oma [[turbaz]], [[sauvondmaterialad]] ([[lete|letked]], [[gravii]]), [[mec]], [[vezi|reskvezi]].

Vs 2008 heinkun 2. päiväspäi rajonan territorii alajagase 8 küläkundha.

== Tobmuz ==
Vs 2012 keväz'kun 4. päiväspäi [[Frolov Aleksandr|Aleksandr Frolov]] om valitud i radab rajonan da sen administracijan pämehen. Kaks' administracijan varapämest oma hänele abhu. Nell' ohjandust, 10 palakundad, 1 komitet da 1 radnikoičend alištudas rajonan administracijale.

Käskusenandai tombuz om Ezitajiden Suim (ven. ''Представительное собрание'') 15 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2012 keväz'kun 4. päiväl. [[Borskii Nikolai|Nikolai Borskii]] radab sen ezimehen vl 2015. Ezitajiden Suim alištub rajonan pämehele.

Vspäi 2010 Kundaline Nevondkund (ven. ''Общественный Совет'') radab rajonas (12 ühtnijad).

== Eläjad ==
Vn 2010 Venäman rahvahanlugemižen mödhe eläjiden lugu oli 8 745 ristitud.

Kaik om 168 eländpunktad rajonas, sidä kesken 6 žilod da 162 küläd. Toižid surid eländpunktoid ei ole.

== Ižanduz ==
Rajonan ižandusen päsarakod oma mecan varhapanend da ümbriradmine [[pilindmaterialad|pilindmaterialoihe]], sömtegimišt da maižanduz, turizm<ref>[http://www.сямженский-район.рф/_Dokumenty/DocAdm/Pasport.pdf Sämžan rajonan investicine pasport (сямженский-район.рф). — 22 lp. — Lpp. 6-7.] {{ref-ru}}</ref>.

== Homaičendad ==
<references />

== Irdkosketused ==
* [http://www.сямженский-район.рф/ Sämžan rajonan oficialine sait.] {{ref-ru}}
* [http://www.syamzha.ru/ Sämžan rajonan informacine sait.] {{ref-ru}}
* [http://vologda-oblast.ru/municipalitety/syamzhenskiy_rayon/ Sämžan rajon Vologdan agjan ohjastusen oficialižel portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Sämžan rajon| ]]
