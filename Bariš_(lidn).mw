{{Eländpunkt
 | Nimi = Bariš<br/>Барыш
 | Lidnanznam = Coat of arms of Barysh.png
 | Flag = Flag of Barysh.png
 | Lidnanznam text = Barišan lidnanznam
 | Flag text = Barišan flag
 | Valdkund = Venäma
 | Eläjiden lugu = 16,275
 | Voz' = 2016
 | Pind = 14
 | Fail = 
 | Pämez' = Sergei Kočetkov (2004-)
 | Telefonkod = +7-84253-xx-xxx
 | Avtokod = 73. 173
 | Aigvö = [[UTC]]+4 ([[MSK]]+1)
}}
'''Bariš''' ([[venän kel'|ven]].: ''Барыш'') om [[Venäma]]n lidn da lidnankund [[Ul'janovskan agj]]an päivlaskmas.

== Istorii ==
Eländpunktan aluz om pandud vl 1925 kahten žilon ühtištusel: ''Troickoje-Kurse-külä'' da ''Marjinan bumagfabrikan radnikžilo''. Vl 1954 tal'vkun 22. päiväl Bariš-radnikžilod ühtištuihe ''Gurjevkan vatefabrikan radnikžilonke'' i anttihe lidnan statusad. Vozil 1975-2008 lidn oli alištunu agjan tobmudele oikti. Nügüd' Bariš om [[Barišan rajon|ühtennimižen rajonan]] administrativine keskuz, Barišan lidnankundan üks'jäine eländpunkt.

== Geografijan andmused ==
Lidn seižub [[Volgaveren ülüz|Volgaveren ülüdel]]. Bariš sijadase [[Bariš (jogi)|ühtennimižen jogen]] randal, se om [[Sur (Volgan ližajogi)|Suran]] oiged ližajogi ([[Volg]]an bassein). Matkad [[Ul'janovsk]]hasai om 139 km pohjoižpäivnouzmha.

== Eläjad ==
Vl 1959 eläjiden lugu oli 17 909 ristitud. Vn 2010 Venäman rahvahanlugemižen mödhe 17 149 ristitud elihe lidnas.

Vspäi 1754 [[ortodoksine hristanuskond|ortodoksižen hristanuskondan]] Pühän Stroican pühäpert' om lidnan keskuses.

== Ižanduz da transport ==
Ižandusen päsarakod oma sauvondmaterialoiden tegimed (katuzmaterialad, asfal't), tekstil'tegimišt, sömtegimišt (linduidenfabrik i [[Rosrezerv]]:an lihategim), mugažo mebel'fabrik om olmas.

Kaks' specialižen keskopendusen aluzkundad om lidnas: industrialiž-tehnologine tehnikum i Barišan kolledž - Ul'janovskan ekonomikan da oiktusen tehnikuman filial.

Ühtennimine raudtestancii om [[Saransk]] — [[Sizran']] raudtel. [[Ul'janovsk]] — [[Inz]] avtote (suvine) läbitab lidnad päivnouzmaspäi lodeheze.

== Homaičendad ==
<references/>

== Irdkosketused ==
* [http://www.barysh.org/sovet/ Bariš-lidnankundan i Barišan rajonan Ezitajiden Nevondkundoiden lehtpoled ühthižen administracijan oficialižel saital.] {{ref-ru}}
* [http://www.barysh.org/ Bariš-lidnankundan da Barišan rajonan ühthižen administracijan oficialine sait.] {{ref-ru}}

{{Ul'janovskan agjan lidnad}}

[[Kategorii:Ul'janovskan agjan lidnad]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
