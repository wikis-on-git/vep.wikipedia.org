{{Eländpunkt
 | Nimi = Mosal'sk<br />Мосальск
 | Lidnanznam = Coat of Arms of Mosalsk (Kaluga oblast).png
 | Flag =
 | Lidnanznam text = Mosal'skan lidnanznam
 | Flag text =
 | Valdkund = Venäma
 | Eläjiden lugu = 4,202
 | Voz' = 2018
 | Pind = 10
 | Fail = Мосальск. Никольский собор (1818)..JPG
 | Pämez' = Natal'ja Batovskaja<br />(reduku 2015—)
 | Telefonkod = +7-48452-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Mosal'sk''' ({{lang-ru|Моса́льск}}) om [[Venäma]]n lidn da lidnankund [[Kalugan agj]]an päivlaskmas. Se om [[Mosal'skan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1231 kuti [[Černigovan ruhtinazkund]]an ''Masal'sk-lidn''. Oli penen [[Mosal'skan ruhtinazkund]]an pälidnaks vll 1377−1500. Ruhtinazkund alištui [[Sur' Litvanman ruhtinazkund|Suren Litvanman ruhtinazkundan]] tobmudele 15. voz'sadal. Vspäi 1776 om makundan lidnan oficialiženke statusanke, šingotihe torguindteil. [[Toine mail'man soda|Toižen mail'man sodan]] aigan lidn oli okkupiruidud nacistoil (6. reduku 1941 — 8. viluku 1942).

Mosal'sk šingotase raudbetonan tegimel, sobiden i kengiden omblendedheotandoil, hibuztegesiden edheotandal, maidtegimel.

== Geografijan andmused ==
Lidn sijadase rajonan suves, Možaik-jogen hural randal tobjimalaz ({{lang-ru|Можайка}} 14 km pitte, [[Okanjogi (Volgan ližajogi)|Okan]] hurapol'ne bassein), 210 m ü.m.t. keskmäižel korktusel. Vezivaradim om saudud jogel lidnan suvipäivlaskmas. Matkad [[Kalug]]hasai om 83 km päivnouzmha orhal vai 95 km avtotel. Lähembaine lidn om [[Meščovsk]] 27 km suvipäivnouzmha orhal vai 30 km avtotedme. «Moskv — [[Roslavl']]»-avtote mäneb 18 kilometras lodeheze lidnaspäi, om ühtenzoittud lidnanke sijaližel avtotel.

Mosal'sk om lidnankundan üks'jäine eländpunkt. Lidnankundan pind — 4,97 km².

== Eläjad ==
Vl 1856 lidnan ristitišt oli 3 700 eläjad, vl 1939 — 2 941 eläjad. Vn 2010 Venäman rahvahanlugemižen mödhe lidnan eläjiden lugu oli 4 288 ristitud, rajonan pol'. Kaikiš suremb lidnan ristitišt oli 4 900 eläjad vl 1996, sijaline minimum oli 2 100 eläjad vl 1931. [[Ortodoksine hristanuskond|Ortodoksižen hristanuskondan]] ph. Mikulain päjumalanpert'<ref>[http://sobory.ru/article/?object=01608 Mosal'skan ph. Mikulain päjumalanpert' ''sobory.ru''-saital.] {{ref-ru}}</ref> (1818) i koume pühäpertid oma olmas lidnas, niišpäi kaks' jumalanpertid oma muretud paloin.

Rahvahad (2010): [[venälaižed]] — 94,6%, [[ukrainalaižed]] — 1,3%, [[armenijalaižed]] — 1,1%, toižed rahvahad — 3,0%.

Professionaližen opendusen aluzkund om [[Suhiniči]]n transportan da servisan kolledž — Mosal'skan filial.

== Homaičendad ==
<references/>

== Irdkosketused ==
* [http://mosalskcity.ru/ Lidnan tobmuden aluzkundoiden sait (''mosalskcity.ru'').] {{ref-ru}}
* [http://www.adm-mosalsk.ru/gorodskoe-poselenie-gorod-mosalsk.html Lidnankundan lehtpoled rajonan ''adm-mosalsk.ru''-saital.] {{ref-ru}}
{{Commons|Category:Mosalsk}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Mosal'skan rajon|*]]
