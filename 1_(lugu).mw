{{10000}}{{A10000}}
[[Fail:Evolution1glyph.svg|thumb|right|1]]
'''1''' ('''üks'''') om lugusana [[0 (lugu)|0]] da [[2 (lugu)|2]] keskes. Se om [[londuseližed lugud|londuseline]] [[kogonaižed lugud|kogonaine]] lugu, erigoittud objektan abstraktine el'genduz.

Necen lugun znamoičend om sur' fizikas, informatikas i matematikas.

== Ičendad ==
Miččen taht lugun äikerdoičend ühteks andab sidä-žo lugud, jagamine ühtehe i üks'jäine märpordaz mugažo. Ühten jagamine surudehe andab tagasurut. Miččen taht lugun (päiči noläs) noläine märpordaz om 1. Nolän faktorial om ühthe tazostadud (0! = 1) tedomehiden kožundkirjutesen mödhe.

Üks' ei ole [[palakahad lugud|palakaz]] i eile [[palatomad lugud|palatoi]] lugu, toižin mureniži niiden luguiden teorijad.

== Üks'-lugusanha sidotud vepsän muštatišed da ozoitesed ==
=== Muštatišed ===
<blockquote>
* ''Ei kaht carid ühthe lidnha mülütagoi.''
* ''Ei päiväine ühtei ühtes čuraspäi pašta.''
* ''Hüvä vaza kaht emid imeb, a paha ühten-ki kadotab.''
* ''Kaks' kondjad ühtes pezas ei voigoi eläda.''
* ''Ojatin lapsed seičemen üht ei varaikoi.''
* ''Pu ei lankte ühtel painandal.''
* ''Üht päd ei voi sötta.''
* ''Ühtel sijal i kivi kazvahtub.''
* ''Ühtes päiväižes hatrad kuivaziba.''
* ''Ühthe korvha mäneb, toižespäi lähteb.''
* ''Üks' päskhaine kezad ei tege.''
</blockquote>

=== Ozoitesed ===
<blockquote>
Nell' vellest ühten katusen al seištas (laud).<br/>
Nell' vellest ühten šläpan al seištas (laudan jaugad).
</blockquote>

== Kelenvänd ==
* ''Ühtel tel'' — tehta völ midä-se kerdalaz.
* ''Ühthe lautha, ühtoiktha'' — kerdalaz, keskustata.
* ''Ühthe unhe magata'' — magata hätken da süväs.

== Homaičendad ==
<references />

{{stub}}
[[Kategorii:Lugusanad|1]]
