{{10000}}{{A10000}}
{{Eländpunkt
 | Nimi = Jekaterinburg<br />Екатеринбург
 | Lidnanznam = Coat of Arms of Yekaterinburg (Sverdlovsk oblast).svg
 | Flag = Flag of Yekaterinburg (Sverdlovsk oblast).svg
 | Lidnanznam text = Jekaterinburgan lidnanznam
 | Flag text = Jekaterinburgan flag
 | Valdkund = Venäma
 | Eläjiden lugu = 1,495,066
 | Voz' = 2021
 | Pind = 1111,7
 | Fail = Ekb collage.jpg
 | Pämez' = Aleksei Orlov<br/>(tal'vku 2020—)
 | Telefonkod = +7-343-xxx-xxxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:Ekb all districts.png|thumb|left|250px|'''Jekaterinburgan rajonad:'''<br />
1. Üläisetin rajon<br />
2. Raudterajon<br />
3. Ordžonikidzen rajon<br />
4. Kirovan rajon<br />
5. Oktäbrin rajon<br />
6. Čkalovan rajon<br />
7. Leninan rajon]]
'''Jekaterinburg''' ({{lang-ru|Екатеринбу́рг}}) om [[Venäma]]n millionerlidn, valdkundan nellänz' lidn eläjiden lugun mödhe. Se om [[Sverdlovskan agj]]an administrativine keskuz da kaikiš suremb lidn i lidnümbrik, mugažo [[Uralan federaline ümbrik|Uralan federaližen ümbrikon]] keskuz.

== Istorii ==
Eländpunktan aluz om pandud vl 1723 kuti ''Jekaterinan raudtegim-lidnuz'' [[Petr I Sur'|Petr I Suren]] käskön mödhe. Om nimitadud hänen naižen mödhe ([[Jekaterina I]]-imperatornaine). Vl 1781 sai lidnan statusad. Vozil 1924−1991 lidnan nimi oli '''Sverdlovsk''' ({{lang-ru|Свердло́вск}}).

Jekaterinburg šingotase nenil ižandusen sarakoil: metallurgii i metallan ümbriradmine, sömtegimišt, elektromašiništon tehmine, likkuimiden tehmine kaičendministrusen täht, tömašinoiden pästand, himine tegimišt, torguind, turizm, finansoiden sfer. Severziden-se transnacionaližiden kompanijoiden palakundad oma neciš lidnas.

== Geografijan andmused ==
Lidn sijadase [[Iset']]-jogen üläjoksmusen randoil ({{lang-ru|Исе́ть}}, [[Ob'|Obin]] hurapol'ne bassein), seižub [[Uralmäged|Uralmägiden]] päivnouzmaižil pautkil, 200..380 m korktusil valdmeren pindan päl (keskmäine — 270 m). Matkad [[Moskv]]hasai om 1667 km päivlaskmha orhal. Lähembaižed ezilidnad oma [[Aramil']] suvipäivnouzmas, [[Sredneural'sk]] i [[Üläpišm]] pohjoižes, [[Berözovskii (Sverdlovskan agj)|Berözovskii]] pohjoižpäivnouzmas.

Jekaterinburg jagase seičemeks administrativižeks rajonaks. Kaik 16 žilod da kaks' küläd mülüdas lidnümbrikho Jekaterinburgan ližaks. Lidnümbrikon pind — 1147 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 1 349 772 ristitud, lidnümbrikon — 1 383 179 ristitud. Vl 2018 kaik 1 468 833 ristitud elihe lidnas i 1 501 652 ristitud kaikes lidnümbrikos. Kaikiš suremb lidnan ristitišt om nügüd'. Enamba 2,2 mln ristituid om lidnaglomeracijas.

Rahvahad (enamba 0,4% vl 2010): [[venälaižed]] — 80,0%, [[totarlaižed]] — 3,3%, [[ukrainalaižed]] — 0,9%, [[baškiralaižed]] — 0,9%, [[marilaižed]] — 0,5%, [[azerbaidžanlaižed]] — 0,5%, [[tadžikalaižed]] — 0,4%, [[armenijalaižed]] — 0,4%, toižed rahvahad — 3,0%, rahvahuden ozutandata — 10,1%.

Edeline lidnan pämez' om Aleksandr Visokinskii (sügüz'ku 2018 — tal'vku 2020).

== Transport ==
Jekaterinburg om valdkundan järed transporttesol'm, seičeme raudted i kuz' federališt avtoted ühtenzoittas täs. Ümbäravtote om läz saudud vspäi 1994, lopuline keskust om sauvomas lidnan suves vll 2018−2020.

Avtobusad, trolleibusad, lidnelektrojonuz i ezilidnelektrojonused, tramvaid da taksid oma kundaližeks transportaks lidnas. Metro radab lidnas vspäi 1991 (kaik om 1 jono, 9 stancijad, 13 km raudted vspäi 2012).

Rahvahidenkeskeine soda- da civiline ''Kol'covo''-lendimport<ref>[http://svx.aero/ Kol'covo-lendimportan sait (''svx.aero'').] {{ref-ru}} {{ref-en}}</ref> (''SVX / КЛЦ / USSS'', 6,3 mln passažiroid vl 2019) sijadase 16 km suvipäivnouzmha lidnan keskusespäi. Tehtas reisid Keskuzazijan maihe i Turkanmaha, Evropan päivnouzman maihe i Venäman äjihe lidnoihe, om čarterreisid Vjetnamha i Tailandha tal'vel.

== Galerei ==
<gallery mode="packed" heights="125px">
E-burg asv2019-05 img38 City Duma building.jpg|Lidnümbrikon Duman i Administracijan sauvuz (2019)
Museum Nevyansk icon in Yekaterinbourg.jpg|Nevjanskan jumalaižiden muzei
Trinity Cathedral (Yekaterinburg) 25-4-10.jpg|Pühän Stroican kafedraline päjumalanpert', vn 2010 nägu (om saudud vll 1818−1839)
|
|
|
Sverdlova Street in Yekaterinburg at night.jpg|Sverdlovan ird öližel aigal (2009)
Улица Белинского.jpg|Belinskijan ird (2009)
Ekb Aquavanarin.jpg|Uden pertišton taho «Akvamarin»-eländkompleksanke (2010)
E-burg asv2019-05 img48 Ekb Circus.jpg|Jekaterinburgan cirk (2019)
E-burg asv2019-05 img03 Ekb-Pass station.jpg|Jekaterinburg-Passažirine-raudtestancii vl 2019
</gallery>

== Homaičendad ==
<references/>

== Irdkosketused ==
* [http://екатеринбург.рф/ Lidnan oficialine portal (''екатеринбург.рф'').] {{ref-ru}}
* [http://www.egd.ru/ Lidnan Duman oficialine sait (''egd.ru'').] {{ref-ru}}
{{Commons|Екатеринбург}}

{{Sverdlovskan agjan lidnad}}
{{Venälaižen Federacijan subjektoiden pälidnad}}

[[Kategorii:Jekaterinburg| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agj|*]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
