{{Eländpunkt
 | Nimi = Lund
 | Lidnanznam = Lund vapen.svg
 | Flag = 
 | Lidnanznam text = Lundan lidnanznam
 | Flag text = 
 | Valdkund = Ročinma
 | Eläjiden lugu = 94,393
 | Voz' = 2020
 | Pind = 26.37
 | Fail = Aerial view of Lund (Scania, Sweden).jpg
 | Pämez' = 
 | Telefonkod = +46-46
 | Aigvö = tal'vel [[UTC]]+1,<br/>kezal [[UTC]]+2
}}
[[Fail:Karta över Lund.png|thumb|left|250px|Lidnan kart (2017)]]
'''Lund''' (mugažo [[ročin kel'|ročin kelel]], virktas [lɵnd], kändase «(mecan) sarik») om [[Ročinma]]n lidn [[Skone]]-agjas. Se om Lundan kundan administrativine keskuz.

== Istorii ==
Nügüdläižen eländpunktan aluz om pandud Danijan tobmuden al 10. voz'sadan lopus (panihe datad 990. voz'). Lidn kändihe Pohjoiževropan [[hristanuskond]]an keskuseks 11. voz'sadal, Lundan päjumalanpert' om saudud vl 1103. Danii kadoti kontrolid lidnan päl vl 1658, se kändihe Ročinman palaks formaližikš vl 1720.

[[Tetra Pak]]-kompanijan päfater om saudud Lundas. Lidn šingotase universitetan tedoiduzkeskuzil (sinhrotronad, [[materialantedo]]n keskuz neitronpurtken alusel), medicinan AstraZeneca- i Gambro-kompanijoil. [[Sony Mobile]]-kompanijan (om ühtištudud [[Sony Corporation]]-kompanijanke vl 2021) evropine palakund sijadase lidnas. Lund om ümbärtud maižanduzrajonal.

== Geografijan andmused ==
Lidn sijadase kümnes kilometras mererandaspäi, 30 m ü.m.t. keskmäižel korktusel. Matkad agjan [[Mal'mö]]-keskushesai om 15 km suvipäivlaskmha.

Klimat om [[ven vö|ven]] valdmeren. Voden keskmäine lämuz om +9 C°, heinkus-elokus +18 C°, tal'vkus-keväz'kus +1..+3 C°. Ekstremumad oma −19 C° i +34 C°. Paneb sadegid 676 mm vodes, kuidme läz tazomäras, vähemba uhokus-semendkus (34..43 mm kus).

== Eläjad ==
Vl 2010 lidnan eläjiden lugu oli 82 800 ristitud. Kaikiš suremb ristitišt om nügüd'. Vl 2021 kaiken kundan ristitišt oli 127 376 eläjad 439,91 km² pindal.

Kundan eläjiden 18,8 % sünduiba verhiže maihe (2014). Üläopenikoiden znamasine pala om ristitištos.

[[Lundan universitet]]<ref>[http://lu.se/ Lundan universitetan sait (''lu.se'').] {{ref-sv}} {{ref-en}}</ref> ({{lang-sv|Lunds universitet}}, 46 tuh. üläopenikoid vl 2022) radab vspäi 1666.

== Transport ==
Avtobusad i üks' tramvaijono (5,5 km vspäi 2020) oma kundaližeks transportaks lidnas. Ezilidnelektrojonused ühtenzoittas agjan lidnoidenke i Danijanke. Kiruhjonused ühtenzoittas Štokhol'manke i Göteborganke.

Lundan eläjad kävutadas Kopenhagenan Kastrup-lendimportad rahvahidenkeskeižiden reisiden täht, Mal'mön Sturup-lendimportad matkoiš Ročinmadme. Lund-Hassland-lendimport kaks' kilometrad suvhe om sauptud vl 2008, sen territorii om anttud tegimiden sauvondale.

== Galerei ==
<gallery mode="packed" heights="125px">
Kristallen, Lund, 2014.jpg|Kundan tobmuden uz' ''Kristallen''-sauvuz, 2014
Stortorget lund 080508.jpg|Pätorg (''Stortorget'', 2008)
Lund domkyrkan2007.jpg|Lundan päjumalanpert', vn 2007 nägu
TetraPakLund.jpg|Tetra Pak-kompanijan päfater i fabrik lidnan suves vl 2009
Edisonpark85 lund.jpg|Edison Park-ofiskeskuz vl 2008
Universitetshuset i lund.jpg|Lundan universitetan päsauvuz (2012)
Max IV–flygbild 06 september 2014-2.jpg|Max IV-sinhrotron vl 2014
Lund C 3 tåg.JPG|Lund-päraudtestancii vl 2010
</gallery>

== Sebruzlidnad ==
* {{DNK|#}} [[Viborg (Danii)|Viborg]], [[Danii]]

== Homaičendad ==
<references />

== Irdkosketused ==
* [http://lund.se/ Lidnan da kommunan oficialine sait (''lund.se'').] {{ref-sv}} {{ref-en}}
{{Commons|Lund}}

[[Kategorii:Ročinman lidnad]]
[[Kategorii:Eländpunktad kirjamišton mödhe]]
[[Kategorii:Skone]]
