{{1000}}{{A10000}}
[[Fail:SilverUSGOV.jpg|thumb|left|250px|Ičesündui hobed]]
{{Himine element|47|Hobed|Ag|107,8682|Metall|2|8|18|18|1|0|0|}}
'''Hobed''' (''Ag'' — ''argentum'' latinan kelel) om 47nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendestoštkümnendes gruppas (vanhtunuden klassifikacijan mödhe — ühtenden gruppan laptalagruppas), tabluden videndes periodas.

== Ühthine ümbrikirjutand ==
Element om levitadud Man kores keskmäras, 0,08 palad millionas. Löutas hobedad joudjas olendas, sidä kesken sur'kuluid paloid (20-tonnaižed Saksanmas i Kanadas), sikš hobed om tetab ristitule amuižiš aigoišpäi.

Latinan nimi libub [[indoevropižed keled|indoevropižes]] ''*H₂erǵó-, *H₂erǵí-'' tüvespäi «vauged, hoštai», kut [[amuižgerkan kel'|amuižgrekan kelen]] ''ἄργυρος''-sana-ki [árgyros].

== Fizižed ičendad ==
Hobed om tagokaz plastine hobedaižvauged [[metall|päličmänendmetall]], [[platin]]an gruppan hüväsuguine metall.

Atommass — 107,8682. Ninevuz (normaližiš arvoimižiš) — 10,5 g/sm³. Suladandlämuz — 1234,93 K (961,78 C°). Kehundlämuz — 2435 K (2162 C°).

Londuseline hobed kogoneb kahtes stabiližes izotopaspäi: <sup>107</sup>Ag (51,84%) i <sup>109</sup>Ag (48,16%). Tetas 36 ratud radioaktivišt izotopad 93..106, 108, 110..130 atommassanke i 36 izomärad, kaikiš hätkemban <sup>105</sup>Ag-izotopan pol'čihodamižen pord om 41,29 päiväd.

== Samine ==
Vl 2014 saihe 26,8 tuhad tonnoid mail'mas. Todištadud mail'man sadud varad oliba 360 tuhad tonnoid vl 1986, i ned poletas rajadusen tagut tegimištos. Vn 2018 heinkus hobed maksoi 15,5 US$ troižes uncijas vai 495 US$ kilogrammas. Sadas [[vas'k]]en, [[kuld]]an, [[hahktin]]an i [[cink]]an ümbriradmiženke tobjimalaz. Järedad tegijad oma [[Meksik]], [[Peru]] i [[Kitai]], mail'man samižen enamba pol't.

== Irdkosketused ==
* [http://www.webelements.com/webelements/elements/text/Ag/key.html Hobed ''webelements.com''-saital.] {{ref-en}}
* [http://n-t.ru/ri/ps/pb047.htm Kirjutuz hobedas Himižiden elementoiden populärižes ''n-t.ru''-kirjištos.] {{ref-ru}}
{{Commons|Silver}}

{{Periodine tablut}}

[[Kategorii:Himižed elementad kirjamišton mödhe]]
