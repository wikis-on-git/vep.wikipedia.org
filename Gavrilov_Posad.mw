{{Eländpunkt
 | Nimi = Gavrilov Posad<br />Гаврилов Посад
 | Lidnanznam = Coat of arms of Gavrilov Posad.gif
 | Flag = Flag of Gavrilov Posad (Ivanovo oblast).png
 | Lidnanznam text = Gavrilov Posadan lidnanznam
 | Flag text = Gavrilov Posadan flag
 | Valdkund = Venäma
 | Eläjiden lugu = 5,715
 | Voz' = 2017
 | Pind = 10
 | Fail = Gavrilov Posad. Bell Tower1.jpg
 | Pämez' = Vitalii Sidorov<br />(sulaku 2010—)
 | Telefonkod = +7-49355-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Gavrilov Posad''' ({{lang-ru|Гаври́лов Поса́д}}) om [[Venäma]]n lidn da lidnankund [[Ivanovon agj]]an suvipäivlaskmas. Se om [[Gavrilov Posadan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1434 kuti ''Gavrilovskoje-žilo''. 17. voz'sadaspäi ''Gavrilovskai-slabad'' šingotihe Moskvan ruhtinasiden hebonvodinfermal. Slabad sai lidnan statusad vl 1789.

Gavrilov Posad šingotase hebonvodinfermal tähäsai i omblendedheotandoil.

== Geografijan andmused ==
Lidn sijadase Irmes-jogen randoil ({{lang-ru|Ирмес}} vai ''Ирспис'' 70 km pitte, [[Kläz'm]]an hurapol'ne bassein), 120 m ü.m.t. keskmäižel korktusel. Matkad [[Vladimiran agj]]hasai om 10 km päivlaskmha i 10 km suvhe orhal, [[Ivanovo]]hosai om 71 km pohjoižpäivnouzmha orhal, 92 km avtotel vai raudtel. Lähembaižed lidnad oma [[Teikovo]] 42 km pohjoižpäivnouzmha orhal, 48 km avtotedme vai raudtedme, [[Suzdal']] (Vladimiran agj) 26 km suvipäivnouzmha orhal vai 29 km avtotedme, i [[Jur'jev-Pol'skii]] (Vladimiran agj) 28 km päivlaskmha-suvipäivlaskmha orhal, 41 km avtotedme vai raudtedme. Gavrilov Posad-stancii radab lidnan pohjoižes «[[Aleksandrov]] — Ivanovo»-raudtekeskustal.

Ühesa žilod (sidä kesken koume kaikenaigaižeta ristitištota) i kaks' küläd mülüdas lidnankundha Gavrilov Posadan ližaks. Lidnankundan pind — 96,81 km².

== Eläjad ==
Vl 1939 lidnan ristitišt oli 6 139 eläjad. Vn 2010 Venäman rahvahanlugemižen mödhe lidnan eläjiden lugu oli 6 434 ristitud, lidnankundan — 7 130 ristitud, rajonan kaks' videndest. Kaikiš suremb ristitišt oli enamba 8 tuhad eläjid vozil 1989−1998 (8 500 rist. vl 1992). Vl 2017 kaik 6 370 ristitud elihe lidnankundas.

Rahvahad (2010): [[venälaižed]] — 95,3%, [[armenijalaižed]] — 1,1%, toižed rahvahad — 3,6%.

Lähembaižed professionaližen opendusen aluzkundad sijadasoiš lähembaižiš lidnoiš.

== Homaičendad ==
<references />

== Irdkosketused ==
* [http://adm-gorpos.ru/ Lidnankundan oficialine sait (''adm-gorpos.ru'').] {{ref-ru}} {{ref-en}} {{ref-de}}
* [http://www.гаврилово-посадский.рф/gavrilovo-posadskoe-gorodskoe-poselenie.html Lidnankundan lehtpoled rajonan ''гаврилово-посадский.рф''-saital.] {{ref-ru}} {{ref-en}} {{ref-de}}
{{Commons|Category:Gavrilov Posad}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Gavrilov Posadan rajon|*]]
