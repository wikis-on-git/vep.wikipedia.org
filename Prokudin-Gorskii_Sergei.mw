{{A10000}}
{{Personalii
| изображение = Sergei-Prokudin-Gorski-Larg.jpg
| описание изображения = Sergei Prokudin-Gorskii, [[1912]]-nden voden fotografii
}}
'''Sergei Mihailovič Prokudin-Gorskii''' ({{lang-ru|Сергей Михайлович Прокудин-Горский}}; sünd. [[30. eloku]] [[1863]], [[Funikmägi]]-külä, [[Pokrov]]an makund, [[Vladimiran gubernii]], [[Venäman imperii]] — kol. [[27. kül'mku]] [[1944]], [[Pariž]], [[Francii]]) oli tutab venämalaine [[fotograf]], melestegii da matkadai. [[Dmitrii Mendelejev|Mendelejevan]] openik-himik, [[mujufotografii|mujufotografijan]] edelkävui Venämas. Melestegijaks poleni mujufotoladimen avaidamižaigad i vl 1905 patentui sensibilizatoran paremboittud mülündad samha kuvan londuseližid mujuid. «Venäman imperijan mel'heižtahoiden keradusen» sädai (läz 3,5 tuhad kuvid) ičeze abunikoidenke.

== Biografii ==
Sergei libui bajarišton Prokudin-Gorskii-roduspäi. Oli sündnu rodun Funikmägi-usadibha. Openui [[Aleksandr-imperatoran licei]]š (Piter) koume vot vhesai 1886, sid' [[Piterin valdkundaline universitet|Piterin universitetan]] fiziž-matematižes fakul'tetas (reduku 1886 — kül'mku 1888). Avaiži fotoedheotandad vn 1901 2. päiväl elokud Piteriš, hänen kanz eli siš-žo pertiš kümne vot. Sai [[Nikolai II]]-imperatoran mödabud, matkazi Venämadme vll 1904−1916 ičeze rahoil.

Prokudin-Gorskii nai vl 1890. Anna Lavrova (1870−1937) oli hänen ak, Gatčinan tegimiden sebrusen Lavrov-direktoran tütär. Lapsed: Dmitrii (1892), Jekaterina (1893), Mihail (1895). Mirgirui Evropha vl 1918, radoi [[Lümjer-velled|Lümjer-vellidenke]] [[Nicc]]-lidnas. Nai kahtenden kerdan vl 1920, oti Marija Ščedrina-assistentad akaks, Jelena-tütär oli sündnu sil-žo vodel. Fotograf sirdi heidenke Parižha vl 1922 i ühtištui ičeze eziauguiženke kanzanke mugažo. Sädi Elka-fotostudijad koumenke täuz'kaznudenke lapsenke, nimiti noremban tütren mödhe. Lugi lekcijoid Venämas venänikoile Francijadme fotonegativid ozutaden. Om mahapandud venänikoiden kaumžomas Parižan Sent-Ženevjev-de-Bua-ezilidnas. AÜV:oiden Kongressan kirjišt osti negativid jäl'gnikoil vl 1948, i vhesai 1980 ned ei olgoi tetabad.

== Homaičendad ==
<references/>

== Irdkosketused ==
* [http://www.prokudin-gorsky.org/ «Prokudin-Gorskijan jäl'guz»-tedoprojektan sait (''prokudin-gorsky.org'').] {{ref-ru}} {{ref-en}}
{{Commons|Sergei Mikhailovich Prokudin-Gorskii}}

{{stub}}
[[Kategorii:Venäman fotografad]]
[[Kategorii:Venäman matkadajad]]
[[Kategorii:Melestegijad]]
[[Kategorii:Fotografad kirjamišton mödhe]]
[[Kategorii:Matkadajad kirjamišton mödhe]]
[[Kategorii:Personalijad kirjamišton mödhe]]
