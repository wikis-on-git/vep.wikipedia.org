[[Fail:Vanadium crystal bar and 1cm3 cube.jpg|thumb|left|150px|Vanadijan palaižed ühten kubsantimetran kohtha.]]
{{Himine element|23|Vanadii|V|50,9415|Metall|2|8|11|2|0|0|0|}}
'''Vanadii''' (''V'' — ''vanadium'' latinan kelel) om 23nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videnden gruppan laptalagruppas, tabluden nelländes periodas.

Vanadii om harv londuses, ei voi löuta sidä joudjas olendas. Mehikon eläi Andres Manuel' del' Rio-mineralolog avaiži vanadijan ezmäižen kerdan vl 1801. Ročilaine Nil's Sefström-himik avaiži metallan tošti. Element sädab ühtnendoid čomidenke mujuidenke, sikš nimitihe Skandinavijan Freja-jumalnaižen amuižen ''Vanadís''-nimen mödhe («Vanoiden tütär»). Sadas raudkivendospäi tobjimalaz.

== Fizižed ičendad ==
Vanadii om plastine hobedaižhahk [[metall]], kudamban irdnägu lujas koskub [[teraz|terashe]]. Kändihe dropkaks enamba 300 C° lämudel.

Atommass — 50,9415. Ninevuz (normaližiš arvoimižiš) — 6,11 g/sm³. Suladandlämuz — 2160 K. Kehundlämuz — 3650 K.

Londuseline vanadii kogoneb kahtes [[izotop]]aspäi: <sup>50</sup>V (0,25%, T<sub>½</sub> — 1,5 × 10<sup>17</sup> vot) i stabiline <sup>51</sup>V (99,75%). Tetas mugažo 24 ratud radioaktivišt izotopad 40..49 i 52..65 atommassanke.

== Himižed ičendad ==
Metall om seižui [[merivezi|merivet]], muiktusiden segoitesid i gidrohapandusid vaste. Sädab hapandusid i galogenühtnendoid, muiktust i [[klatratad|klatratoid]] (vezikompleksoid).

== Kävutand ==
Ottas kävutamižhe avaros kovitamha [[raud]]an ühthesuladusid, tehtas instrumentid i likutimen tulkmid. Kävutadas vanadijan hapandusid rikmuiktusen tehmižen katalizatoraks, akkumulätoriden elektrodikš, veden tegimištoližen termohimižen palastusen täht.

Vanadii i kaik sen ühtnendad oma toksižed.

== Irdkosketused ==
* [http://www.webelements.com/webelements/elements/text/V/key.html Vanadii ''webelements.com''-saital.] {{ref-en}}
* [http://n-t.ru/ri/ps/pb023.htm Kirjutuz vanadijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Vanadium}}

[[Kategorii:Himižed elementad kirjamišton mödhe]]
