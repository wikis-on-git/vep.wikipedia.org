'''«Nühaidai»''' ([[venän kel'|ven]]. i {{lang-uk|Нюхач}}) om [[ukrain]]alaine detektivine [[TV-serial]], kudambad [[FILM.UA]]-telekompanii tegi vll 2013−2017. Režissör om [[Litvinenko Artöm|Artöm Litvinenko]]. Om kaik fil'mdud koume sezonad 24 serijoidenke. Sen prem'jerine ozutamine oli vn 2013 kül'mkun 16 päiväl ukrainalaižel [[ICTV]]-kanalal. Vn 2013 16. päiväl tal'vkud serialan ezmäine serii om ozutadud venälaižel [[Ezmäine kanal|Ezmäižel kanalal]]-ki. Hot' serial om ukrainalaine dai om fil'mdud [[Kijev]]as, sen originaline kel' om [[venän kel']].

Nühaidajan päroliš om estilaiž-venälaine akt'or [[Käro Kirill|Kirill Käro]].

== Süžet ==
Pägerojal Nühaidai-kucundnimen al (todesine nimi om tundmatoi) om ülämujai nühaind, hänele ei ol'goi peitust. Nühaidai voib sanuda kaiked kaikuččen ristitun polhe hajun mödhe: hänen sömižes, armastuzelos, om-ik ristitul alibi. Ei niken voi manitada Nühaidajad. No hän om kaičematoi mail'male sen erazvuiččidenke hajuidenke: ozutesikš, Nühaidajale ei voi tehta sürpriz, kaikenvuitte čurahine haju voib {{abbr|heitta hänen laptha|оттолкнуть его|0}} romantižes vastlendaspäi. Gerojan järgeližusetoi mahtuz — hänen lahj dai soiverduz, hänel elo om löumai, no mel'hetartui.

== Znamoičend ==
Ukrainas da Venämas serial oti lujas korktad reitingad. Venämas se oli kaikiš populärižemb serial 2013/2014-sezonas, mugažo vn 2013 kaikiš reitingaižemb material Venäman televizijal; ezmäižen kahten serijan (1. sezon) reiting oli 11.6 % (auditorii vanhemb mi 18 vot) TV-efiran aigan {{abbr|jagusenke|с долей|0}} 29.9 %-oid.

== Homaičendad ==
<references />

== Irdkosketused ==
* [https://imdb.com/title/tt3326054/ Serial ''imdb.com''-saital.] {{ref-en}}

[[Kategorii:Ukrainan TV-serialad]]
[[Kategorii:TV-serialad kirjamišton mödhe]]
[[Kategorii:Vn 2013 serialad]]
[[Kategorii:TV-serialad venän kelel]]
