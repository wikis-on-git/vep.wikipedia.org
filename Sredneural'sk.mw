{{Eländpunkt
 | Nimi = Sredneural'sk<br/>Среднеуральск
 | Lidnanznam = Coat of Arms of Sredneuralsk (Sverdlovsk oblast).png
 | Flag = Flag of Sredneuralsk (Sverdlovsk oblast).png
 | Lidnanznam text = Sredneural'skan lidnanznam
 | Flag text = Sredneural'skan flag
 | Valdkund = Venäma
 | Eläjiden lugu = 23,353
 | Voz' = 2018
 | Pind = 83.8
 | Fail = СУГРЭС.jpg
 | Pämez' = Aleksei Kostigin<br />(tal'vku 2018—.<br />''velgusentäutai'')
 | Telefonkod = +7-34368-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Sredneural'sk ''' ({{lang-ru|Среднеуральск}}) om [[Venäma]]n lidn [[Sverdlovskan agj]]an suvipäivlaskmas. Se om [[Jekaterinburg]]an pohjoine ezilidn, Sredneural'skan lidnümbrikon administrativine keskuz da pala.

== Istorii ==
Eländpunktan aluz om pandud vl 1931 ''SUGRES-žiloks'' sauvomha da holitamha valdkundaližen rajonižen elektrostancijan (GRES, radab vspäi 1936). Vn 1932 10. päiväl heinkud kätihe radnikžiloks nügüdläiženke nimenke. Vn 1966 17. päiväl uhokud žilo sai lidnan statusad.

Sredneural'sk šingotase järedal GRES:al, sauvondmaterialiden tehmižel (metalližkonstrukcijad, raudbetontegesed, pumaterialad, asfal't) i sömtegimištol (pühävoi, kolbas, vin), mugažo maižandusel (kalakazvatusen edheotand, lindfabrik).

== Geografijan andmused ==
Lidn sijadase Isetinjärven-vezivaradimen päivnouzmaižel randal (24 km², {{lang-ru|Исетское озеро}}, [[Iset']]-jogen purde, [[Obinjogi|Obin]] hurapol'ne bassein), [[Uralmäged|Keskmäižen Uralan]] päivnouzmaižil pautkil, 252..278 m ü.m.t. korktusil. Matkad [[Jekaterinburg]]hasai om 5 km suvhe orhal vai 8 km avtotedme, raudte tuleb Sredneural'skha vaiše jüguiden täht. Toine lähembaine lidn om [[Üläpišm]] 1 km suvipäivnouzmha orhal vai avtotel. Pened [[manrehkaiduz|manrehkaidused]] oleldas, voib olda 6 ballhasai.

Kaks' pen't küläd da üks' žilo mülüdas lidnümbrikho Sredneural'skan ližaks. Lidnümbrikon pind — 83,98 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 20 449 ristitud, lidnümbrikon — 20 771 ristitud. Kaikiš suremb lidnan ristitišt om nügüd'. Vl 2017 kaik 23 479 ristitud elihe lidnümbrikos. [[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert' om saudud vll 2001−2011.

Rahvahad (ozutadud rahvahudenke vl 2010): [[venälaižed]] — 88,8%, [[totarlaižed]] — 5,0%, [[baškiralaižed]] — 1,4%, toižed rahvahad — 4,8%.

Professionaližen opendusen lähembaižed aluzkundad sijadasoiš Üläpišm- i Jekaterinburg-lidnoiš.

== Irdkosketused ==
* [http://sredneuralsk.midural.ru/ Lidnümbrikon tobmuden aluzkundoiden oficialine sait (''sredneuralsk.midural.ru'').] {{ref-ru}}
{{Commons|Category:Sredneuralsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
