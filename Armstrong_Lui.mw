{{1000}}{{A10000}}
{{Personalii
| изображение = Louis Armstrong restored.jpg
| описание изображения = Lui Armstrong vl 1953
}}
'''Lui Armstrong''' ({{lang-en|Louis Armstrong}}, psevdonimad ''Louie'', ''Satchmo'', ''Pops''; sünd. 4. eloku 1901, [[Uz' Orlean]], [[Luizian]], [[AÜV]] — kol. 6. heinku 1971, [[Nju Jork]], [[Nju Jork (štat)|Nju Jork-štat]], AÜV) oli [[Amerikan Ühtenzoittud Valdkundad|amerikalaine]] torvenvändai, pajatai (bariton, bas-profundo) i ansamblin ohjandai, edesti sädusid [[džaz]]an stiliš. Tegi äjan džazan i amerikaižen popmuzikan populärizacijan täht mail'madme. Elon aigan om pästtud 55 platad hänen änetusidenke. Edesti anglijan kelel. Kirjuti iče enamba 50 pajod, äjad kändihe džazan klassikaks.

Kaikiš tetabambad kompozicijad oma ''«Stardust», «When The Saints Go Marching In», «Dream a Little Dream of Me», «Ain't Misbehavin'», «You Rascal You», «Stompin' at the Savoy», «We Have All the Time in the World», «Hello, Dolly!», «What a Wonderful World»''.

== Biografii ==
Lui Armstrong oli sündnu Uden Orleanan goll'hä rajonha i kanzha. Uil'jam Armstrong-tat okai pereht Lui-vagahaižen aigan völ. Meri Albert-mam radoi prostitucijan sferas, i andoihe Luid norembaiženke Beatris-sizarenke kazvatamha Džozefin-babale. Meri oti lapsid tagaz, pidi hol't heiš tarkuseta, no kazvati Beatrisad täudehe ighäsai.

Lui toi kivihil't i möi lugendlehtesid lapsessai. Seičemevozne prihaine abutaškanzi kivihilen Karnoffski-torgovanoiden kodiš, hö oliba evrejalaižed immigrantad Litvanmaspäi i kändihe prihan kazvatajikš. Üks'toštkümnevozne Lui eli se maman udes kanzas, se tatan udes kanzas. Vl 1914 priha vändaškanzi kornetal irdansambliš i edesti muzikad ičeze elon lophusai.

== Kanz ==
Muzikant oli naižiš nell' kerdad, no üks'jäine Šeron Preston-Folta-laps' om sündnu naindan irdpolel.

== Valitud diskografii ==
=== Originaližed al'bomad ===
* 1944 — «''Jazz Classics''» (Klassine džaz)
* 1951 — «''Satchmo at Symphony Hall''» (Satčmo Simfoni-hollas)
* 1951 — «''Satchmo at Pasadena''» (Satčmo Pasadenas)
* 1954 — «''Louis Armstrong Plays W.C. Handy''» (Lui Armstrong edestab U.K. Hendi:n sädusid)
* 1954 — «''Louis Armstrong and the Mills Brothers, Volume One''» (Lui Armstrong i «Mills Brothers», tom 1)
* 1956 — «''Satchmo the Great''» (Satčmo om Sur')
* 1956 — «''Ella and Louis''» (Ella i Lui)
* 1957 — «''Louis Under the Stars''» (Lui tähthiden al)
* 1959 — «''The Five Pennies''» (Viž pennid)
* 1964 — «''Hello, Dolly!''» (Holl'oo, Dolli!)
* 1968 — «''The One and Only''» (Ezmäine da üks'jäine)
* 1970 — «''What a Wonderful World''» (Mitte čomakulu mail'm)

== Homaičendad ==
<references/>

== Irdkosketused ==
* [http://www.louisarmstronghouse.org/ Muzei Lui Armstrongan mustoks, Nju Jork (''louisarmstronghouse.org'').] {{ref-en}}

[[Kategorii:AÜV:oiden pajatajad]]
[[Kategorii:AÜV:oiden muzikankirjutajad]]
[[Kategorii:Torvenvändajad]]
[[Kategorii:Muzikankirjutajad kirjamišton mödhe]]
[[Kategorii:Pajatajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Udhe Orleanha]]
[[Kategorii:Džaz]]
