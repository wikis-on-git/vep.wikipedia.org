{{Taxobox
 | name         = Nagriž
 | image title  = Nagriž
 | image file   = Brassica rapa plant.jpg
 | image descr  = Manpäližen palan nägu ([[Alamad]])
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Kapustänikoižed]] (''Brassicales'')
 | familia      = [[Kapustižed]] (''Brassicaceae'')
 | genus        = [[Kapust (heim)|Kapust]] (''Brassica'')
 | species      = '''Nagriž'''
 | latin        = {{btname|Brassica rapa |[[Linnei Karl|L.]], 1753}}
 | wikispecies  = Brassica rapa
 | commons      = Category:Brassica rapa
 | itis         = 23063
 | ncbi         = 3711
 | range map    =
}}
'''Nagriž''' ({{lang-la|Brassica rapa}}) om [[üks'voččed kazmused|üks'vozne]] vai [[kaks'voččed kazmused|kaks'vozne]] [[heinäsižed kazmused|heinäsine]] kazmuz, [[Kapust (heim)|Kapust]]-heimon [[Kapustižed]]- ({{lang-la|Brassicaceae}}), vai [[Ristänikoižed]]-sugukundan ({{lang-la|Cruciferae}}) erik. Lugetas läz kümnikad alaerikoid.

== Kazvatand ==
Ottihe kul'turiviruimha enamba 40 voz'sadad tagaz. Kodima — [[Päivlaskmaine Azii]]. Kazvatihe Amuižes Egiptas, Grekanmas, Rimas. Oli [[Venä]]n päižeks maploduks edel [[kartohk]]an otandad kävutamižhe.

Jur' kazvab sanktaks, südäin oleleb pakuine vai vauged. Jur'lehtesed oma järedad. Änikoičii seikh kazvab kahtel vodel vai sil-žo vodel ku ištutihe värin, seikh om korged i om äi lehtesid. Jagadas aigaližhe i möhäižhe, möhembaine kožub varha tal'veks. Voib kazvatada aigaližen nagrhen kaks' satust vodes.

<center><gallery widths=180 heights=90>
Brassicarapa.jpg|<small>Nagrhen semned</small>
Brassica rapa (xndr).jpg|<small>Nagrhen änikod</small>
Malselvneper.JPG|<small>Nagrhen jured</small>
</gallery></center>

Nagrhen sötmižsortad nimitasoiš [[turneps]]aks.

== Nagrheze sidodud vepsän tärtused ==
* ''Babu'' — kuivatud nagrhen haukuine (vai kartohkan).
* ''Haudad, haudnikad'' — hauttud nagriž.
* ''Haudpirg'' — pirg hauttud nagrhenke.
* ''Kopreh'' — nagrhen kogo pöudol.
* ''Labohtez'' — pirg nagrhenke vai kartohkanke.
* ''Lohkoi'' — vezipudr (tahtaz) rugižjauhospäi nagrhenke.
* ''Nagrižpirg'' — pirg nagrhenke.
* ''Paštikaine, paštikaz'' — pašttud nagriž.
* ''Repoi'' — pašttud vai hauttud nagrhen südäivezi, vai vas nagrhespäi.

== Nagrheze sidodud vepsän muštatišed da ozoitesed ==
=== Muštatišed ===
<blockquote>
* ''Ala nagra nagrišt, om ret'kad kodiš.''
* ''Ei karged nagriž ezmäižeks hapne.''
* ''Sö nagriž sügüzel, a ak pidä nores.''
</blockquote>

=== Ozoitez ===
<blockquote>
* Kehker ku kudmaine, viher ku vast. (nagriž)
</blockquote>

== Homaičendad ==
<references />

== Irdkosketused ==
* [http://vepsian.krc.karelia.ru/text/?text_id=97 Kut endo nagr'hen semendolim // Vepsän kelen korpus. — #97.]
* [http://vepsian.krc.karelia.ru/text/?text_id=98 Kut tehtas babud nagrhespäi // Vepsän kelen korpus. — #98.]
* [http://vepsian.krc.karelia.ru/text/?text_id=99 Kut tehtas repoin' nagrhespäi // Vepsän kelen korpus. — #99.]
{{Commons|Brassica rapa}}

[[Kategorii:Kapustižed]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Jur'plodud]]
[[Kategorii:Maplodud]]
