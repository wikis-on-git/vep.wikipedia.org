'''Nagriž''' ({{lang-la|Brassica rapa}}) om [[üks'voččed kazmused|üks'vozne]] vai [[kaks'voččed kazmused|kaks'vozne]] [[heinäsižed kazmused|heinäsine]] kazmuz, [[Kapust]]-sugun ({{lang-la|Brassica}}) [[Kapustižed]]- ({{lang-la|Brassicaceae}}), vai [[Ristänikoižed]]-sugukundan ({{lang-la|Cruciferae}}) erik.

Ottihe kul'turiviruimha enamba 40 voz'sadad tagaz. Kodima — [[Päivlaskmaine Azii]]. Kazvatihe Amuižes Egiptas, Grekanmas, Rimas. Oli [[Venä]]n päižeks maploduks edel [[kartohk]]an otandad kävutamižhe.

Jur' kazvab sanktaks. Jur'lehtesed oma järedad. Änikoičii seikh kazvab kahtel vodel vai sil-žo vodel ku ištutihe värin, seikh om korged i om äi lehtesid. Jagadas aigaližhe i möhäižhe, möhembaine kožub varha tal'veks.

<center><gallery widths=180 heights=90>
Fail:Brassica rapa (xndr).jpg|<small>Nagrhen änikod</small>
Fail:Brassicarapa.jpg|<small>Nagrhen semned</small>
Fail:Malselvneper.JPG|<small>Nagrhen jured</small>
</gallery></center>

Nagrhen sötmižsortad nimitase [[turneps]]aks.

== Nagrheze sidotud vepsän tärtused ==
* ''Babu'' — kuivatud nagrhen haukuine (vai kartohkan).
* ''Haudad, haudnikad'' — hauttud nagriž.
* ''Haudpirg'' — pirg hauttud nagrhenke.
* ''Kopreh'' — nagrhen kogo pöudol.
* ''Labohtez'' — pirg nagrhenke vai kartohkanke.
* ''Lohkoi'' — vezipudr (tahtaz) rugižjauhospäi nagrhenke.
* ''Nagrižpirg'' — pirg nagrhenke.
* ''Paštikaine, paštikaz'' — pašttud nagriž.
* ''Repoi'' — pašttud vai hauttud nagrhen südäivezi, vai vas nagrhespäi.

== Nagrheze sidotud vepsän muštatišed da ozoitesed ==
=== Muštatišed ===
<blockquote>
* ''Ei karged nagriž ezmäižeks hapne.''
</blockquote>

=== Ozoitesed ===
<blockquote>
Kehker ku kudmaine, viher ku vast (nagriž).
</blockquote>

== Irdkosketused ==
;Vepsän kelen korpus
* [http://vepsian.krc.karelia.ru/text/?text_id=97 Kut endo nagr'hen semendolim].
* [http://vepsian.krc.karelia.ru/text/?text_id=98 Kut tehtas babud nagrhespäi].
* [http://vepsian.krc.karelia.ru/text/?text_id=99 Kut tehtas repoin' nagrhespäi].

{{Commons|Brassica rapa}}

{{stub}}
[[Kategorii:Maplodud]]
[[Kategorii:Kazmused kirjamišton mödhe]]
[[Kategorii:Maižanduzkul'turad kirjamišton mödhe]]
