{{Eländpunkt
 | Nimi = Suzdal'<br />Суздаль
 | Lidnanznam = Coat of Arms of Suzdal.png
 | Flag = Flag of Suzdal (Vladimir oblast).png
 | Lidnanznam text = Suzdalin lidnanznam
 | Flag text = Suzdalin flag
 | Valdkund = Venäma
 | Eläjiden lugu = 9,749
 | Voz' = 2017
 | Pind = 15.0
 | Fail = Églises du Kremlin de Souzdal vue d'ensemble.JPG
 | Pämez' = 
 | Telefonkod = +7-49231-xx-xxx
 | Avtokod = 33
 | Aigvö = [[UTC]]+3 ([[MSK]]+0)
 | gwefan = [https://wikiway.com/russia/suzdal/ Gwybodaeth yn Rwseg]
}}
'''Suzdal'''' ({{lang-ru|Суздаль}}) om [[Venäma]]n lidn-muzei [[Vladimiran agj]]an pohjoižes. Se om [[Suzdalin rajon]]an administrativine keskuz da üks'jäine lidnankund.

== Istorii ==
Eländpunkt mainitase ezmäižen kerdan vl 999 [[Sur' Uz'lidn|Uz'lidnan]] kodeksas. Lidnuz oli siš ümbri 10. voz'sadal jo arheologižiden kaivandusiden mödhe. Sidä mainitadas kahtenden kerdan vl 1024 [[Nestoran aigkirj]]as Suzdalin völhoiden torokan aigan kuti ''Suždal''' lidnan statusanke.

Vozil 1238-1341 Suzdal' oli [[Suzdalin ruhtinazkund|ühtennimižen ruhtinazkundan]] keskuseks. Vspäi 1778 se sai oficiališt lidnan statusad.

== Geografijan andmused ==
Lidn sijadase Kamenk-jogen molembil randoil ([[Nerl' (Kläz'man ližajogi)|Nerlin]] ližajogi, [[Kläz'm]]-jogen bassein). Matkad [[Vladimir (lidn)|Vladimiran]] röunhasai om 26 km suvhe avtotedme. «Vladimir — [[Ivanovo]]»-avtote ümbärdab lidnad päivnouzmaspäi.

Klimat om [[ven vö|ven]]. Keza om läm', tal'vel om pakašt. Paneb sadegid 547 mm vodes, kaikiš vähemb oleleb niid vilukus-sulakus (26-32 mm kus).

== Eläjad da ižanduz ==
Vl 1856 6 100 eläjad eli lidnas, vn 2010 Venäman rahvahanlugemižen mödhe eläjiden lugu oli 10 535 ristitud. Nügüdläižen lidnan kaikiš suremb ristitišt oli vl 1992 — 12 100 eläjid. Suzdalin Kreml' (om saudud 11.-12. voz'sadal, puvarmtesed paloiba lophu vl 1719), [[ortodoksine hristanuskond|ortodoksižen hristanuskondan]] 5 jumalankodid da 30 jumalanpertid oma lidnas.

Ižandusen päsarakod oma turizm da holituzsfer (50 adivpertid), mugažo suvenirceh omblendfabrikanke om olmas.

== Irdkosketused ==
* [http://www.gorodsuzdal.ru/ Suzdal'-lidnan sijaližen tobmuden aluzkundoiden oficialine sait (''gorodsuzdal.ru'').] {{ref-ru}}
{{Commons|Suzdal}}

{{Vladimiran agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Suzdalin rajon|*]]
