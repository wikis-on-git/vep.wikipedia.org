{{Taxobox
 | name         = Järgeline kuz'
 | image title  = Evropine kuz'
 | image file   = Picea abies.jpg
 | image descr  = Järgeline kuz'
 | regnum       = Kazmused
 | divisio      = [[Kavag'kazmused]] (''Pinophyta'')
 | classis      = [[Kavag'kazmused]] (''Pinopsida'')
 | ordo         = [[Pedaižed (kund)|Pedaižed]] (''Pinales'')
 | familia      = [[Pedaižed]] (''Pinaceae'')
 | genus        = [[Kuz']] (''Picea'')
 | species      = '''Järgeline kuz' '''
 | latin        = {{btname|Pícea ábies |([[Linnei Karl|L.]]) [[Karsten German|H.Karst.]], 1881}}
 | wikispecies  = Picea abies
 | commons      = Category:Picea abies
 | itis         = 183289
 | ncbi         = 3329
 | range map    = Norway Spruce Picea abies distribution map 2.png
 | range legend =
}}
'''Järgeline kuz'''' vai '''Evropine kuz'''' ({{lang-la|Picea abies}}) om igähižvihand [[pu]], [[kuz']]-heimon tipine levitadud [[biologine erik|erik]].

== Leviganduz ==
Kazvab Pohjoižes i Päivnouzmaižes [[Evrop]]as kaikjal, mugažo Evropan keskuzpalan vaiše mägil. Kuz'-heimon üks'jäine endemik Venäman lodehes. [[Sibirine kuz']] (''Picea obovata'') vajehtab hilläšti evropan kuzen arealad päivnouzmaspäi. Se i evropine kuz' sätas gibridformid Evropan pohjoižes — Suomen kuz' (''Picea × fennica'').

[[Mec]]an üks' päižiš erikoišpäi, voib säda järghižid kuššid mecoid i olda Evropan mecterritorijan pohjoižröunaks. Evropine kuz' om sijaližešti naturalizuidud erik Pirenejiden pautkil, Britanižil saril, Pohjoižamerikas.

== Ümbrikirjutand ==
[[Fail:Illustration Picea abies0 clean.jpg|thumb|left|250px|Botanine kuva O.V. Tome-botanikantedajan ''Flora von Deutschland, Österreich und der Schweiz''-kirjaspäi, 1885]]
Järgeline kuz' om püštoiged pu 30 metrhasai kortte (50 metrhasai harvoin). Jurišt kazvab pindanno, ka kazmuz voib lankta kovan tullein puhun tagut. Kor' om hahkan mujun, šoidutase hoikil lapačuil. Lehtesed oma nell'tahkoižed neglanvuiččed, 10..25 mm pitte, kazdas spiralin mödhe, lehtesen igä om kuz' vot da sen enamba.

Voib säta klonoid jurištospäi, teravambid kolnuziden puiden jurišpäi. Oksad oma levigatud vai käroutud mannoks, kazdas tüvel härkmenvuiččikš, üks' uz' «tazopind» vodes sädase siš. Andaškandeb semnid 20..60 vot igäs (üks'jäižed i avoinudel tahol aigemba), kerdan nelläs-vides vodes. Pun tüvi eläb 250..300 vot.

Strobiloiden kaks' toižendad: mikrostrobilad — mužiksugun tähkuded muloižiden oksiden agjoil, i megastrobilad (naižsugun käbud) kaks'voččiden oksiden agjoil. Pölüstoitand tegese semendkus. Käbud kazdas püštoikti, sid' käroutas hilläšti i riptas-küpsnedas redukuhusai. Küpsad käbud oma 15 santimetrhasai pitte i nell'hä santimetrhasai levette. Nügud semned oma läz nelläd millimetrad pitte ruskedkoričmanke suuganke. Ned jädas käbuiš tal'ven keskhesai, lanktas vilukus-keväz'kus i levitasoiš hangedme.

Evropine kuz' om pakaiženvastaine pu, no ei navedi keväzližid haloid. Ei kazva sodunuzil mahusil, seižub kuivaigan.

== Kävutand ==
Ištutadas [[pöud (maižanduz)|pöudoiden]] röunšoiduikš. Ottas kävutamižhe dekorativižes sadunkazvatuses, sädihe kul'turižen kuzen sadoid suguid.

[[Pumaterial]]ad kuzespäi oma avaros kävutadud tegimištos. Ottas ehtmätomid käbuid zell'torhudeks.

Vero om olmas čomitada kuzid («[[uden voden kuz'|dölk]]») [[Raštvad|Raštvoile]] i [[Uz' Voz'|Udele Vodele]], hristanuskondan maiš päpaloin.

== Homaičendad ==
<references />

{{Commons|Picea abies}}

[[Kategorii:Kuzed]]
[[Kategorii:Kazmused kirjamišton mödhe]]
[[Kategorii:Dekorativižed kazmused]]
