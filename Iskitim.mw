{{Eländpunkt
 | Nimi = Iskitim<br />Искитим
 | Lidnanznam = Coat of arms of Iskitim.png
 | Flag = Flag of Iskitim (Novosibirsk oblast).png
 | Lidnanznam text = Iskitiman lidnanznam
 | Flag text = Iskitiman flag
 | Valdkund = Venäma
 | Eläjiden lugu = 55,433
 | Voz' = 2021
 | Pind = 29.87
 | Fail = Искитим.png
 | Pämez' = Sergei Zavražin<br />(kül'mku 2016—)
 | Telefonkod = +7-38343-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Iskitim''' ({{lang-ru|Искити́м}}) om [[Venäma]]n lidn da lidnümbrik [[Novosibirskan agj]]an suvipäivnouzmas. Se om agjan koumanz' lidn eläjiden lugun mödhe, om [[Iskitiman rajon]]an administrativižeks keskuseks mugažo (vspäi 1935), ei mülü sihe.

== Istorii ==
15.-17. voz'sadal tulnuded türkad-[[teleutad]] küksiba ahtištoitten elänuzid [[suomalaiž-ugrilaižed rahvahad|suomalaiž-ugrilaižid rahvahid]], no kaikiden heiden lugu oli pen'. Vn 1717 aigkirjas Šipunovo-, Koinovo-, Černodirovo- i Vilkovo-küläd mainitasoiš nügüdläižen lidnan territorijal. Vll 1912−1916 «Transsib — Barnaul»-raudte läbiti tahondad, i saudihe ''raudtesarad nomer 5'', möhemba udesnimitihe sidä ''Iskitim''. 1920-nzil vozil panihe raudtesarad küläkundan keskuseks. Vll 1930−1934 järed Černorečenskii-cementtegim om saudud [[mouckivi|mouckiven]] löudmižsijidenno. Vn 1933 10. päiväl sulakud ühtištuihe nell' küläd da türmatud mehiden zonad ''Iskitim-radnikžiloks''. Vl 1951 anttihe lidnan statusad agjan alištusenke.

Iskitim šingotase sauvondmaterialiden tegimil (cementtegim, šifertegim, raudbetontegesiden kaks' tegint, sendvičpaneliden tegim, mramoran da ozrikkiven ümbriradmine, mouckiven kar'jer), sömtegimištol (maidkombinat, leibkombinat, konditerine fabrik, kombisömän tegim), poukahtuzsubstancijoiden da bomboiden tegimel, lämuzladimiden edheotandal.

== Geografijan andmused ==
Lidn sijadase Berd'-jogen randoil ([[Ob' (jogi)|Obin]] oiged ližajogi), 130 m ü.m.t. keskmäižel korktusel. Matkad [[Novosibirsk]]an keskushesai om 57 km lodeheze raudtedme, sen röunhasai orhal — 26 km i kaikil teil. Lähembaine lidn om [[Berdsk]] 10 km lodeheze orhal, 18 km avtol, raudtel vai vetme ([[Novosibirskan vezivaradim]]).

Iskitim om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 63 700 ristitud. Kaikiš suremb ristitišt oli 68..69 tuh. eläjid vll 1986−2001 (69 200 rist. vl 1992).

[[Ortodoksine hristanuskond|Ortodoksižen hristanuskondan]] kuz' pühäpertid<ref>[http://sobory.ru/geo/locat/24239 Iskitiman pühäpertid ''sobory.ru''-saital.] {{ref-ru}}</ref> oma olmas lidnas: Mikulai-čudonsädajan kafedraline päjumalanpert', nell' jumalanpertid i časoun'.

Koume sportkompleksad, ujundbassein i jäine pert'kulu ratas lidnas. Novosibirskan medicinižen kolledžan Iskitiman filial<ref>[http://iskitimeduch.narod.ru/ Novosibirskan medkolledžan Iskitiman filialan sait (''iskitimeduch.narod.ru'').] {{ref-ru}}</ref>, Novosibirskan sauvondmontažan kolledžan filial i Novosibirskan üläopendusen aluzkundoiden koume filialad oma professionaližen opendusen aluzkundoikš.

== Galerei ==
<gallery mode="packed" heights="125px">
Здание администрации и Совета депутатов города Искитима.jpg|Lidnümbrikon tobmuden aluzkundoiden sauvuz (2015)
Искитимский историко-художественный музей.jpg|Iskitiman istoriž-čomamahtoine muzei (2016)
Город Искитим.JPG|Pertišt tegimištzonanno
Хирургический корпус Искитимской центральной городской больницы.jpg|Lidnan keskuzline läžundkodi (2015)
Парк культуры и отдыха им. И.В. Коротеева.jpg|Lidnan puišt I.V. Koroteevan nimed, pätulend vl 2015
</gallery>

== Homaičendad ==
<references />

== Irdkosketused ==
* [http://iskitim.nso.ru/ Lidnan tobmuden aluzkundoiden oficialine sait (''iskitim.nso.ru'').] {{ref-ru}}
{{Commons|Category:Iskitim}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Novosibirskan agjan lidnümbrikod]]
[[Kategorii:Iskitiman rajon|*]]
