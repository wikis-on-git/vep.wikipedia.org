{{Eländpunkt
 | Nimi = Sebež<br />Себеж
 | Lidnanznam = Coat of Arms of Sebezh.png
 | Flag = 
 | Lidnanznam text = Sebežan lidnanznam
 | Flag text = 
 | Valdkund = Venäma
 | Eläjiden lugu = 5,452
 | Voz' = 2017
 | Pind = 8
 | Fail = Sebezh.JPG
 | Pämez' = Gennadii Vasil'jev<br />(2005—)
 | Telefonkod = +7-81140-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Sebež''' ({{lang-ru|Себеж}}) om [[Venäma]]n lidn [[Pskovan agj]]an suvipäivlaskmas. Se om [[Sebežan rajon]]an, lidnankundan (mülüb sihe) da Sebežan küläkundan administrativine keskuz.

== Istorii ==
Eländpunktan aluz om pandud ''Ivangorod Sebežal-pulidnuseks'' ({{lang-ru|Ивангород-на-Себеже}}) vl 1535 tehmaha londoid Litvanmaha, sen jändused oma kaičenus. Mainitase nügüdläiženke nimenke [[Ivan IV|Ivan Grazijan]] zavetoičendas vl 1572. 16.-18. voz'sadoil Sebež oli se Reč Pospolitai-valdkundan palaks, se Venäman palaks. Sebež sai torguindlidnan oiktusid vl 1623, Venäman makundan lidnan statusad vl 1772.

== Geografijan andmused ==
Lidn om röunanverine, sijadase Sebež- da Orono-järviden keskes ([[Päivlaskmaine Dvin (jogi)|Päivlaskmaižen Dvinan]] bassein), 130 m ü.m.t. keskmäižel korktusel. Matkad [[Pskov]]hasai om 170 km pohjoižhe orhal vai 190 km avtotedme. Lähembaižed lidnad oma [[Opočk]] 60 km pohjoižhe avtotedme, [[Pustošk]] 60 km päivnouzmha avtotedme i [[Zilupe]] (Latvii) 28 km päivlaskmha avtotedme. Sebežan rahvahaline puišt levigandeb suvhe lidnaspäi Vaugedvenämahasai.

Ühthemänho 68 küläd mülüdas lidnankundha Sebežan ližaks. Lidnankundan pind om 275,13 km².

== Eläjad ==
Vl 2010 lidnan eläjiden lugu oli 6 375 ristitud (rajonan ristitišton kaks' seičemendest), lidnankundan — 8 354 ristitud. Kaikiš suremb lidnan ristitišt oli 10 501 eläjad vl 1979. Vl 2017 kaik 7 348 ristitud elihe lidnankundas.

[[Ortodoksine hristanuskond|Ortodoksižen hristanuskondan]] Ph. Stroican jumalapert' om lidnas (kostöl enččes), om vanhid erižpertid. Kaiken istorijan aigan lidn paloi, anastihe sidä, i udessündutihe vitkos jogo kerdan. 19. voz'sadal [[judaizm]]an uskojad da evrejalaižed tuliba enambushe. Toižen mail'man sodan jäl'ghe om kaikiš enamb ortodoksižid hristanuskojid da venälaižid.

== Ižanduz da transport ==
Ižandusen päsarakod oma sauvondmaterialiden tehmine (raudbetontegesed, pulaudad) i turizm. Pskovan agrotehnižen kolledžan filial om professionaližen opendusen aluzkundaks.

Avtobusad oma kundaližtransportaks lidnas. ''Sebež-raudtestancii'' sijadase lidnan pohjoižröunanno «Moskv — Rig»-jonol vspäi 1901, raudten muit om lidnas. Koume avtotesarakod ühtenzoittas lidnad «Baltii»-trassanke (E22). Kaks' röunpäličmänendtahod om lidnan ümbrištos: «Buračkid — Terehovo» [[Lätänma]]nke 20 km päivlaskmha i «Doloscid — Juhovičid» [[Vaugedvenäma]]nke 35 km suvipäivlaskmha.

== Galerei ==
<gallery mode="packed" heights="125px">
Russia-Sebezh-Belfry of Nativity Cathedral.jpg|Lidnan simvol — enččen Raštvoiden päjumalanpertin kellčuhunduz, vn 2006 nägu
Здание Костела (базилианский костел святой Троицы).jpg|Pühän Stroican jumalapert', vn 2016 nägu
Дом Селюгина, фасад.jpg|Lauk (2016), ende Selüginan pert'
Себежский краеведческий музей.jpg|Sebežan kodirandantedištandmuzei vl 2017
Sebezh bus station.JPG|Avtobusstancii (2013)
</gallery>

== Homaičendad ==
<references />

== Irdkosketused ==
* [http://sebezh-resource.ru/ Lidnan da ümbrišton aluzkundoiden sait (''sebezh-resource.ru'').] {{ref-ru}}
* [http://sebezh.reg60.ru/poseleniya/sebezh Lidnankundan lehtpoled Sebežan rajonan tobmuden saital (''sebezh.reg60.ru'').] {{ref-ru}}
* [http://www.sebezh.ru/ Lidnan informacine sait (''sebezh.ru'')] {{ref-ru}}
{{Commons|Category:Sebezh}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Sebežan rajon|*]]
