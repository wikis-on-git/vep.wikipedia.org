{{Eländpunkt
 | Nimi = Amursk<br />Амурск
 | Lidnanznam = Coat of Arms of Amursk (Khabarovsk krai) 2011.png
 | Flag = Flag of Amursk (Khabarovsk kray).png
 | Lidnanznam text = Amurskan lidnanznam
 | Flag text = Amurskan flag
 | Valdkund = Venäma
 | Eläjiden lugu = 39,431
 | Voz' = 2018
 | Pind = 145
 | Fail = Amursk P7270005 2200.jpg
 | Pämez' = Kristina Černicina<br />(sügüz'ku 2018—)
 | Telefonkod = +7-42142-xx-xxx
 | Avtokod = 27
 | Aigvö = [[UTC]]+10 (MSK+7)
}}
[[Fail:Амурск музей.jpg|thumb|left|250px|Lidnan kodirandantedištandmuzei (2016)]]
'''Amursk''' ({{lang-ru|Амурск}}) om [[Venäma]]n lidn da lidnankund [[Habarovskan rand]]an suvipalas. Se om [[Amurskan rajon]]an administrativine keskuz.

== Istorii ==
Eländpunktan aluz om pandud ''Padali-Päivnouzmaine-žilho'' ({{lang-ru|село Падали-Восточное}}) kangazpertikš vn 1958 kezakul sauvomha Komsomol'skan cellüloz-kartonašt kombinatad (likvidiruihe vl 2012). Amursk-radnikžilo sai lidnan statusad vl 1973.

Lidn šingotase gidrometallurgijan (suladamha [[kuld]]ad) i mecan ümbriradmižen (špon) edheotandoil, mugažo [[patron]]iden tegim radab. Amurskan LES varatoitab lidnad elektrusel da lämudel, kalankazvatusen ceh om sätud siš.

== Geografijan andmused ==
Lidn sijadase [[Amur]]-jogen hijaman hural randal, 50 m ü.m.t. keskmäižel korktusel. Matkad [[Habarovsk]]hasai om 230 km suvipäivlaskmha orhal, 300 km raudtedme vai 430 km avtotedme. Lähembaine lidn om [[Komsomol'sk Amural]] 50 km pohjoižhe.

Klimat om [[ven vö|ven]] mussonižpirdoidenke. Heinkun lämuz +21,1 C°, vilukun — −25,8 C°, voden keskmäine lämuz −0,2 C°. Paneb sadegid 575 mm vodes, vähemba redukus-sulakus (113 mm pordol). Botanine sad radab vspäi 1988.

Amursk om lidnankundan üks'jäine eländpunkt. Lidnankundan pind — 318 km².

== Eläjad ==
Vn 2010 Venäman rahvahanlugemižen mödhe eläjiden lugu oli 42 970 ristitud, rajonan kaks' koumandest. Kaikiš suremb ristitišt oli 59 600 eläjad vl 1992.

Amurskan politehnine tehnikum om professionaližen opendusen aluzkundaks.

Edeline lidnan pämez' oli Boris Red'kin (2005−2018).

== Galerei ==
<gallery mode="packed" heights="125px">
Амурск, июль 2015 года (83).JPG|Amurskan rajonan administracijan sauvuz (2015)
Амурск, июль 2015 года (33).JPG|ZAGS:an sauvuz, vn 2015 nägu
Amursk Amursk combined heat and power plant P7290079 2200.jpg|Amurskan LEK-1 vl 2015
Амурск дом культуры и здание полиции.JPG|Kul'turkeskuz i policijan sauvuz (2015)
Амурск, июль 2015 года (38).JPG|Lidnan sündutamižkodi (2015)
</gallery>
[[Fail:Амурск, июнь 2016 (152кроп).jpg|thumb|center|1000px|<center>Lidnan nägu Vanh Amur-hijamaspäi vn 2016 kezakus</center>]]

== Irdkosketused ==
* [http://amursk.ru/ Lidnan tobmuden aluzkundoiden oficialine sait (''amursk.ru'').] {{ref-ru}}
{{Commons|Category:Amursk}}

{{Habarovskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Habarovskan randan lidnad]]
[[Kategorii:Amurskan rajon|*]]
