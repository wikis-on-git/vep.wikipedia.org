'''Šajennad''' (ičeze nimituz om ''Tsetsehestahese'') om [[Pohjoižamerik]]an indejalaine heim. Eläb [[Amerikan Ühtenzoittud Valdkundad|AÜV:oiden]] [[Montan]]- i [[Oklahom]]-štatoiš päpaloin. Hö pagištas [[šajenan kel'|šajenan kelel]], ühtel algonkinižiš kelišpäi.

[[Vajoming]]-štatan [[Šajenn (lidn, Vajoming)|Šajenn]]-pälidn {{lang-en|Cheyenne}}) om nimitadud sen heimon mödhe. [[Kolorado]]-štatas «Šajenn»-nimituz om mägel.

Kaik läz 11 500 heimon ezitajad elädas nügüd'aigan.

== Nimitused ==
«Šajennad»-sana tuli [[siun kel'|siun kelespäi]], sen ''šahíyela''-sana znamoičeb «pagižii rusttal kelel rahvaz» vai «pagižii verhal kelel rahvaz». Ičeze nimituz om ''Tsétsêhéstâhese'', sen znamoičend om «meiden karččed», no se ei ole tarkoiged: nimitusel toine znamoičend voib olda.

== Kel' ==
[[Šajenan kel']] mülüb [[algonkinižed keled|algonkinižihe kelihe]]. Kirjkel' om [[latinan kirjamišt]]on pohjal.

Nügüd'aigan sil om üks'jäine pagin vaiše, no oli kaks' paginad aigemba. Kävutadas kel't šajenniden rezervacijas Montanas, erased pagižijad elädas Oklahomas. Kaik om läz 1720 pagižijad; heimon ezitajiden enambuz pagižeb [[anglijan kel'|anglijan kelel]] vaiše.

== Jagaduz ==
Nügüd'aigan heim jagase kahteks gruppaks: pohjoižed šajennad — ''Notameohmesehese'', i suvižed šajennad — ''Heevahetane''.

== Elo ==
Šajennad mülüdas suriden tazangištoiden indejalažiden kul'turan veroližhe sarakho. Heiden kaikiš tarbhaižemb radmine om [[bizon]]iden mectuz, kävutadas [[hebo]]id sen täht. Indejalaižiden toižed azjad oma [[kalanpüdand]], [[maižanduz]], [[ris]]an keraduz. 

Heimon veroline pert' kucuse ''tipi:kš''; šajennile pidi likutada pertid paksus, konz hö mäniba toižele tahole. Heiden küläd linniba surikš lujas, konz kogonaine heim tuli sinnä. Pertid seižutasoiš tulleid vaste, sikš miše tazangištoil, kudambil šajennad elädas, kova tullei puhub päivlaskmalpäi paksus. 

Aigemba heimoil oli äi gruppid. Edel evropalaižiden tulendad šajennad toraziba toižid heimoid vaste; konz evropalaižed tuliba, šajennad augotiba torata heid vaste. Vihankandajad lugiba heid rohktikš da kovikš lujas. 

== Homaičendad ==
<references/>

[[Kategorii:Rahvahad kirjamišton mödhe]]
[[Kategorii:AÜV:oiden rahvahad]]
[[Kategorii:Indejalaižed]]
