'''Šajennad''' (ičeze nimituz om ''Tsetsehestahese'') om [[Pohjoižamerik|Pohjoižamerikan]] indejalaine heim, kudamb eläb Montan- da [[Oklahom]]-štatoiš ([[ÜAV]]) päpaloin. Hö pagištas [[Šajenan kel'|šajenan kelel]], ühtel algonkinižiš kelišpäi. 

[[Vajoming]]-štatan pälindal om «Šajenn»-nimituz (ang. ''Cheyenne''), kudamb om anttud sen heimon jäl'ghe. [[Kolorado]]-štatas «Šajenn»-nimituz mägel om. 

Kaik om läz 11500 heimon ezitaj nügüd'aigan. 

== Nimitused ==

«Šajennad»-sana tuli [[Siu (kel')|siulainiden kelišpäi]] — ''Šahíyela'' — da znamoičeb «rahvaz, kudamb pagižeb rusttal kelel (rahvaz, kudamb pagižed verhal kelel». Ičeze nimituz om ''Tsétsêhéstâhese''; sen znamoičend om «Meiden karččed», no se ei ole tarkoiged: nimitusel voib olda toine znamoičend.

== Kel' ==

[[Šajenan kel']] mülüb algonkinihe kel'kundha. 

Nügüd'igan sil om üks' pagin vaiše, no oli kaks' pagin aigemba. Kel't kävutadas šajenniden rezervacijas Montanas; erased pagižijad elädas Oklahomas. Kaik om läz 1720 pagižijad; heimon ezitajiden enambuz pagižeb [[Anglijan kel'|anglijan kelel]] vaiše. 

Kirjkel' om [[Latinan kirjamišt|latinan kirjamišton]] pohjal.

== Jagaduz ==

Nügüd'aigan heom jagadase pohjoižikš šajennikš — ''Notameohmesehese'', da suvižikš šajennikš — ''Heevahetan''e.

== Elo == 

Šajennad mülüdas suriden tazangištoiden indejalažiden kul'turan veroižehe erikho. Heiden kaikiš tarbhaižemb azj om [[bizon]]-mectuz; hö kävutadas [[Hebo|heboid]] sen täht. Heiden toižed azjad oma kalanpüdand, [[maižanduz]] da [[Ris|risan]] keraduz. 

Heiden veroližeks pertikš kuctas ''tipi''kš; šajennile pidi likutada pertid paksus, konz hö mäniba toižele tahole. Heiden küläd voiba lindä tobjikš lujas, konz kogonaine heim tuli sinnä. Pertid seižutasoiš tulleid vaste, sikš miše tazangištoil, kudambil šajennad elädas, vägev tullei puhub päivlaskmalpäi paksus. 

Aijemba heimoil oli äi gruppid. Edel evropalaižiden tulendad, šajennad toraziba toižid heimoid vaste; konz evropalaižed tuliba, šajennad augotiba torata heid vaste. Vihankandajad lugiba heid rohktikš da koviš lujas. 

== Homaičendad ==
<references/>

[[Kategorii:Rahvahad kirjamišton mödhe]]
[[Kategorii:Pohjoižamerik]]
[[Kategorii:Indjelaižed]]
