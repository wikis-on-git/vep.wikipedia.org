{{Eländpunkt
 | Nimi = Üläufalei<br />Верхний Уфалей
 | Lidnanznam = Coat of Arms of Verkhny Ufaley (Chelyabinsk oblast).png
 | Flag = Flag of Verkhny Ufaley (Chelyabinsk oblast).png
 | Lidnanznam text = Üläufalein lidnanznam
 | Flag text = Üläufalein flag
 | Valdkund = Venäma
 | Eläjiden lugu = 26,716
 | Voz' = 2020
 | Pind = 65
 | Fail = Верхнеуфалейский пруд f002.jpg
 | Pämez' = Sergei Tarasov<br />(viluku 2021—)
 | Telefonkod = +7-35164-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Üläufalei''' ({{lang-ru|Ве́рхний Уфале́й}}, {{lang-tt|Югары Өфәле}}, {{lang-ba|Үрге Өпәле (Үрге Өпәйле, Үрге Өфәле)}}) om [[Venäma]]n lidn [[Čeläbinskan agj]]an pohjoižes. Se om Üläufalein lidnümbrikon administrativine keskuz.

== Istorii ==
Eländpunktan aluz om pandud vl 1761 kuti žilo Üläufalein kaugedraudan da raudan tegimenno ({{lang-ru|Верхне-Уфалейский завод}}). Nimitihe sijadusen Ufaleik-jogel mödhe. Radnikžilo sai lidnan statusad vn 1940 26. päiväl sulakud. Järed nikelintegim radoi lidnas vll 1933−2017 sijaližel torhudel, pästi [[nikel'|nikelid]] i [[kobal't (himine element)|kobal'tad]], mašiništ om konservacijas.

Üläufalei šingotase mašinansauvomižen edheotandoil (metallurgine mašiništ, avtokomponentad, tesauvondan mašinad), [[akkumulätor]]iden tegimel<ref>[http://uralelement.ru/ Üläufalein «Uralelement»-tegimen sait (''uralelement.ru'').] {{ref-ru}}</ref>, [[mramor]]an samižel da ümbriradmižel, raudten edheotandoil (vedimdepo i vagondepo), mugažo mectegimišton edheotandad i leibäntegim ratas lidnas.

== Geografijan andmused ==
Lidn sijadase [[Uralmäged|Keskuralan]] Ufalein mägisel'gan päivnouzmaižil pautkil, Ufaleik-jogen randal ({{lang-ba|Өпәле}} 70 km pitte, [[Kam (jogi)|Kaman]] hurapol'ne bassein). Üläufalein uit (2 km²) levigandeb lidnan pohjoižpalas. Matkad [[Sverdlovskan agj]]ahasai om 17 km pohjoižhe orhal, [[Čeläbinsk]]hasai om 124 km päivnouzmha orhal, 149 km avtotel vai raudtel. Lähembaižed lidnad oma [[Snežinsk]] päivnouzmha, [[Kasli]], [[Ozörsk (Čeläbinskan agj)|Ozörsk]] i [[Kištim]] suvipäivnouzmha, [[Näzepetrovsk]] päivlaskmha, [[Polevskoi]] (Sverdlovskan agj) pohjoižhe.

«Čeläbinsk — [[Jekaterinburg]]»-raudte läbitab lidnan päivnouzmašt palad vspäi 1896, Üläufalei-stancii radab sil.

Alaufalei-žilo (2443 rist. vl 2010), Čeremšank-žilo (1025 rist. vl 2010), völ 8 žilod, 2 žilod raudtestancijanno, 1 külä i 1 futor mülüdas lidnümbrikho Üläufalein ližaks. Lidnümbrikon pind — 1613,08 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 30 481 ristitud, lidnümbrikon — 35 006 ristitud. Kaikiš suremb lidnan ristitišt oli 36..40 tuhad eläjid vll 1959−1998 (40 tuh. rist. vl 1967 i 40 061 rist. vl 1989). Vl 2017 kaik 27 879 ristitud elihe lidnas i 31 769 ristitud kaikes lidnümbrikos.

Rahvahad (2010): [[venälaižed]] — 85,6%, [[totarlaižed]] — 6,0%, [[baškiralaižed]] — 5,2%, toižed rahvahad — 3,2%.

Professionaližen opendusen aluzkund om Kaslin tegimištoliž-gumanitarižen tehnikuman Üläufalein filial.

Edeline lidnümbrikon pämez' om Vera Uskova (kül'mku 2015 — viluku 2021).

== Galerei ==
<gallery mode="packed" heights="125px">
Храм Рождества Пресвятой Богородицы f002.jpg|Pühän Jumalanmaman Sündundan jumalanpert', vn 2018 nägu
Уфалейский никелевый завод f002.jpg|«Ufaleinikel'»-tegim vl 2018
Marble canyon in Verkhny Ufaley.jpg|Mramorkar'jer vl 2006
Верхний Уфалей, здание заводского госпиталя.JPG|Lidnan keskuzline läžundkodi (2014)
Вокзал станции Верхний Уфалей f003.jpg|Üläufalei-päraudtestancijan sauvuz vl 2018
</gallery>

== Homaičendad ==
<references />

== Irdkosketused ==
* [http://ufaleyadmin.ru/ Lidnümbrikon oficialine sait (''ufaleyadmin.ru'').] {{ref-ru}}
{{Commons|Category:Verkhny Ufaley}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
