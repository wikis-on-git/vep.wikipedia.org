{{Eländpunkt
 | Nimi = Mamonovo<br />Мамоново
 | Lidnanznam = Coat of Arms of Mamonovo (Kaliningrad oblast).png
 | Flag =
 | Lidnanznam text = Mamonovon lidnanznam
 | Flag text =
 | Valdkund = Venäma
 | Eläjiden lugu = 8,056
 | Voz' = 2017
 | Pind = 20.85
 | Fail = Heiligenbeil Kirchruine.jpg
 | Pämez' = Aleksandr Lavrov<br />(sügüz'ku 2016—)
 | Telefonkod = +7-40123-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Mamonovo''' ({{lang-ru|Мамоново}}, {{lang-de|Mamonowo}}, {{lang-pl|Mamonowo / Święta Siekierka}}; edel 1947 vot — ''Hailigenbail' '' ({{lang-de|Heiligenbeil}} «pühä kirvez»)) om [[Venäma]]n lidn valdkundröunanno, [[Kaliningradan agj]]an suvipäivlaskmas. Se om Mamonovon lidnümbrikon administrativine keskuz.

== Istorii ==
Eländpunktan aluz om pandud vl 1314 kuti ''Hailigenštadte'' [[prussijalaižed|prussijalaižiden]] puižen lidnusen sijas. Vspäi 1344 nimitihe ''Hailigenbail:ikš''. Kivižen kirhan (vspäi 1349) jändused oma kaičenus tähäsai. Žilo sai lidnan statusad vl 1946.

Udesnimitihe vn 1947 25. päiväl heinkud [[Nevondkundaline Ühtištuz|NSTÜ:n]] [[Toine mail'man soda|Suren sodan]] vägimehen Nikolai Mamonov-käsknikan kanzannimen mödhe, pölištui vn 1944 redukus necen žilon šturman aigan.

== Geografijan andmused ==
Lidn sijadase [[Batijan meri|Baltijan meren]] Kaliningradan lahten randpolel, 15 m ü.m.t. keskmäižel korktusel. Matkad [[Kaliningrad]]hasai om 48 km pohjoižpäivnouzmha. Lähembaižed lidnad oma [[Bravevo]] (Pol'šanma) suvipäivlaskmha, [[Laduškin]] 22 km pohjoižpäivnouzmha kaikil teil i [[Baltiisk]] pohjoižhe lahten kal't. Avto- i raudtekontrol'punktad oma läz lidnad Pol'šanman röunal, se om 5 km suvhe lidnaspäi.

Nell' pen't žilod mülüdas lidnümbrikho Mamonovon ližaks. Lidnümbrikon pind — 106,13 km². Se röunatab [[Bagrationovsk]]an lidnümbrikoidenke i [[Pol'šanma]]nke.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 7 761 ristitud, lidnümbrikon — 7 957 ristitud. Kaikiš suremb lidnan ristitišt oli 10 631 eläjad vl 1939, Suren sodan jäl'ghe — 8 100 rist. vll 1996−2001 i 8 105 rist. vl 2014. Vl 2017 kaik 8 247 ristitud elihe lidnümbrikos.

Rahvahad (lidnan eläjad vl 2010, enamba 0,4%, ozutadud rahvahudenke): [[venälaižed]] — 86,7%, [[vaugedvenälaižed]] — 3,8%, [[ukrainalaižed]] — 3,7%, [[saksalaižed]] — 1,2%, [[armenijalaižed]] — 0,4%, [[totarlaižed]] — 0,4%, [[mordvinalaižed]] — 0,4%, toižed rahvahad — 3,4%.

== Irdkosketused ==
* [http://mamonovo.gov39.ru/ Lidnümbrikon tobmuden aluzkundoiden oficialine sait (''mamonovo.gov39.ru'').] {{ref-ru}}
* [http://gov39.ru/vlast/muni/mamonovskiy-gorodskoy-okrug.php Mamonovon lidnümbrik Kaliningradan agjan ohjastusen ''gov39.ru''-saital.] {{ref-ru}}
{{Commons|Category:Mamonovo}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Kaliningradan agjan lidnümbrikod]]
