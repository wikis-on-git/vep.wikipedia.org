{{10000}}{{A10000}}
{{Valdkund
| Nimi = Vaugedvenäman Tazovaldkund<br />Рэспубліка Беларусь <small>(vaug.)</small><br />Республика Беларусь <small>(ven.)</small>
| Valdkundznam = Coat of arms of Belarus.svg
| Flag = Flag of Belarus.svg
| Valdkundznam text = Vaugedvenäman valdkundznam
| Flag text = Vaugedvenäman flag
| Pälidn = Minsk
| Eläjiden lugu = 9,527,543
| Voz' = 2018
| Pind = 207,600<ref name="kadastr12">[http://gki.gov.by/upload/new%20structure/press%20service/GZK_2011.doc Vaugedvenäman valdkundaline maiden kadastr (vn 2012 1. päiväl vilukud). — ''Gki.gov.by''.] {{ref-ru}}</ref>
| Kart = Europe-Belarus.svg
| Kel' = [[vaugedvenän kel'|vaugedvenän]], [[venäkel']]
| Valdkundan pämez' = [[Lukašenko Aleksandr|Aleksandr Lukašenko]]
| Päministr = [[Golovčenko Roman|Roman Golovčenko]]
| Religii = [[hristanuskond]]
| Valüt = [[vaugedvenäman rubl']] (Br) (BYR)
| Internet-domen = [[.by]], [[.бел]]
| Telefonkod = +375
| Aigvö = [[UTC]]+3
}}
'''Vaugedvenäma''', vai '''Vaugedvenä''' ({{lang-be|Беларусь}}, {{lang-ru|Белоруссия}}), täuz' oficialine nimi — '''Vaugedvenäman Tazovaldkund''' ({{lang-be|Рэспубліка Беларусь}} [rɛspublʲika bʲɛlaˈrusʲ], {{lang-ru|Республика Беларусь}}), om mererandatoi [[valdkund]] [[Päivnouzmpol'ne Evrop|Päivnouzmpol'žes Evropas]]. Vaugedvenäman pälidn da kaikiš järedamb lidn om [[Minsk]].

Vaugedvenäma om [[Evrazijalaine Ekonomine Ühtištuz|Evrazijalaižen Ekonomižen Ühtištusen]] ühtnijaks.

== Istorii ==
Vn 1990 27. päiväl heinkud Vaugedvenäma tedištoiti ičeze ripmatomudes [[Nevondkundaline Ühtištuz|NSTÜ:späi]]. Vn 1991 25. päiväl tal'vkud valdkund erištui täuzin.

Valdkundan edeližed Konstitucijad ({{lang-be|Канстытуцыя}}, {{lang-ru|Конституция}}) oliba vahvištadud vozil 1918 (pordaigaline), 1919, 1927, 1937, 1978. Nügüdläine kudenz' lugul Konstitucii<ref>[http://en.wikisource.org/wiki/Constitution_of_the_Republic_of_Belarus Vaugedvenäman Konstitucii 1994 (voziden 1996 da 2004 vajehtusidenke) Vikiaitas.] {{ref-en}}</ref><ref>[http://www.constituteproject.org/ontology/Belarus?lang=en Vaugedvenäman Konstitucijan tekst ''constituteproject.org''-saital.] {{ref-en}}</ref> om vahvištadud vn 1994 15. päiväl keväz'kud i om väges voziden 1996 da 2004 vajehtusidenke kaiken rahvahan referenduman jäl'ghe.

== Geografijan andmused ==
[[Fail:Relief Map of Belarus.png|thumb|left|250px|Vaugedvenäman reljefan kart.]]
Vaugedvenäma om mavaldkundröunoiš [[Venäma]]nke pohjoižpäivnouzmas da päivnouzmas (röunan piduz — 1312 km), [[Ukrain]]anke suvipäivnouzmas da suves (1111 km), [[Pol'šanma]]nke päivlaskmas (418 km), [[Litvanma]]nke (640 km) da [[Lätänma]]nke (161 km) lodehes. Ühthine röunoiden piduz — 3642 km<ref>[https://www.cia.gov/library/publications/the-world-factbook/geos/bo.html Vaugedvenäman geografii // Mail'man faktoiden kirj. — ''Cia.gov''.] {{ref-en}}</ref>. Vaugedvenäma om kaikiš suremb mererandatoi valdkund Evropas.

Reljef om tazo da sijidme [[so]]kaz. Valdkundan kaikiš korktemb čokkoim om [[Dzäržinskaja (Pühä) Hara]]-kukkaz (345 m) päivlaskmpolehe [[Minsk]]aspäi.

Znamasižed joged oma [[Dnepr]] sen [[Pripät']]-, [[Sož]]- i [[Berezin (jogi)|Berezin]]-ližajogidenke, [[Päivlaskmaine Dvin (jogi)|Päivlaskmaine Dvin]], [[Nämunas]] i [[Päivlaskmaine Bug]]. Severz'-se kanaloid ühtenzoittas jogid. Enamba 10 tuhad järvid, kaikiš surembad oma [[Naroč]] (80 km²) i [[Osveiskoje järv]] (53 km²). Polesje om järed sokaz tahond Vaugedvenäman suves.

Londuseližed pävarad oma [[kaliisol]], [[keitandsol]], [[mec]] (territorijan 38,8% vl 2010), [[turbaz]]; toižed varad — [[kivivoi]], [[londuseline gaz]], [[granit]], [[dolomit]], [[mel]], [[gravii]], [[lete|letked]], [[savi|saved]].

== Politine sistem ==
[[Fail:Gouvernementbelarus.JPG|thumb|right|250px|Vaugedvenäman ohjastusen pert' [[Minsk]]as om parlamentan alakodin-ki ištundoiden sija.]]
Vaugedvenäma om unitarine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-be|Прэзідэнт Рэспублікі Беларусь}}, {{lang-ru|Президент Республики Беларусь}}). Kaik rahvaz valičeb händast videks vodeks, strokuiden lugu om röunatusita. Prezident paneb päministrad radsijha parlamentan alakodin hökkähtusen samižen jäl'ghe. Prezident voib säta da panda väghe käskusid.

Parlament om kaks'kodine Nacionaline Suim ({{lang-be|Нацыянальны сход}}, {{lang-ru|Национальное собрание}}). Üläkodi om Tazovaldkundan Nevondkund ({{lang-be|Савет Рэспублікі}}, {{lang-ru|Совет Республики}}) 64 deputatanke (kahesin kaikuččes agjaspäi da völ 8 ristitud prezident paneb radsijha). Alakodi om Ezitajiden Kodi ({{lang-be|Палата прадстаўнікоў}}, {{lang-ru|Палата представителей}}) 110 ühtnijanke. Kaikiden parlamentan ühtnijoiden valdatusiden strok om nell' vot.

Nügüdläine prezident om [[Aleksandr Lukašenko]]. Hän radab vs 1994 heinkun 20. päiväspäi, se om hänen jo kudenz' strok faktižikš. Järgenduseližen kerdan änestihe prezidentad vn 2020 9. päiväl elokud, Lukašenko sai 80,1% änid (vl 2015 — 83,5%). Parlamentan ühtnijoiden edelstrokuižed valičendad (miše eile ühten aigan prezidentan valičendoiden kampanijanke) oliba vn 2019 kül'mkus: üläkodihe 7. päiväl, alakodihe 17. päiväl (7. kucund). [[Roman Golovčenko]] radab päministran vs 2020 kezakun 4. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Vaugedvenäman administrativiž-territorialine jagand]].''

Vaugedvenäma jagase kudeks agjaks ({{lang-be|вобласць}}, {{lang-ru|область}}) da pälidnan territorijaks ([[Minsk]]). Agjad alajagasoiš 118 rajonaks ({{lang-be|раён}}, {{lang-ru|район}}) da 10 lidnaks agjan alištusenke ({{lang-be|горад абласнога падпарадкавання}}, {{lang-ru|город областного подчинения}}). Minsk da erased (5) lidnad agjan alištusenke alajagasoiš lidnrajonikš, mugomid om 24. Agjoiden rajonad alajagasoiš 1295 küläkundaks, 102 lidnankundaks da 90 žilonkundaks.

== Eläjad ==
Vl 2014 valdkundan eläjiden lugu oli 9 467 000 ristitud<ref>[https://archive.is/20120709022322/belstat.gov.by/homep/ru/indicators/pressrel/demographics.php Demografižen situacijan polhe vl 2014 I fartalan aigan. — Vaugedvenäman Tazovaldkundan nacionaline statistikan komitet (''belstat.gov.by'').] {{ref-ru}}</ref>. Kaikiš suremb ristitišt oli 10 243 500 eläjad vl 1994.

Rahvahad (vn 2009 rahvahanlugemine): [[vaugedvenälaižed]] — 83,7%, [[venänikad]] — 8,3%, [[pol'šanmalaižed]] — 3,1%, [[ukrainalaižed]] — 1,7%, toižed rahvahad — 2,3%, rahvahuden ozutandata — 0,9%.

Uskondan mödhe (2011): [[ortodoksine hristanuskond|ortodoksižed hristanuskojad]] — 48,3%, [[katoline jumalankodikund|katolikad]] — 7,1%, toižed uskojad — 3,5%, religijatomad — 41,1%.

Toižed järedad lidnad (enamba 300 tuh. ristituid vl 2015, surembaspäi penembha): [[Gomel']], [[Mogilöv]], [[Vitebsk]], [[Grodno]], [[Brest]]. Vl 2015 kaik om 15 lidnad enamba mi 100 tuh. eläjidenke. Vl 2013 ühthemänho oli 113 lidnad valdkundas. Nell' eläjad videspäi oma lidnalaižed (2020).

== Ižanduz ==
Vl 2009 Vaugedvenäman päeksport oli [[kivivoi]]n toštmižeksport (34%), [[söm|söndtavarad]] ([[sagud]], [[maid]], [[argvoi]], [[lehmänliha]], [[sahar (produkt)|sahar]], kaik om läz 10%), [[likkuim]]ed da niiden palad ([[traktor]]ad da [[jüguavto]]d, 9%), [[heretuz|heretused]] (mineraližed da organižed, 8%), himižen tegimišton produkcii (8%); toine eksport oli [[sobad]] (läz 5%), [[teraz]] (2%), [[šin]]ad (2%), [[vilugoitim]]ed (1%), [[mebel']] (1%).

== Praznikad ==
Nened valdkundaližed praznikad oma lebupäivikš Vaugedvenämas.

{|class="wikitable" style="text-align: left"
|+ Vaugedvenäman praznikad-lebupäiväd
|- bgcolor="#efefef"
! |Kunpäiv
! |Vepsän nimi
! |Sijaline nimi
! |Kommentarijad
|----
| [[1. viluku]]
| [[Uz' voz']]
| ''Новы год / Новый год''
| 
|----
| [[7. viluku]]
| [[Raštvad]]
| ''Нараджэнне Хрыстова (юліанскі каляндар) / Рождество Христово (юлианский календарь)''
| 
|----
| [[8. keväz'ku]]
| [[Rahvahidenkeskeine naižiden päiv]]
| ''Міжнародны жаночы дзень / Международный женский день''
| 
|----
| sulaku / semendku, ühesanz' päiv ortodoksižen [[Äipäiv]]än jäl'ghe
| [[Radonic]]
| ''Радаўніца / Радуница''
| 2018: 17. sulakud, 2019: 7. semendkud, 2020: 28. sulakud, 2021: 11. semendkud, 2022: 3. semendkud
|----
| [[1. semendku]]
| [[Keväden i radon päiv|Radon päiv]]
| ''Свята працы / Праздник труда''
| 
|----
| [[9. semendku]]
| [[Vägestusen päiv]]
| ''Дзень Перамогі / День Победы''
|
|----
| [[3. heinku]]
| [[Ripmatomuden päiv (Vaugedvenäma)|Ripmatomuden päiv (Tazovaldkundan päiv)]]
| ''Дзень Незалежнасці Рэспублікі Беларусь (Дзень Рэспублікі) / День Независимости Республики Беларусь (День Республики)''
| Oigetihe 27. heinkud vll 1991−1996
|----
| [[7. kül'mku]]
| [[Oktäbrin revolücijan päiv]]
| ''Дзень Кастрычніцкай рэвалюцыі / День Октябрьской Революции''
| Lebupäiv vspäi 1995
|----
| [[25. tal'vku]]
| [[Karačun]]
| ''Нараджэнне Хрыстова (грыгарыянскі каляндар) / Рождество Христово (григорианский календарь)''
|
|+
|}

== Homaičendad ==
<references />

== Irdkosketused ==
* [http://www.belarus.by/ Vaugedvenän Tazovaldkundan oficialine sait (''belarus.by'').] {{ref-en}} {{ref-ru}} {{ref-be}} {{ref-zh}}
* [http://www.president.gov.by/ Vaugedvenän Tazovaldkundan prezidentan oficialine portal (''president.gov.by'').] {{ref-be}} {{ref-ru}} {{ref-en}}
* [http://www.government.by/ Vaugedvenän Tazovaldkundan Ministrišton oficialine sait (''government.by'').] {{ref-be}} {{ref-ru}} {{ref-en}}
* [http://www.sovrep.gov.by/ Vaugedvenän Tazovaldkundan Nevondkundan oficialine sait (''sovrep.gov.by'').] {{ref-ru}} {{ref-be}} {{ref-en}}
* [http://house.gov.by/ Vaugedvenän Tazovaldkundan alakodin oficialine sait (''house.gov.by'').] {{ref-ru}} {{ref-be}} {{ref-en}}
{{Commons|Belarus}}

{{Evrop}}

[[Kategorii:Vaugedvenäma| ]]
