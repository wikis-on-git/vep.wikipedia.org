{{Valdkund
| Nimi = Vaugedvenäman Tazovaldkund<br />Рэспубліка Беларусь <small>(vaug.)</small><br />Республика Беларусь <small>(ven.)</small>
| Valdkundznam = Coat of arms of Belarus.svg
| Flag = Flag of Belarus.svg
| Valdkundznam text = Vaugedvenäman valdkundznam
| Flag text = Vaugedvenäman flag
| Pälidn = Minsk
| Eläjiden lugu = 9,527,543
| Voz' = 2018
| Pind = 207,600<ref name="kadastr12">[http://gki.gov.by/upload/new%20structure/press%20service/GZK_2011.doc Vaugedvenäman valdkundaline maiden kadastr (vn 2012 1. päiväl vilukud). — ''Gki.gov.by''.] {{ref-ru}}</ref>
| Kart = Europe-Belarus.svg
| Kel' = [[vaugedvenän kel'|vaugedvenän]], [[venäkel']]
| Valdkundan pämez' = [[Lukašenko Aleksandr|Aleksandr Lukašenko]]
| Päministr = [[Rumas Sergei|Sergei Rumas]]
| Religii = [[hristanuskond]]
| Valüt = [[vaugedvenäman rubl']] (Br) (BYR)
| Internet-domen = [[.by]], [[.бел]]
| Telefonkod = +375
| Aigvö = [[UTC]]+3
}}
'''Vaugedvenäma''' ({{lang-be|Беларусь}}, {{lang-ru|Белоруссия}}), täuz' oficialine nimi — '''Vaugedvenäman Tazovaldkund''' ({{lang-be|Рэспубліка Беларусь}}, {{lang-ru|Республика Беларусь}}), om mererandatoi [[valdkund]] [[Päivnouzmpol'ne Evrop|Päivnouzmpol'žes Evropas]]. Vaugedvenäman pälidn da kaikiš järedamb lidn om [[Minsk]].

Vaugedvenäma om [[Evrazijalaine Ekonomine Ühtištuz|Evrazijalaižen Ekonomižen Ühtištusen]] ühtnijaks.

== Istorii ==
Vn 1990 27. päiväl heinkud Vaugedvenäma tedištoiti ičeze ripmatomudes [[Nevondkundaline Ühtištuz|NSTÜ:späi]]. Vn 1991 25. päiväl tal'vkud valdkund erištui täuzin.

Jäl'gmäine Konstitucii<ref>[https://en.wikisource.org/wiki/Constitution_of_the_Republic_of_Belarus Vaugedvenäman Konstitucii 1994 (voziden 1996 da 2004 vajehtusidenke) Vikiaitas.] {{ref-en}}</ref> ({{lang-be|Канстытуцыя}}, {{lang-ru|Конституция}}) om vahvištadud vn 1994 15. päiväl keväz'kud i om väges voziden 1996 da 2004 vajehtusidenke kaiken rahvahan referenduman jäl'ghe.

== Geografijan andmused ==
[[Fail:Relief Map of Belarus.png|thumb|left|250px|Vaugedvenäman reljefan kart.]]
Vaugedvenäma om mavaldkundröunoiš [[Venäma]]nke pohjoižpäivnouzmas da päivnouzmas (röunan piduz — 1312 km), [[Ukrain]]anke suvipäivnouzmas da suves (1111 km), [[Pol'šanma]]nke päivlaskmas (418 km), [[Litvanma]]n (640 km) da [[Lätänma]]nke (161 km) lodehes. Ühthine röunoiden piduz — 3642 km<ref>[https://www.cia.gov/library/publications/the-world-factbook/geos/bo.html Vaugedvenäman geografii // Mail'man faktoiden kirj. — ''Cia.gov''.] {{ref-en}}</ref>. Vaugedvenäma om kaikiš suremb mererandatoi valdkund Evropas.

Reljef om tazo da sijidme [[so]]kaz. Valdkundan kaikiš korktemb čokkoim om [[Dzäržinskaja (Pühä) Hara]]-kukkaz (345 m) päivlaskmpolehe [[Minsk]]aspäi.

Londuseližed pävarad oma [[kaliisol]], [[keitandsol]], [[mec]], [[turbaz]]; toižed varad — [[kivivoi]], [[londuseline gaz]], [[granit]], [[dolomit]], [[mel]], [[gravii]], [[lete|letked]], [[savi|saved]].

== Politine sistem ==
[[Fail:Gouvernementbelarus.JPG|thumb|right|250px|Vaugedvenäman ohjastusen pert' [[Minsk]]as om parlamentan alakodin-ki ištundoiden sija.]]
Vaugedvenäma om unitarine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-by|прэзідэнт}}, {{lang-ru|президент}}). Kaik rahvaz valičeb händast videks vodeks, strokuiden lugu om röunatusita. Prezident paneb päministrad radsijha parlamentan alakodin hökkähtusen samižen jäl'ghe. Prezident voib säta da panda väghe käskusid.

Parlament om kaks'kodine Nacionaline Suim ({{lang-be|Нацыянальны сход}}, {{lang-ru|Национальное собрание}}). Üläkodi om Tazovaldkundan Nevondkund ({{lang-be|Савет Рэспублікі}}, {{lang-ru|Совет Республики}}) 64 deputatanke (kahesin kaikuččes agjaspäi da völ 8 ristitud prezident paneb radsijha). Alakodi om Ezitajiden Kodi ({{lang-be|Палата прадстаўнікоў}}, {{lang-ru|Палата представителей}}) 110 ühtnijanke. Kaikiden parlamentan ühtnijoiden valdatusiden strok om nell' vot.

Nügüdläine prezident om [[Aleksandr Lukašenko]]. Hän radab vs 1994 heinkun 20. päiväspäi, se om hänen jo videnz' strok faktižikš. Järgenduseližen kerdan änestihe prezidentad vn 2015 11. päiväl redukud, Lukašenko sai 83,5% änid. Parlamentan ühtnijoiden järgenduseližed valičendad oliba vn 2016 sügüz'kul: üläkodihe 16. päiväl, alakodihe 11. päiväl. [[Sergei Rumas]] radab päministran vs 2018 elokun 18. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Vaugedvenäman administrativiž-territorialine jagand]].''

Vaugedvenäma jagase 6 agjaha ({{lang-be|вобласць}}, {{lang-ru|область}}) da ühthe pälidnha ([[Minsk]]). Agjad alajagasoiš 118 rajonha ({{lang-be|раён}}, {{lang-ru|район}}) da 10 lidnha agjan alištusenke ({{lang-be|горад абласнога падпарадкавання}}, {{lang-ru|город областного подчинения}}). Minsk da erased (5) lidnad agjan alištusenke alajagasoiš lidnrajonihe, mugomid om 24. Agjoiden rajonad alajagasoiš 1295 küläkundha, 102 lidnankundha da 90 žilonkundha.

== Eläjad ==
Vl 2014 valdkundan eläjiden lugu oli 9 467 000 ristitud<ref>[https://archive.is/20120709022322/belstat.gov.by/homep/ru/indicators/pressrel/demographics.php Demografižen situacijan polhe vl 2014 I fartalan aigan. — Vaugedvenäman Tazovaldkundan nacionaline statistikan komitet (''belstat.gov.by'').] {{ref-ru}}</ref>. Kaikiš suremb ristitišt oli 10 243 500 eläjad vl 1994.

Rahvahad (vn 2009 rahvahanlugemine): [[vaugedvenälaižed]] — 83,7%, [[venälaižed]] — 8,3%, [[pol'šanmalaižed]] — 3,1%, [[ukrainalaižed]] — 1,7%, toižed rahvahad — 2,3%, rahvahuden ozutandata — 0,9%.

Toižed järedad lidnad (enamba 300 tuh. ristituid vl 2015, surembaspäi penembha): [[Gomel']], [[Mogilöv]], [[Vitebsk]], [[Grodno]], [[Brest]]. Vl 2015 kaik om 15 lidnad enamba mi 100 tuh. eläjidenke. Vl 2013 ühthemänho oli 113 lidnad valdkundas.

== Ižanduz ==
Vl 2009 Vaugedvenäman päeksport oli [[kivivoi]]n toštmižeksport (34%), [[söm|söndtavarad]] ([[sagud]], [[maid]], [[argvoi]], [[lehmänliha]], [[sahar (produkt)|sahar]], kaik om läz 10%), [[likkuim]]ed da niiden palad ([[traktor]]ad da [[jüguavto]]d, 9%), [[heretuz|heretused]] (mineraližed da organižed, 8%), himižen tegimišton produkcii (8%); toine eksport oli [[sobad]] (läz 5%), [[teraz]] (2%), [[šin]]ad (2%), [[vilugoitim]]ed (1%), [[mebel']] (1%).

== Homaičendad ==
<references />

== Irdkosketused ==
* [http://www.belarus.by/ Vaugedvenän Tazovaldkundan oficialine sait (''belarus.by'').] {{ref-en}} {{ref-ru}} {{ref-be}} {{ref-zh}}
* [http://www.president.gov.by/ Vaugedvenän Tazovaldkundan prezidentan oficialine portal (''president.gov.by'').] {{ref-be}} {{ref-ru}} {{ref-en}}
* [http://www.government.by/ Vaugedvenän Tazovaldkundan Ministrišton oficialine sait (''government.by'').] {{ref-be}} {{ref-ru}} {{ref-en}}
* [http://www.sovrep.gov.by/ Vaugedvenän Tazovaldkundan Nevondkundan oficialine sait (''sovrep.gov.by'').] {{ref-ru}} {{ref-be}} {{ref-en}}
* [http://house.gov.by/ Vaugedvenän Tazovaldkundan alakodin oficialine sait (''house.gov.by'').] {{ref-ru}} {{ref-be}} {{ref-en}}
{{Commons|Belarus}}

{{Evrop}}

[[Kategorii:Vaugedvenäma| ]]
