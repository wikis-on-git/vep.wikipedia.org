{{10000}}{{A10000}}
[[Fail:XeTube.jpg|thumb|left|200px|Täuttud ksenonan plazmal stökolturud, ratas gazlasketusil.]]
{{Himine element|54|Ksenon|Xe|131,293|Galogen|2|8|18|18|8|0|0|}}
[[Fail:Xenon Spectrum.jpg|thumb|250px|Ksenonan spektr]]
'''Ksenon''' (''Xe'' — ''xenon'' latinan kelel) om 54nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesandestoštkümnendes gruppas (vanhtunuden klassifikacijan mödhe — kahesanden gruppan päalagruppas), tabluden videndes periodas.

== Ühthine ümbrikirjutand ==
Element om harv londuses. Anglijalaižed himikad Uil'jam Ramzei i Moris Travers avaižiba ksenonan vl 1898 spektroskopijan abul [[kripton]]an ližasegoituseks — [[il'm]]an palaks (0,86 × 10<sup>−5</sup> pala). Nimitihe {{lang-grc|ξένος}}-sanan mödhe «veraz».

Ksenonal ei ole nimittušt biologišt rolid. Gazan ingaläcii om tazostadud dopingha.

== Fizižed ičendad ==
Ksenon om inertine üks'atomine [[gaz]] mujuta, maguta da hajuta. Vauvhatub lasketuses ruskedsinižel mujul.

Atommass — 131,293. Ninevuz (normaližiš arvoimižiš, 0 C°) — 0,005894 g/sm³; (nozolas olendas, −109 C°) — 2,942 g/sm³. Suladandlämuz — 161,4 K (−111,75 C°). Kehundlämuz — 165,05 K (−108,1 C°).

Londuseline ksenon kogoneb ühesas stabiližes [[izotop]]aspäi (kahtenz' element [[tin]]an jäl'ghe), atommassan mödhe: 124 (0,09%), 126 (0,09%), 128 (1,91%), 129 (26,4%), 130 (4,07%), 131 (21,23%), 132 (26,91%), 134 (10,44%), 136 (8,86%). Sen ližaks, tetas 29 ratud radioaktivišt izotopad 110..123, 125, 127, 133, 135, 137..147 atommassanke, i 12 südäitukušt izomärad.

== Kävutand ==
Ottas ksenonad kävutamižhe medicinas kuti narkoz, radioizotopoid — diagnostikas. Kävutadas elektrolampoiden gazaks. Ksenon om elektroreaktivižen likutimen radsubstancijaks. Ottas nozolad ksenonad [[lazer]]iden radümbrištoks.

== Irdkosketused ==
* [http://www.webelements.com/webelements/elements/text/Xe/key.html Ksenon ''webelements.com''-saital.] {{ref-en}}
* [http://n-t.ru/ri/ps/pb054.htm Kirjutuz ksenonas Himižiden elementoiden populärižes ''n-t.ru''-kirjištos.] {{ref-ru}}
{{Commons|Xenon}}

{{Periodine tablut}}

[[Kategorii:Himižed elementad kirjamišton mödhe]]
