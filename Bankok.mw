{{1000}}
{{Eländpunkt
 | Nimi = Bankok<br />กรุงเทพมหานคร<br /><small>''(Krung Thep Maha Nakhon)''</small>
 | Lidnanznam = Seal of Bangkok Metro Authority.png
 | Flag = Flag of Bangkok.svg
 | Lidnanznam text = Bankokan lidnanznam
 | Flag text = Bankokan flag
 | Valdkund = Tailand
 | Eläjiden lugu = 5,686,252
 | Voz' = 2013
 | Pind = 1,568
 | Fail = Bangkok skyline.jpg
 | Pämez' = Asvin Kvanming<br />(reduku 2016—)
 | Telefonkod = +66-(0)2
 | Aigvö = [[UTC]]+7
}}
'''Bankok''' ({{lang-th|กรุงเทพมหานคร}} ''Krung Thep Maha Nakhon'' — lühetud nimituz, oficialine täuz' nimi kogoneb 20 sanaspäi) om [[Tailand]]an pälidn da kaikiš suremb lidn.

== Istorii ==
Eländpunktan aluz om pandud 15. voz'sadal. Vn 1782 21. päiväl sulakud Rama Ezmäine-kunigaz sirdi valdkundan pälidnad sihe.

== Geografijan andmused ==
Lidn sijadase [[Tailand]]an keskpalas, Keskuztazangištol, [[Čauphrai]]-jogen oiktal randal sen lanktendan sijanno [[Siaman laht]]he, 1,5 metrad korktusel valdmeren pindan päl. Läksijad jogespäi äiluguižed kanalad läbitadas lidnan territorijad verkoks. Jogi vedab sadegmaid i sen del't sirdab merhe pol'metran polhe vodes.

Klimat om [[subekvatorialine vö|subekvatorialine]] mussonine. Vodes ümbri päivän lämuz om +26..+29 C°. Paneb 1648 mm sadegid vodes, kuivsezon oleskeleb tal'vkus-uhokus (6..20 mm kus).

Bankok jagase 50 ümbrikho ({{lang-th|เขท}} ''khet''), ned alajagasoiš 154 administrativižhe lidnanlaptha ({{lang-th|แขวง}} ''khveng'').

== Tobmuz ==
Kaik rahvaz valičeb lidnan pämehen (gubernatoran). Hänen valdatusiden strok om nell' vot, kahtenden strokun om voimuz. Jäl'gmäine valitud Sukhumbhand Paribatra-gubernator om oigetud erindha sodahuntal vn 2016 redukus.

== Eläjad da ižanduz ==
Vn 2010 Tailandan rahvahanlugemižen mödhe ühthine eläjiden lugu oli 8 280 925 ristitud, no vaiše 5 692 284 eliba kaikenaigaižikš. Lidnan aglomeracii (Sur' Bankok, {{lang-th|ปริมณฑล}} ''parimonthon'') koskeb 5 lähišt agjad, sen ristitišt om 14,5 mln eläjid (2010).

Ižandusen päsarakod oma elektronikan paloiden tehmine, avtoiden pästand, laivansauvomine, sauvond, kivivoin ümbriradmine, turizm. Om kaks' lendimportad — südäimižiden reisiden täht (''Don Miang'') da rahvahidenkeskeine — Suvarnabhum (''BKK'').

== Sebruzlidnad ==
Kaik kaks'kümne koume sebruzlidnad da lidnad-partnörad om Bankokal (2013).

== Homaičendad ==
<references />

== Irdkosketused ==
* [http://www.bangkok.go.th/ Lidnan oficialine sait (''bangkok.go.th'').] {{ref-th}} {{ref-en}}
{{Commons|Bangkok}}

{{Azijan pälidnad}}

[[Kategorii:Bankok| ]]
[[Kategorii:Tailandan lidnad]]
[[Kategorii:Eländpunktad kirjamišton mödhe]]
[[Kategorii:Tailand|*]]
[[Kategorii:Pälidnad]]
