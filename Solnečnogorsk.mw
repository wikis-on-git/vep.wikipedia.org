{{Eländpunkt
 | Nimi = Solnečnogorsk<br />Солнечногорск
 | Lidnanznam = Coat of Arms of Solnechnogorsk.svg
 | Flag = Flag of Solnechnogorsk.svg
 | Lidnanznam text = Solnečnogorskan lidnanznam
 | Flag text = Solnečnogorskan flag
 | Valdkund = Venäma
 | Eläjiden lugu = 50,169
 | Voz' = 2020-01-01
 | Pind = 21
 | Fail = Solnechnogorsk - panoramio - Panchevstudio (10).jpg
 | Pämez' =
 | Telefonkod = +7-49626-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Solnečnogorsk''' ({{lang-ru|Солнечного́рск}}) om [[Venäma]]n lidn [[Moskvan agj]]an lodehes. Se om [[Solnečnogorskan lidnümbrik]]on administrativine keskuz (edel vn 2019 vilukud — rajonan).

== Istorii ==
Eländpunktan aluz om pandud kuti ''Gomzino''-žilo «Piter — Moskv»-traktan teverel. Imperatoran pert'kulu i adivpert' oliba olmas žilos, i aigan mändes nimitihe sidä ''Solnišnai'' i ''Solnečnai-mägi'' ({{lang-ru|Солнышная, Солнечная Гора}}). Tehtihe jarmankoid žilos joga nedalil tožnargidme 19. voz'sadan keskes. Sätihe ''Solnečnogorskii''-radnikžilod vl 1928. Se sai lidnan statusad vn 1938 26. päiväl tal'vkud nügüdläiženke nimenke. [[Toine mail'man soda|Toižen mail'man sodan]] aigan lidn oli okkupiruidud nacistoil vl 1941 (22. kül'mku — 12. tal'vku).

Solnečnogorsk šingotase mašinansauvomižel (mašiništ punümbriradmižen i lämuzümbriradmižen täht, vilugoitimed, metalltegesed), sauvondmaterialiden pästandal (metalline verk, metalližkonstrukcijad, läbinägujad konstrukcijad, beton, letked, šebin', raudbetontegesed), pakuitesen koumel edheotandal, sömtegimištol (konditerine edheotand), mugažo tehnik desantan täht, radioelektronine apparatur, polimerad tehtas lidnas.

== Geografijan andmused ==
Lidn sijadase lidnümbrikon lodehes, Klinan-Dmitrovan ülüdel, 195 m ü.m.t. keskmäižel korktusel. Senež-järven-vezivaradimen rand ({{lang-ru|Сенежское}} 8,5 km²) om lidnan pohjoižpäivnouzmas. Matkad [[Moskv]]an röunhasai ([[Moskvan rengazavtote]]hesai) om 44 km suvipäivnouzmha orhal, avtotel vai raudtel. Lähembaine lidn om [[Klin]] 23 km lodeheze orhal i kaikil teil.

''Podsolnečnai''-raudtestancii radab lidnan keskuzpalan lodehes vspäi 1851 «Moskv — [[Piter]]»-keskustal. [[Venäma (avtote)|M10-trass]] (Moskv — Piter) läbitab lidnad. Maksline «Neva»-avtote (M11-trass) ümbärdab lidnad 2..3 kilometras suvipäivlaskmaspäi.

== Eläjad ==
Vl 1939 lidnan ristitišt oli 13 548 eläjad, vl 1959 — 24 214 eläjad. Vn 2010 Venäman rahvahanlugemižen mödhe lidnan eläjiden lugu oli 52 944 ristitud, rajonan (nüg. lidnümbrik) koumandez. Kaikiš suremb ristitišt oli 55..58 tuhad eläjid vll 1989−2009 (58 400 rist. vl 2003). [[Ortodoksine hristanuskond|Ortodoksižen hristanuskondan]] kaks' jumalanpertid i kaks' časounäd<ref>[http://sobory.ru/geo/locat/218 Solnečnogorskan pühäpertid ''sobory.ru''-saital.] {{ref-ru}}</ref>, [[islam]]an «Nurulla — Allahan vauktuz»-pühäpert' oma olmas lidnas.

Rahvahad (2010): [[venämalaižed]] — 91,6%, [[ukrainalaižed]] — 2,8%, [[armenijalaižed]] — 1,6%, toižed rahvahad — 4,0%.

Professionaližen opendusen aluzkund om «Moskvanaluine»-kolledžan pala.<ref>[http://klincollege.ru/ «Moskvanaluine»-kolledžan sait (''klincollege.ru'').] {{ref-ru}}</ref>

== Galerei ==
<gallery mode="packed" heights="125px">
У входа в Путевой дворец.jpg|Imperatoran pert'kulun tulendanno
Красивая церковь Спаса Всемилостивого.jpg|Spasan jumalanpert'<br />(om saudud vl 1759,<br />vn 2014 nägu)
Solstek.jpg|Medicinižen stökolpakuitesen «Solstek»-tegim
Solnechnogorsk view with most high building.jpg|Telekommunikacijoiden pert'
Solnechnogorsk Vokzal.jpg|Podsolnečnai-päraudtestancii
</gallery>

== Homaičendad ==
<references />

== Irdkosketused ==
* [http://www.solreg.ru/ Lidnümbrikon tobmuden aluzkundoiden oficialine sait (''solreg.ru'').] {{ref-ru}}
{{Commons|Category:Solnechnogorsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Solnečnogorskan lidnümbrik|*]]
