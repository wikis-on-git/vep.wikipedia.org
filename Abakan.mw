{{Eländpunkt
 | Nimi = Abakan<br />Абакан <small>(ven.)</small><br />Ағбан <small>(hak.)</small>
 | Lidnanznam = Coat of Arms of Abakan (Khakassia).png
 | Flag = Flag of Abakan (Khakassia).png
 | Lidnanznam text = Abakanan lidnanznam
 | Flag text = Abakanan flag
 | Valdkund = Venäma
 | Eläjiden lugu = 187,239
 | Voz' = 2021
 | Pind = 112.38
 | Fail = Абакан с горы Самохвал.jpg
 | Pämez' = Aleksei Lömin<br />(tal'vku 2019—)
 | Telefonkod = +7-3902-xxx-xxx
 | Avtokod = 19
 | Aigvö = [[UTC]]+7 ([[MSK]]+4)
}}
[[Fail:Abakan location map.png|thumb|left|250px|Lidnan kart (2021)]]
'''Abakan''' ({{lang-ru|Абакан}}, {{lang-kjh|Ағбан}}) om lidn [[Venäma|Venälaižes Federacijas]], [[Sibir'|Sibirin]] suves. Se om [[Hakasijan Tazovaldkund]]an pälidn da kaikiš suremb lidn.

== Istorii ==
Ende [[gunnad|gunnoiden]] lidnuz oli olmas Samohval-mägenno. Sid' kalaidajad nimitihe ülüt ''Ah Tigei'' «vauged mägenpa» jurtiden äjüden tagut. Nügüd'aigaižen eländpunktan aluz om pandud vl 1675 kuti Abakanan lidnuz ({{lang-ru|Абаканский острог}}). 1780-nziš vozišpäi nimitihe küläd ''Ust'-Abakanskoje''.

Vl 1925 saudihe raudted [[Minusinsk]]hasai i avaidihe Abakan-raudtestancijad. Panihe Hakasijan avtonomijan alust vn 1925 tal'vkus, siš aigaspäi eländpunkt tegihe Hakasijan administrativižeks keskuseks. Eländfartalad sünduiba žilon raudtestancijanno i külän keskes. Vl 1931 kaikile niile anttihe lidnan statusad da udesnimitihe nügüdläižikš.

== Geografijan andmused ==
Abakan seižub ühtennimižen jogen lanktendan sijas [[Jenisei]]ha (hura ližajogi), Hakasiž-Minusinskan katl'usen keskuses, 250 m korktusel valdmeren pindan päl. Jenisein son' ümbärdab Samohval-mäged lidnas. Matkad [[Moskv]]hasai om 3390 km päivlaskmha orhal. Ezilidnad oma [[Černogorsk]] (lodeheze) i [[Minusinsk]] (päivnouzmha, Jeniseinjogen vastrandal). Lähembaižed järedad lidnad oma [[Meždurečensk]], [[Krasnojarsk]], [[Ačinsk]], [[Novokuzneck]], [[Kizil]].

Klimat om terav kontinentaline.

Lidn om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 165 214 ristitud. Kaikiš suremb lidnan ristitišt om nügüd'.

Edeline lidnan pämez' oli Nikolai Bulakin (semendku 1995 — reduku 2019), eli vll 1952−2019.

== Ižanduz ==
Ižandusen päsarakod oma jüžmak transportine mašinoidensauvomine, sauvondmaterialiden tegimed, sömtegimišt.

Avtobusad da trolleibusad oma kundaližeks transportaks lidnas. Rahvahidenkeskeine civiline Abakan-lendimport (''АБН / ABA'') sijadase lidnan röunanno pohjoižhe keskusespäi, tehtas reisid Venäman Sibirin järedoihe lidnoihe, [[Moskv]]ha, Azijan lähižihe maihe.

== Galerei ==
<gallery mode="packed" heights="125px">
Администрация Абакана.jpg|Lidnan administracijan sauvuz (2020)
Abakan-.jpg|«Lora»-muštpacaz lidnan röunal
Abakan scenery.jpg|Spasan Toižetamižen kafedraline päjumalanpert', vn 2010 nägu
Abakan 20.JPG|Südäiazjoiden ministrusen ohjanduz Abakan-lidnadme (2013)
Abakan 023.jpg|«Hakasenergo»-kompanijan kontor vl 2008
Хакасский краеведческий музей-2017.jpg|Tazovaldkundan muzejiž-kul'turine keskuz (2017)
Галерея Пронских.jpg|Abakanan kuvagalerei F. Pronskih nimed (2020)
Музыкальный фонтан в Абакане (172847407).jpeg|«Abakan»-sportkompleks i muzikfontan senno vl 2016
Rossiya Tu-214 in front of terminal at Abakan Airport.jpg|[[Tu-214]]-lendim Abakan-lendimportan terminalanno vl 2016
АБакан - ж-д вокзал.jpg|Abakan-päraudtestancijan sauvused vl 2020
</gallery>

== Homaičendad ==
<references />

== Irdkosketused ==
* [http://абакан.рф/ Lidnan ohjastusen oficialine portal (''абакан.рф'').] {{ref-ru}}
{{Commons|Abakan}}

{{Hakasijan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Abakan| ]]
[[Kategorii:Hakasijan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hakasijan Tazovaldkund|*]]
[[Kategorii:Hakasijan Tazovaldkundan lidnümbrikod]]
