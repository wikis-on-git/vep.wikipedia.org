{{Taxobox
 | name         = Tammut
 | image title  = Tammut
 | image file   = Blue Bugle - Flickr - treegrow (4).jpg
 | image descr  = [[Ujelii tammut]] (''Ajuga reptans'') [[Vašington (lidn)|Vašingtonan]] sadus, AÜV
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = ''[[Lamiales]]''
 | familia      = ''[[Lamiaceae]]''
 | genus        = '''Tammut'''
 | latin        = {{btname|Ájuga |[[Linnei Karl|L.]], 1753}}
 | wikispecies  = Ajuga
 | commons      = Category:Ajuga
 | itis         = 32451
 | ncbi         = 38595
 | range map    =
}}
'''Tammut''' ({{lang-la|Ajuga}}) om üks'voččiden i äivoččiden [[heinäsižed kazmused|heinäsižiden]] kazmusiden heim ''[[Lamiaceae]]''-sugukundaspäi. Kogoneb läz 40 erikospäi.

== Leviganduz ==
Erikoiden enambuz kazvab [[Evrop]]as i [[Azii|Azijas]], mugažo 7 erikod [[Afrik]]as (sidä kesken 4 [[Madagaskar]]-sarel) i 2 erikod [[Avstralii|Avstralijan]] suvipäivnouzmas. Severz'-se erikoid oma naturalizuidud [[Amerik]]as.

Kazmusen nägu vajehtub mahusen i klimatan mödhe. Kuivudenvastaine heim.

== Ümbrikirjutand ==
Täuz'kaznu tammut oleskeleb 5..50 santimetrad kortte, om erikoid ujelijoidenke i seižujidenke seikhidenke. Lehtesed kazdas paroil, jurenno ned oma järedamb mi ülähän.

Ruskedsinižed pened kellonvuiččed änikod kazdas renghil. Änikoiden muju voib olda pakuine, sivivauvaz i purpurine mugažo. Änikuz om tähk, voib augotadas ani maspäi.

== Kävutand ==
Keskaigan ištutadihe Evropas pertiden katusil kaičemha niid [[samalduz|samaldust]] vaste. Kul'tiviruidas ujelijad, ženevalašt i piramidanvuittušt tammut saduiš dekorativižeks kazmuseks, sädihe äi kirjavid sortuid.

Ottas turkestanižen tammuden unotest, pekstud lehtesid i südäivet tonizirujaks zelläks.

== Valitud erikod ==
* ''Ajuga arabica'' — Arabijan tammut
* ''Ajuga australis'' — Avstraline tammut
* ''Ajuga genevensis'' — [[Ženevalaine tammut|Ženevalaine (Karvakaz) tammut]]
* ''Ajuga japonica'' — Japonine tammut
* ''Ajuga novoguineensis'' — Uden Gvinejan tammut
* ''Ajuga orientalis'' — Keskmeren tammut
* ''Ajuga pyramidalis'' — [[Piramidanvuitte tammut]], heimon tipine erik
* ''Ajuga reptans'' — [[Ujelii tammut|Ujelii (Järgeline) tammut]]
* ''Ajuga turkestanica'' — Turkestanine tammut

== Homaičendad ==
<references />

[[Kategorii:Lamiaceae]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Dekorativižed kazmused]]
[[Kategorii:Zell'kazmused]]
