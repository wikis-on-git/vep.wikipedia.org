{{Valdkund
| Nimi = Araban Ühtenzoittud Emiratad<br />الإمارات العربية المتحدة<br /><small>''(Davlat al-Imārāt al-‘Arabīja al-Muttaḥida)''</small>
| Valdkundznam = Coat of arms of the United Arab Emirates.svg
| Flag = Flag of the United Arab Emirates.svg
| Valdkundznam text = Araban Ühtenzoittud Emiratoiden valdkundznam
| Flag text = Araban Ühtenzoittud Emiratoiden flag
| Pälidn = Abu Dabi
| Eläjiden lugu = 9,701,315<ref>[https://www.cia.gov/library/publications/the-world-factbook/geos/ae.html AÜE:oiden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 83,600
| Kart = LocationUnitedArabEmirates.svg
| Kel' = [[araban kel'|araban]]
| Valdkundan pämez' = [[Halifa ibn Zaid al'-Nahajan]]
| Päministr = [[Mohammed ibn Rašid al'-Maktum]]
| Religii = [[islam]]
| Valüt = [[Araban Ühtenzoittud Emiratoiden dirham]] (Dh) (AED)
| Internet-domen = [[.ae]], [[امارات.]]
| Telefonkod = +971
| Aigvö = [[UTC]]+4
}}
'''Araban Ühtenzoittud Emiratad''' (lühenduz: '''AÜE''') vai '''Araban Ühtenzoittud Valdkundad''' ({{lang-ar|الإمارات العربية المتحدة}} ''Davlat al-Imārāt al-‘Arabīja al-Muttaḥida'') om valdkund [[Azii|Azijan]] suvipäivlaskmas. Pälidn om [[Abu Dabi]].

== Istorii ==
Vn 1971 2. päiväl tal'vkud AÜE tedištoitihe ripmatomudes [[Sur' Britanii|Sures Britanijaspäi]]. Voziden 1974−1975 krizisan aigan ližaduihe kivivoin arvoid, i se abuti udele valdkundale šingotadas.

Valdkundan Konstitucii<ref>[https://www.constituteproject.org/ontology/United_Arab_Emirates__the?lang=en AÜE:n Konstitucijan tekst ''constituteproject.org''-saital.] {{ref-en}}</ref> om vahvištadud vl 1971, toihe kohendusid sihe kahesa kerdad, nügüd' vn 2009 versii om väges.

== Geografijan andmused ==
[[Fail:United Arab Emirates Topography.png|thumb|left|250px|Araban Ühtenzoittud Emiratoiden topografine kart.]]
AÜE oma mavaldkundröunoiš [[Oman]]anke päivnouzmas (röunan piduz — 609 km), [[Saudan Arabii|Saudan Arabijanke]] suves da päivlaskmas (457 km). Ühthine röun kuivmadme — 1066 km. Om meriröunoid [[Katar]]anke päivlaskmas da [[Iran]]anke pohjoižes. AÜE:oiden pohjoižed randad lainištab [[Indine valdmeri|Indižen valdmeren]] [[Persijan laht]]. Ühthine randanpird — 1318 km.

Reljef om tazo, [[Rub El' Hali]]-letetazangišt otab territorijan tobmad palad. Ei ole olmas jogid, saum vezid om läz nol' procentad (0,2 km²). Mäged seištas pohjoižpäivnouzmas. Kaikiš korktemb čokkoim om [[Džabal' Jibir]]-mägi (1527 m). Kaik flor om ištutadud mägirajonan irdpolel.

Klimat om [[tropine vö|tropine]] letetazangišton, räk kuiv vodes ümbri. Paneb sadegid 100 millimetrhasai vodes, voib olda kül'mkuspäi semendkuhusai. [[Hala]]d oleskeldas lujas harvoin, tal'vkun-uhokun päivän lämuz om +20..+30 C°. [[Letetorok]]ad oleldas.

Londuseližed pävarad oma [[kivivoi]] da [[londuseline gaz]], toižed varad — [[lete|letked]], [[keitandsol]].

== Politine sistem ==
Ohjandusen form om federativine [[absolütine monarhii]]. Valdkundan pä om kollegialine organ — Ühtištusen Ülänevondkund. Emiratoiden pämehed oma sen ühtnijoikš (7 mest). Kivivoin varoiden suruz märičeb emiratoiden politižen valatoitusen. [[Abu Dabi (emirat)|Abu Dabin]] emir radab prezidentan, [[Dubai (emirat)|Dubain]] emir — päministran. Prezident paneb päministrad radsijha.

Parlament om üks'kodine Federaline Nacionaline Nevondkund ({{lang-ar|المجلس الوطني الإتحادي‎}} ''al'-Madžlis al'-Vatani al'-Ittihadi'') 40 ühtnijanke. Kaik rahvaz valičeb sen 20 ühtnijad videks vodeks, valičijoiden kollegii änestab toižid kahtkümned.

Radonoigendai tobmuz om Ministrišt (Ministriden Nevondkund, {{lang-ar|مجلس الوزراء‎}} ''Madžlis Alvuzara'').

Araban Ühtenzoittud Valdkundoiden prezident om [[Halifa ibn Zaid al'-Nahajan]] vs 2004 kül'mkun 3. päiväspäi. Päministr om [[Mohammed ibn Rašid al'-Maktum]] vs 2006 vilukun 5. päiväspäi. Federaližen Nacionaližen Nevondkundan ühtnijoiden järgenduseližed valičendad oliba vn 2015 3. päiväl redukud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Araban Ühtenzoittud Emiratoiden administrativiž-territorialine jagand]].''

AÜE jagasoiš seičemeks nimitadud pälidnoiden mödhe emirataks ({{lang-ar|إمارات}} ''imarat'', üks'lugu — إمارة ''imara''): [[Abu Dabi (emirat)|Abu Dabi]] (85% territorijad), [[Adžman (emirat)|Adžman]], [[Dubai (emirat)|Dubai]] (kaikiš suremb ristitišton mödhe), [[El' Fudžair (emirat)|El' Fudžair]], [[Ras El' Haim (emirat)|Ras El' Haim]], [[Šardž (emirat)|Šardž]], [[Umm El' Kaivain (emirat)|Umm El' Kaivain]]. Niišpäi kaikutte om absolütine monarhii.

== Eläjad ==
Vl 2010 eläjiden lugu oli läz 4,8 millionad ristituid. Vl 2014 5 628 805 ristitud elihe valdkundas. [[Ühtenzoittud Rahvahiden Organizacii|ÜRO:n]] arvoindan mödhe, vn 2014 heinkul nell' videndest kaikiš eläjišpäi oliba immigrantoikš, ühthine ristitišt (sidä kesken kaikenaigaine) oli 9 445 624 ristitud. Kaikiš suremb ristitišt om nügüd'.

Igähine rahvaz om [[emiratalaižed]] ([[arabalaižed]] tobjas palas), vaiše hö oma [[rahvahanikuz|rahvahanikusenke]], läz 1,4 mln ristituid vl 2013. Rahvahad (2015): [[emiratalaižed]] — 11,6%, Suviazijan augotižlibundanke — 59,4% (sidä kesken [[Indii]] 38,2%, [[Bangladeš]] 9,5%, [[Pakistan]] 9,4%, toižed mad 2,3%), [[egiptalaižed]] — 10,2%, [[Filippinad|Filippinoiden]] rahvahad — 6,1%, toižed rahvahad — 12,7%.

Uskondan mödhe (2005): [[islam]]anuskojad (oficialine religii) — 76%, [[hristanuskond|hristanuskojad]] — 9%, toižed uskojad — 15% ([[induizm|induistad]] i [[buddizm|buddistad]] päpaloin).

Lidnad-millionerad (surembaspäi penembha): [[Dubai]], [[Abu Dabi]] (pälidn), [[Šardž]]. Vl 2008 oli 8 lidnad enamba mi 100 tuh. ristitištonke Emiratoiš.

== Ižanduz ==
Emiratoiden päeksport om [[kivivoi]] (48%), [[diamant]]ad (10%, toštmižeksport), [[kuld]] (6%, toštmižeksport); toine eksport — nozoltadud [[londuseline gaz]] (5%), [[alüminii]] (2%), [[raud]] (1%), turbo[[likutim]]ed (1%), [[polietilen]] (1%), [[sahar (produkt)|rogosahar]] (1%).

== Homaičendad ==
<references />

== Irdkosketused ==
* [http://www.almajles.gov.ae/Pages/ZaidAnniversary.aspx AÜE:oiden Federaližen Nacionaližen Nevondkundan oficialine sait (''almajles.gov.ae'').] {{ref-ar}}
* [http://uaecabinet.ae/en/federal-supreme-council Ühtištusen Ülänevondkundan i Ministrišton sait (''uaecabinet.ae'').] {{ref-ar}} {{ref-en}}
* [http://government.ae/en/ Araban Ühtenzoittud Emiratoiden ohjastusen da e-ohjastusen oficialine portal (''government.ae'').] {{ref-ar}} {{ref-en}} <small>(+ äikel'ne känduz)</small>
{{Commons|United Arab Emirates}}

{{Azii}}

[[Kategorii:Araban Ühtenzoittud Emiratad| ]]
