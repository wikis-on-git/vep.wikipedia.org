{{Valdkund
| Nimi = Araban Ühtenzoittud Emiratad<br />الإمارات العربية المتحدة<br /><small>''(Davlat al-Imārāt al-‘Arabīja al-Muttaḥida)''</small>
| Valdkundznam = Coat of arms of the United Arab Emirates.svg
| Flag = Flag of the United Arab Emirates.svg
| Valdkundznam text = Araban Ühtenzoittud Emiratoiden valdkundznam
| Flag text = Araban Ühtenzoittud Emiratoiden flag
| Pälidn = Abu Dabi
| Eläjiden lugu = 5,628,805<ref>[https://www.cia.gov/library/publications/the-world-factbook/geos/ae.html AÜE:oiden ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref><ref>[[ÜRO]]:n arvoindan mödhe, vn 2014 heinkul  80% kaikiš eläjišpäi oliba immigrantoikš, ühthine ristitišt (sidä kesken kaikenaigaine) oli 9 445 624 ristitud.</ref>
| Voz' = 2014
| Pind = 83,600
| Kart = LocationUnitedArabEmirates.svg
| Kel' = [[araban kel'|araban]]
| Valdkundan pämez' = [[Halifa ibn Zaid al'-Nahajan]]
| Päministr = [[Mohammed ibn Rašid al'-Maktum]]
| Religii = [[islam]]
| Valüt = [[Araban Ühtenzoittud Emiratoiden dirham]] (Dh) (AED)
| Internet-domen = [[.ae]], [[امارات.]]
| Telefonkod = +971
| Aigvö = [[UTC]]+4
}}
'''Araban Ühtenzoittud Emiratad''' (lühenduz: '''AÜE''') vai '''Araban Ühtenzoittud Valdkundad''' ([[araban kel'|arab.]]: الإمارات العربية المتحدة ''Davlat al-Imārāt al-‘Arabīja al-Muttaḥida'') om valdkund [[Azii|Azijas]]. Pälidn om [[Abu Dabi]].

== Istorii ==
Vl 1971 tal'vkun 2. päiväl AÜE tedotiba ripmatomudes [[Sur' Britanii|Sures Britanijaspäi]].

== Geografijan andmused ==
[[Fail:United Arab Emirates Topography.png|thumb|left|250px|Araban Ühtenzoittud Emiratoiden topografine kart.]]
AÜE oma mavaldkundröunoiš [[Oman]]anke päivnouzmas (röunan piduz — 609 km), [[Saudan Arabii|Saudan Arabijanke]] suves da päivlaskmas (457 km). Ühthine röun kuivmadme — 1066 km. Om meriröunoid [[Katar]]anke päivlaskmas da [[Iran]]anke pohjoižes. AÜE:oiden pohjoižed randad lainištab [[Indine valdmeri|Indižen valdmeren]] [[Persijan laht]]. Ühthine randanpird — 1318 km.

Reljef om tazo. [[Rub El' Hali]]-letetazangišt otab territorijan tobmad palad. Mäges seištas pohjoižpoles da päivnouzmpoles. Korktembaine čokkoim om [[Džabal' Jibir]]-mägi (1527 m).

Klimat om räk vodes ümbri. Letetorokad oleldas.

Londuseližed pävarad oma [[kivivoi]] da [[londuseline gaz]]; toižed varad — [[lete]], [[keitandsol]].

== Politine sistem ==
Ohjandusen form om federativine [[absolütine monarhii]].

Valdkundan pä om kollegialine organ — Ühtištusen Ülänevondkund. Emiratoiden pämehed oma sen ühtnijoikš (7 mest).

Kivivoin varoiden suruz märičeb emiratoiden politižen valatoitusen. [[Abu Dabi (emirat)|Abu Dabin]] emir radab prezidentan, [[Dubai (emirat)|Dubain]] emir — päministran.

Radonoigendai tobmuz om Ministrišt (Ministriden Nevondkund).

Araban Ühtenzoittud Valdkundoiden prezident om [[Halifa ibn Zaid al'-Nahajan]] vs 2004 kül'mkun 3. päiväspäi. Päministr om [[Mohammed ibn Rašid al'-Maktum]] vs 2006 vilukun 5. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Araban Ühtenzoittud Emiratoiden administrativiž-territorialine jagand]].''

AÜE alajagadas 7 nimitadud pälidnoiden mödhe emiratha ([[araban kel'|arab.]]: (إمارات ''imarat'', üks'lugu — إمارة ''imara''): [[Abu Dabi (emirat)|Abu Dabi]] (85% territorijad), [[Adžman (emirat)|Adžman]], [[Dubai (emirat)|Dubai]] (surembaine ristitišton mödhe), [[El' Fudžair (emirat)|El' Fudžair]], [[Ras El' Haim (emirat)|Ras El' Haim]], [[Šardž (emirat)|Šardž]], [[Umm El' Kaivain (emirat)|Umm El' Kaivain]]. Kaikutte niišpäi om absolütine monarhii.

== Eläjad ==
Igähine rahvaz om [[arabalaižed]].

Vl 2010 eläjiden lugu oli läz 4,8 millionad ristitud.

Lidnad-millionerad (surembaspäi penembha): [[Dubai]], [[Abu Dabi]] (pälidn), [[Šardž]]. Vl 2008 oli 8 lidnad enamba 100 tuh. ristitištonke AÜE:oiš.

== Ižanduz ==

== Homaičendad ==
<references />

== Irdkosketused ==

{{Azii}}

{{stub}}

[[Kategorii:Araban Ühtenzoittud Emiratad| ]]
