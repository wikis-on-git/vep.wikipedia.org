{{Venälaižen Federacijan subjekt
|Nimi           = Arhangel'skan agj
|Venälaine nimi = Архангельская область
|Flag           = [[Fail:Flag of Arkhangelsk Oblast.svg|150px|border|Arhangel'skan agjan flag]]
|FSCoA          = [[Fail:Coat of Arms of Arkhangelsk oblast.svg|125px|Arhangel'skan agjan znam]]
|FlagLnk        = Arhangel'skan agjan flag
|CoALnk         = Arhangel'skan agjan znam
|FSMap          = [[Fail:Map of Russia - Arkhangelsk Oblast.svg|300px]]
|FSCtrWhat      = Keskuz
|FSCtrNm        = [[Arhangel'sk]]
|AreaRnk        = 8
|TotArea        = 589913
|WaterPrcnt     = 3.07
|PopRnk         = 44
|Eläjiden lugu  = 1,155,028
|PopCtDate      = 2018
|PopDens        = 1.96
|GDPRnk         = 30
|GDP            = 427.9
|GDPCtDate      = 2016
|GDP(PPP)       = 380.0
|FedDistrNm     = Lodehline
|EcRegNm        = Pohjoine
|CadNo          = 29
|OfLangs        = [[venäkel']]
|HeadTtl        = Gubernator
|HeadNm         = [[Orlov Igor'|Igor' Orlov]]
|LegislTtl      = Ezitajiden Suiman ezimez'
|LegislNm       = [[Novožilov Viktor|Viktor Novožilov]]
|FSAnthem       = ''[[Arhangel'skan agjan gimn]]''
|Domain         =
|MSK            = [[UTC]]+3 ([[MSK]]+0)
}}
'''Arhangel'skan agj''' ({{lang-ru|Архангельская область}}) om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]). Mugažo [[Nencan avtonomine ümbrik]] mülüb sihe.

Se mülüb [[Lodehline federaline ümbrik|Lodehližhe federaližhe ümbrikho]].

Arhangel'skan agj om [[Evrop]]an kaikiš suremb administrativine ühtnik pindan mödhe.

Agjan administrativine keskuz da kaikiš suremb lidn om [[Arhangel'sk]].

== Keled ==
Valdkundkel' om üks'jäine — [[venäkel']].

[[Nencan kel']] om regionaline, se kävutase oficialižeks [[nencalaižed|nencalaižiden]] elämižsijiš venäkelen kartte [[Nencan avtonomine ümbrik|Nencan avtonomižen ümbrikon]] territorijal.

== Istorii ==
Amussai [[suomalaiž-ugrilaižed heimod]] eliba nügüdläižen agjan tahoiš. Ende [[nencalaižed]] ottiba agjan kaikid pohjoižid randištoid. 14. voz'sadal sen territorii oli [[Uz'lidnan Tazovaldkund]]an palaks.

Arhangel'skan agj om olmas vl 1937 sügüz'kun 23. päivälpäi.

Arhangel'skan agjan Päkäskuz<ref>[http://constitution.garant.ru/region/ustav_arhangel/ Arhangel'skan agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 1995 23. päiväl semendkud Ezitajiden Suiman ühtnijoil, se om väges nügüd' äiluguižidenke vajehtusidenke.

== Geografijan andmused ==
[[Fail:Relief-Archangelskaya.png|thumb|left|250px|Arhangel'skan agjan reljefan kart.]]
Agjal om röunoid Tümenin agjan [[Jamalan Nenciden avtonomine ümbrik|Jamalan Nenciden avtonomiženke ümbrikonke]] pohjoižpäivnouzmas, [[Komin Tazovaldkund]]anke päivnouzmas, [[Kirovan agj]]anke suvipäivnouzmas, [[Vologdan agj]]anke suves da [[Karjalan Tazovaldkund]]anke päivlaskmas. Om meriröunoid [[Murmanskan agj]]anke da [[Norvegii|Norvegijanke]] lodehes, [[Krasnojarskan rand]]anke pohjoižpäivnouzmas (läz sen [[Vizen sar'|Vizen sart]]). Agjan pohjoižed randad lainištab [[Jävaldmeri]] da sen [[Vauged meri|Vauged]], [[Barencan meri|Barencan]], [[Karan meri|Karan]] randmered.

Pind om 589 913 km². [[Mec|Taig]] otab 53% territorijad. Läz kaik joged mülüdas Jävaldmeren basseinha päiči langenijad Vodljärvhe [[Ileks (lankteb Vodljärvhe)|Ileks-joged]] da sihe lähembaižid jogid. Znamasižed joged oma [[Pohjoine Dvin]] sen ližajogidenke ([[Pineg (jogi)|Pineg]], [[Vičegd]] da [[Vag (Pohjoižen Dvinan ližajogi)|Vag]]), [[Änižjogi]], [[Mezen' (jogi)|Mezen']], [[Pečor (jogi)|Pečor]]an alajoksmuz.

Mägekahad [[Francan Iosifan ma]] da [[Uz' Ma]] mülüdas agjaha. Kaikiš korktemb čokkoim om Uden Man Pohjoižen saren nimetoi mägenpä (1547 m, sidä erašti nimitadas Kruzenšternan mägikš). Kaikiš korktemb kontinentaline čokkoim om [[Timanan kräz]]an [[Četlasan Kivi]]-mägenoc (471 m) [[Komin Tazovaldkund]]anke röunal. [[Igähine roug]] om levitadud agjan pohjoižpäivnouzmas.

Londuseližed varad oma [[kivivoi]], [[londuseline gaz]], [[kivihil']] (kaik ned — Nencan avtonomižes ümbrikos), [[turbaz]], [[alüminii|boksitad]], [[titan (himine element)|titan]], [[kuld]], [[almaz]]ad, [[sauvondmaterialad]] ([[sauvondgips]], [[mouckivi]], [[savi|saved]], [[lete|letked]], [[bazal't]]), [[keitandsol]], [[mec]], [[kala]]. [[Uz' Ma|Udes Mas]] om [[marganc]], [[hahktin]], [[cink]] da äimetalližid kivendoid [[hobed]]anke.

== Tobmuz ==
[[Fail:Oblsovet Arkhangelsk.jpg|thumb|right|250px|Arhangel'skan agjan Ezitajiden Suiman ištundoiden sija [[Arhangel'sk]]as.]]
Agjan pämez' nimitase gubernatoraks. [[Orlov Igor'|Igor' Anatoljevič Orlov]] radab gubernatoran vs 2012 vilukun 13. päiväspäi.

Üks'kodine parlament om Arhangel'skan agjan Ezitajiden Suim. Kaik rahvaz valičeb sen 62 ezitajad videks vodeks. [[Novožilov Viktor|Viktor Feodosjevič Novožilov]] radab agjan Ezitajiden Suiman ezimeheks vs 2013 sügüz'kun 25. päiväspäi.

Valitihe gubernatorad vn 2015 13. päiväl sügüz'kud, [[Orlov Igor'|nügüdläine gubernator]] sai vägestust ezmäižel tural (53,25%) da radab kahtenden strokun. Ezitajiden Suiman ühtnijoiden järgenduseližed valičendad oliba vn 2013 8. päiväl sügüz'kud (6. kucund).

== Administrativine jagand ==
=== Lidnad ===
Kaik om [[Arhangel'skan agjan lidnad|nell'toštkümne lidnad]] agjas. Toižed järedad lidnad (enamba 50 tuh. eläjid) oma [[Severodvinsk]] da [[Kotlas]].

Seičeme lidnümbrikod om agjas.

=== Rajonad ===
Kaik 19 municipališt rajonad om olmas agjas.

== Eläjad ==
Vn 2010 Venäman rahvahanlugemižen mödhe eläjiden lugu oli 1 227 626 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, sidä kesken 18 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe). — Rosstat (''gks.ru''). — Lp. 11.] {{ref-ru}}</ref>. Kaikutte koumanz' ristit nelläspäi om lidnalaine.

Kaik om 14 lidnad agjas, 20 lidnanvuittušt žilod, 3970 küläd (sidä kesken 848 oma kaikenaigaižeta ristitištota vl 2010). Vl 2015 kaik om 14 eländpunktad enamba mi 10 tuh. eläjidenke.

Rahvahad (enamba 0,4% vl 2010, ühtes Nencan avtonomiženke ümbrikonke): [[venälaižed]] — 93,6%, [[ukrainalaižed]] — 1,4%, [[nencalaižed]] — 0,7%, [[vaugedvenälaižed]] — 0,5%, [[komilaižed]] — 0,4%, toižed rahvahad — 1,3%, rahvahuden ozutandata — 2,1%.

== Ižanduz ==
Tegimišton päkeskused oma [[Severodvinsk]] (laivansauvomine), [[Novodvinsk]] (bumag), [[Kotlas]] (mecan ümbriradmine, mašiništonsauvomine), [[Koräžm]] (bumag), [[Nändom]] (raudten holituz), [[Vel'sk]] (mecan ümbriradmine).

== Transport ==
Vedadas avtotetransportal Jüguiden läz pol't da matknikoiden 95%.

Meriportad oma [[Arhangel'sk]], [[Oneg]], [[Mezen' (lidn)|Mezen']]. Järed jogiport sijadase [[Kotlas]]ha.

Ühthižiden raudteiden piduz om 1760 km. Sen ližaks, om äi kaidan raižun raudteid [[mec]]ad vedamha.

Üks'jäine mugoine agjas rahvahidenkeskeine Talagi-lendimport (''ARH / АХГ'') sijadase 6 km pohjoižpäivnouzmha [[Arhangel'sk]]an röunaspäi. Toine sur' lendimport om olmas [[Nar'jan Mar]]as, sišpäi tehtas tatanmaižid reisid vaiše.

== Homaičendad ==
<references />

== Irdkosketused ==
* [http://www.aosd.ru/ Arhangel'skan agjan Ezitajiden Suiman oficialine sait (''aosd.ru'').] {{ref-ru}} {{ref-en}}
* [http://www.dvinaland.ru/ Arhangel'skan agjan Ohjastusen oficialine portal (''dvinaland.ru'').] {{ref-ru}}

{{Arhangel'skan agjan lidnad}}
{{Venälaižen Federacijan subjektad}}

[[Kategorii:Arhangel'skan agj| ]]
