{{Venälaižen Federacijan subjekt
|Nimi           = Arhangel'skan agj
|Venälaine nimi = Архангельская область
|Flag           = [[Fail:Flag of Arkhangelsk Oblast.svg|150px|border|Arhangel'skan agjan flag]]
|FSCoA          = [[Fail:Coat of Arms of Arkhangelsk oblast.svg|125px|Arhangel'skan agjan znam]]
|FlagLnk        = Arhangel'skan agjan flag
|CoALnk         = Arhangel'skan agjan znam
|FSMap          = [[Fail:Map of Russia - Arkhangelsk Oblast.svg|300px]]
|FSCtrWhat      = Keskuz
|FSCtrNm        = [[Arhangel'sk]]
|AreaRnk        = 8
|TotArea        = 589913
|WaterPrcnt     = 0.2
|PopRnk         = 41
|Eläjiden lugu  = 1,183,323
|PopCtDate      = 2015
|PopDens        = 2.01
|GDP            = 
|GDPCtDate      = 
|GDP(PPP)       =
|FedDistrNm     = Lodehline
|EcRegNm        = Pohjoine
|CadNo          = 29
|OfLangs        = [[venäkel']]
|HeadTtl        = Gubernator
|HeadNm         = [[Orlov Igor'|Igor' Orlov]]
|LegislTtl      = Ezitajiden Suiman ezimez'
|LegislNm       = [[Novožilov Viktor|Viktor Novožilov]]
|FSAnthem       = ''[[Arhangel'skan agjan gimn]]''
|Domain         =
|MSK            = [[UTC]]+3 ([[MSK]]+0)
}}
'''Arhangel'skan agj''' ([[venäkel'|ven.]] ''Архангельская область'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]). Mugažo [[Nencan avtonomine ümbrik]] mülüb sihe.

Se mülüb [[Lodehline federaline ümbrik|Lodehližhe federaližhe ümbrikho]].

Arhangel'skan agj om [[Evrop]]an kaikiš suremb administrativine ühtnik pindan mödhe.

Agjan administrativine keskuz da surembaine lidn om [[Arhangel'sk]].

== Keled ==
Valdkundkel' om üks'jäine — [[venäkel']].

[[Nencan kel']] om regionaline, se kävutase oficialižeks [[nencalaižed|nencalaižiden]] elämižsijiš venäkelen kartte [[Nencan avtonomine ümbrik|Nencan avtonomižen ümbrikon]] territorijal.

== Istorii ==
Arhangel'skan agj om olmas vl 1937 sügüz'kun 23. päivälpäi.

Amussai [[suomalaiž-ugrilaižed heimod]] eliba nügüdläižen agjan tahoiš. Ende [[nencalaižed]] ottiba agjan kaikid pohjoižid randištoid.

14. voz'sadal sen territorii oli [[Uz'lidnan Tazovaldkund]]an palaks.

== Geografijan andmused ==
[[Fail:Relief-Archangelskaya.png|thumb|left|250px|Arhangel'skan agjan reljefan kart.]]
Agjal oma röunad Tümenin agjan [[Jamalan Nenciden avtonomine ümbrik|Jamalan Nenciden avtonomižen ümbrikonke]] pohjoižpäivnouzmas, [[Komin Tazovaldkund]]anke päivnouzmas, [[Kirovan agj]]anke suvipäivnouzmas, [[Vologdan agj]]anke suves da [[Karjalan Tazovaldkund]]anke päivlaskmas. Om meriröunoid [[Murmanskan agj]]anke da [[Norvegii|Norvegijanke]] lodehes, [[Krasnojarskan rand]]anke pohjoižpäivnouzmas (läz sen [[Vizen sar'|Vizen sart]]). Agjan pohjoižed randad lainištab [[Jävaldmeri]] da sen [[Vauged meri|Vauged]], [[Barencan meri|Barencan]], [[Karan meri|Karan]] randmered.

Pind om 589 913 km². [[Mec|Taig]] otab 53% territorijad. Läz kaik joged mülüdas Jävaldmeren basseinha päiči langenijad Vodljärvhe [[Ileks (lankteb Vodljärvhe)|Ileks-joged]] da sihe lähembaižid jogid. Surembaižed joged oma [[Pohjoine Dvin]] sen ližajogidenke ([[Pineg (jogi)|Pineg]], [[Vičegd]] da [[Vag (Pohjoižen Dvinan ližajogi)|Vag]]), [[Änižjogi]], [[Mezen' (jogi)|Mezen']], [[Pečor (jogi)|Pečor]]an alajoksmuz.

Mägekahad [[Francan Iosifan ma]] da [[Uz' Ma]] mülüdas agjaha. Korktembaine čokkoim om Uden Man Pohjoižen saren nimetoi mägenpä (1547 m, sidä erašti nimitadas Kruzenšternan mägikš). Korktembaine kontinentaline čokkoim om [[Timanan kräz]]an [[Četlasan Kivi]]-mägenoc (471 m) [[Komin Tazovaldkund]]anke röunal. [[Igähine roug]] om levitadud agjan pohjoižpäivnouzmas.

Londuseližed varad oma [[kivivoi]], [[londuseline gaz]], [[kivihil']] (kaik ned — Nencan avtonomižes ümbrikos), [[turbaz]], [[alüminii|boksitad]], [[titan (himine element)|titan]], [[kuld]], [[almaz]]ad, [[sauvondmaterialad]] ([[sauvondgips]], [[mouckivi]], [[savi]], [[lete]], [[bazal't]]), [[keitandsol]], [[mec]], [[kala]]. [[Uz' Ma|Udes Mas]] om [[marganc]], [[hahktin]], [[cink]] da äimetalližid kivendoid [[hobed]]anke.

== Tobmuz ==
[[Fail:Oblsovet Arkhangelsk.jpg|thumb|right|250px|Arhangel'skan agjan Ezitajiden Suiman ištundoiden sija [[Arhangel'sk]]as.]]
Agjan pämehen nimitadas gubernatoraks. [[Orlov Igor'|Igor' Anatoljevič Orlov]] radab gubernatoran vs 2012 vilukun 13. päiväspäi.

[[Novožilov Viktor|Viktor Feodosjevič Novožilov]] radab Arhangel'skan agjan Ezitajiden Suiman ezimeheks vs 2013 sügüz'kun 25. päiväspäi.

Gubernatorad valitihe järgkerdan vl 2015 sügüz'kun 13. päiväl, [[Orlov Igor'|nügüdläine gubernator]] sai vägestust ezmäižel tural (53,25%) da radab kahtenden strokun. Järgvaličendad Ezitajiden Suimha oliba vl 2013 sügüz'kun 8. päiväl.

== Administrativine jagand ==
=== Lidnad ===
Kaikes agjas om [[Arhangel'skan agjan lidnad|nell'toštkümne lidnad]]. Toižed sured lidnad (enamba 50 tuh. eläjid) oma [[Severodvinsk]] da [[Kotlas]].

Agjas om seičeme lidnümbrikod.

=== Rajonad ===
Agjas om 19 municipališt rajonad.

== Eläjad ==
Vl 2010 eläjiden lugu om 1 227 626 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte koumanz' ristit nelläspäi om lidnalaine.

Rahvahad (enamba 0,5% vl 2010, ühtes Nencan avtonomižen ümbrikonke): [[venälaižed]] (93,6%), [[ukrainalaižed]] (1,4%), [[nencalaižed]] (0,7%).

== Ižanduz ==
Tegimišton päkeskused oma [[Severodvinsk]], [[Novodvinsk]], [[Kotlas]], [[Koräžm]], [[Nändom]], [[Vel'sk]].

== Transport ==
Jüguiden läz pol't da matknikoiden 95% vedadas avtotetransportal.

Meriportad oma [[Arhangel'sk]], [[Oneg]], [[Mezen' (lidn)|Mezen']]. Järed jogiport sijadase [[Kotlas]]ha.

Ühthižiden raudteiden piduz om 1760 km. Sen ližaks, om äi kaidan raižun raudteid [[mec]]ad vedamha.

Rahvahidenkeskeine (üks'jäine mugoine agjas) Talagi-lendimport (''ARH / АХГ'') sijadase 6 km pohjoižpäivnouzmha [[Arhangel'sk]]an röunaspäi. Toine sur' lendimport om olmas [[Nar'jan Mar]]as.

== Homaičendad ==
<references />

== Irdkosketused ==
* [http://www.aosd.ru/ Arhangel'skan agjan Ezitajiden Suiman oficialine sait.] {{ref-ru}} {{ref-en}}
* [http://www.dvinaland.ru/ Arhangel'skan agjan Ohjastusen oficialine portal.] {{ref-ru}}

{{Arhangel'skan agjan lidnad}}
{{Venälaižen Federacijan subjektad}}

[[Kategorii:Arhangel'skan agj| ]]
