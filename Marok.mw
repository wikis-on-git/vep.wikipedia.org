{{10000}}{{A10000}}
{{Valdkund
| Nimi = Marokon Kunigahuz<br />المملكة المغربية <small>(arab.)</small><br /><small>''(Al'-Mamlakat al'-Magribijja)''</small><br />ⵜⴰⴳⵍⴷⵉⵜ ⵏ ⵍⵎⵖⵔⵉⴱ <small>(berber.)</small><br /><small>''(Tagldit N Lmaġrib)''</small>
| Valdkundznam = Coat of arms of Morocco.svg
| Flag = Flag of Morocco.svg
| Valdkundznam text = Marokon valdkundznam
| Flag text = Marokon flag
| Pälidn = Rabat
| Eläjiden lugu = 34,314,130<ref>[https://www.cia.gov/library/publications/the-world-factbook/geos/mo.html Marokon ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 446,550
| Kart = Morocco in its region (de-facto and disputed hatched).svg
| Kel' = [[araban kel'|araban]], [[berberan kel'|berberan]]
| Valdkundan pämez' = [[Mohammed VI]]
| Päministr = [[Aziz Akhannouch]]
| Religii = [[islam]]
| Valüt = [[marokon dirham]] (MAD)
| Internet-domen = [[.ma]]
| Telefonkod = +212
| Aigvö = [[UTC]]+1
}}
'''Marok''' vai '''Marokko''' ({{lang-ar|المغرب‎‎}} ''Al'-Magrib'', {{lang-ber|ⵍⵎⵖⵔⵉⴱ}} ''Lmaġrib'') om valdkund [[Afrik]]an lodehes. Oficialine nimi om '''Marokon Kunigahuz''' ({{lang-ar|المملكة المغربية}} ''Al'-Mamlakat al'-Magribijja'', {{lang-ber|ⵜⴰⴳⵍⴷⵉⵜ ⵏ ⵍⵎⵖⵔⵉⴱ}} ''Tagldit N Lmaġrib''). Marok om [[Magrib]]-regionan pala; mugažo [[Tunis]], [[Alžir]], [[Mavritanii]] da [[Livii]] mülüdas neche regionha. Marok om sidotud nenihe valdkundoihe kul'turižikš i istorižikš, ühthine [[araban kel'|kel']] om olmas kaikil nenil valdkundoil.

Marok om konstitucine [[monarhii]] suimanke (parlamentanke). Marokon kunigahal om surid' oiktusid, ozutesikš, hänele sab pästta radmaspäi suim. Radonoigendai tobmuz om ohjastusel da kunigahal. Kunigaz mugažo pästab dekretad, kudambad kuctas ''dahiroikš''; nenil dekretoil om käskusiden vägi. Suiman alakodin ühtnijoiden tantoižed valičendad oliba vl 2016.

Politine pälidn om [[Rabat]], no kaikiš suremb lidn om [[Kasablank]]; toižed sured lidnad: [[Marrakeš]], [[Tetuan]], [[Tanžer]], [[Sale]], [[Fes]], [[Agadir]], [[Meknes]], [[Udžd]] da [[Nador]].

Eläjad pagištas [[araban kel'|araban]] i [[berberan kel'|berberan]] kelil.

Pind — 446 550 km². [[Päivlaskmpol'ne Sahar|Päivlaskmpol'žen Saharan]] pind ei mülü neche luguhu.

== Valdkundan nimituz ==
Täuz' valdkundan nimituz [[araban kel'|araban kelel]] om '''al'-Mamlakat al'-Magribijja''' ({{lang-ar|المملكة المغربية}}), mi znamoičeb: ''«Päivlaskmpol'ne Kunigahuz»''. Tobjimalaz-žo valdkund kuctas '''Al'-Magrib'''-nimeks, mi znamoičeb: ''«Päivlaskm»''. 

Vepsän «Marok»-nimi om velgsana, kudamb om tulnu [[ispanijan kel'|ispanijan]] vai [[portugalijan kel'|portugalijan]] kelespäi [[venäkelen]] kal't.

Völ nügüd'-ki [[farsi]]- da [[urdu]]-kelil Marok kuctas [[Marrakeš]]aks necen lidnan nimen mödhe. Iče [[Marrakeš]]-nimi om tulnu [[berberan kel'|berberan kelespäi]], kus '''Mur-n-Akuš''' znamoičeb: ''«Jumalan Ma»''.

[[Turkan kel'|Turkan kelel]] Marok kuctas Fasaks [[Fes]]-lidnan nimen mödhe.

== Istorii ==
[[Fail:Idrisids coin minted at Al Aliyah Morocco 840 CE.jpg|thumb|right|200px|Idrisidoiden rahut (840. voz')]]
Ezmäine tutab valdkund Marokon territorijal oli Berberiden Mavritanii-kunigahuz, kudamban kunigaz oli Bokh I. Nece valdkund oli Pohjoižmarokos. Se oli olmas vhesai 110 EME. Sid' nügüdläine Marok putui rimalaižiden valdha. [[Rimalaine imperii|Riman imperijan]] tobmuz lopihe vl 429, konz [[Vandalad]] tuliba Marokho.
[[Fail:Chellah interior hill.jpg|thumb|left|250px|Rimalaižen Čella-lidnan ruinad Rabatas.]]

Musul'manad anastiba Marokon territorijad 7. voz'sadas meiden erad. Hö toiba [[islam]]an, ičeze [[araban kel'|araban kelen]] da ohjastandan sisteman. Ezmäine islamine valdkund Marokos oli Nekoran Kunigahuz. Vspäi 780 Marokon ohjasti [[Idrisidad|Idrisidoiden]] dinastii. Marok kändihe teravas opendusen da tedon keskuseks araban mail'mas.

Berberižed dinastijad valdoičiba Marokos 11. voz'sadaspäi, Al'moravidad da Al'mohadad kändihe kaikiš vägevambikš niišpäi. Sil aigal Marok oli pävägen Magribas, [[Ispanii|Ispanijas]] i kaikes Keskmeren regionas. XIII vsadaspäi valdoiči Merinidoiden dinastii. Ispanijas ozaiži [[rekonkist]] 14. voz'sadaspäi, i sigäpäi äjad arabad da evrejad pageniba Marokho. Marok kändihe möst lujas vägevaks araban valdkundaks Saadidoiden dinastijan al; se kaiči ičeze ripmatomut portugalijalaižišpäi da osmanoišpäi (kut, ozutesikš, toras Ksar-al'-Kebiras). Al'-Mansur-sultanan ohjanduz toi Marokole prestižad da bohatust.

Al'-Mansuran surman jäl'ghe hänen poigad jagoiba mad, no vl 1666 se kändihe ühthižeks, kogonaižeks möst. Siš aigaspäi Marokon om valdoinu Alauitoiden dinastii.

Vl 1912, [[Ezmäine Marokon Krizis|Ezmäižen Marokon Krizisan]] da [[Agadiran krizis]]an jäl'ghe, Marok oli jagatud [[Ispanii|Ispanijan]] da [[Francii|Francijan]] protektoratoihe, no vl 1956 se möst kändihe ripmatomaks kunigazkundaks. [[Muhammed V, Marokon kunigaz|Muhammed V]]-sultan tegihe kunigahaks vl 1957. 

Hänen surman jälghe, vl 1961, [[Hasan II (Marokon kunigaz)|Hasan II]] kändihe kunigahaks. Ezmäižed ühthižed valičendad oliba vl 1963. [[Ispanii|Ispanine]] [[Ifni]] om pördnus Marokole vl 1969. Vl 1973 om sänus POLISARIO-front; sen metoks siš aigaspäi om tehnus [[Päivlaskmaine Sahar|Päivlaskmaižen Saharan]] joudutand.

Valdkundan nügüdläine Konstitucii<ref>[http://www.constituteproject.org/constitution/Morocco_2011?lang=en Vn 2011 Marokon Konstitucii ''constituteproject.org''-saital.] {{ref-en}}</ref> om vahvištadud vn 2011 referenduman satusiden jäl'ghe. Edel sidä referendumad Konstitucijan polhe oliba vll 1962 (ezmäine Konstitucii) i 1992, molembad satusekahad.

== Geografijan andmused ==
[[Fail:Morocco Topography.png|thumb|left|250px|Marokon topografine kart.]]
[[Fail:village atlas.jpeg|thumb|[[Atlas (mäged)|Atlas-mäged]] Marokos]]
[[Fail:Essaouira beach.jpg|thumb|right|Essauiran pläž]]
[[Fail:Barrage Bin el Ouidane 1.JPG|thumb|right|Bin-el'-Uidan-padosein]]
Marok sijadase [[Pohjoižafrik]]as, [[Keskmeri|Keskmeren]] suvirandal, sen päivlaskmpoles. [[Gibraltaran sal'm]] erigoitab Marokon [[Evrop]]aspäi. Marokon randal om koume ispaništ eksklavad — [[Seut]], [[Pen'jon de Veles de la Gomera]] da [[Melil'ja]]. Päivlaskmal da suvel Marokol om mavaldkundröun [[Alžir]]anke. Sen piduz om 1559 km, i se om sauptud vspäi 1994 politižiden süiden tagut. Valdkundan lodehližed randad lainištab [[Atlantine valdmeri]]. Valdmerirandan piduz om 1835 km.

Sikš ku Marok kontroliruib de-fakto [[Päivlaskmaine Sahar|Päivlaskmašt Saharad]], sil om pit'k maröun [[Mavritanii|Mavritanijanke]], läz 2200 km.

Marokos om korktoid mägid. [[Atlas (mäged)|Atlas-mäged]] oma valdkundan keskuses da suvipoles. [[Rif (mäged)|Rif-mäged]] oma Marokon pohjoižpoles. Mägiš elädas [[berberad]]. Kaikiš korktemb čokkoim om [[Tubkal']]-mägi Korged Atlas-mägisel'gas, 4165 metrad ü.m.t. kortte. Kaikiš alahaižemb čokkoim om Sebha Tah-alang, 55 metrad meren pindan al. Man päjoged: Mului (lankteb [[Keskmeri|Keskmerhe]]) da Sebu (lankteb [[Atlantine valdmeri|Atlantižhe valdmerhe]]).

Valdkundan suves om [[Saharan rahvahatoi ma|Sahar]] — kaikiš suremb rahvahatoi ma mail'mas. Saharas om vähä rahvast, i sen ekonomine znamoičend om kaid lujas.

Kaikiš suremb lidn valdkundas om [[Kasablank]]. Pälidn om [[Rabat]].

Marokon rahvahan Internet-domen om [[.ma]].

== Politine sistem ==
Marok om ''de-jure'' unitarine konstitucine parlamentine [[monarhii]] valitud suimanke. No üks'-se kunigahal om radonoigendajad tobmut. Äipartine sistem funkcioniruib valdkundas. Oppozicižed partijad oma legaližed. [[Mohammed VI]]-monarh ohjastab vs 1999 heinkun 23. päiväspäi. Hänen radnikusen nimituz om ''Malik'' (kunigaz) vspäi 1957 ({{lang-ar|ملك المغرب}} ''Malik al'-Magrib'').

Ohjastusen pämez' ({{lang-ar|رئيس حكومة المملكة المغربية}} ''Rajijs hukumat al'-Mamlakat al'-Magribija'') kucuse lühüdaks päministraks verhiš maiš. Radonoigendai tobmuz om ohjastusen käziš. Käskusenandai tobmuz om ohjastusel da kaks'kodižel suimal.

Üks' suimankodi kuctas Marokon Ezitajiden Assamblejaks (alakodi, 395 ühtnijanke videks vodeks), toine — Nevojiden Assamblei (üläkodi, 120 ühtnijad agjoiden suimišpäi i sebroišpäi kudeks vodeks). Marokon konstitucii garantiruib mugažo käskuzkundaližen sisteman ripmatomut.

Parlamentan alakodin järgenduseližed valičendad oliba vn 2016 7. päiväl redukud, üläkodin — vn 2015 2. päiväl redukud. Nügüdläine päministr om [[Saadaddin Osmani]] vn 2017 keväz'kun 17. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Marokon administrativiž-territorialine jagand]].''

Valdkund jagase 16 agjaha, niišpäi kaks' polenke sijadasoiš [[Päivlaskmpol'ne Sahar|Päivlaskmpol'žen Saharan]] anneksiruidud territorijal. Agjad alajagasoiš provincijoikš da prefekturoikš.

== Eläjad ==
{| class="wikitable" style="float: right; margin-left: 10px"
! colspan="4"  style="text-align:center; background:#cfb;"| Marokon ristitišt 
|-
! style="background:#cfb;"| Voz'
! style="background:#cfb;"| Millionad
|-
| style="text-align:left;"|1971 || style="text-align:right;"| 15.7
|-
| style="text-align:left;"|1990 || style="text-align:right;"| 24.8
|-
| style="text-align:left;"|2009 || style="text-align:right;"| 32.0
|-
| colspan="2" style="text-align:left;"| <small>Purde: OECD/Mail'man Bank</small>
|}
[[Fail:Morocco ethno 1973 all v2.svg|right|thumb|Marokon etnolingvistižed gruppad]]
Marokon eläjad oma arabiziruidud berberad vai [[berberad]], ristitišton 99%. Kaik hö oma [[islam|musul'manad]]-sunnitad. Verazmäižed eläjad — [[ispanijalaižed]] da [[francijalaižed]], läz 1%, uskondan mödhe hö oma hristanuskojad, judaistad (läz 6 tuh. rist. vl 2010) i bahai-uskondan polenpidajad. [[Ispanii|Ispanijas]] eläb 700 tuhad [[marokolaižed|marokolaižid]], [[Francii|Francijas]] — üks' million marokolašt. Berberan znamasižed lidnad oma [[Marrakeš]], [[Agadir]] da [[Nador]].

Kaikiš suremb valdkundan ristitišt om nügüd'. Eläjiden enambuz eläb mererandan i [[Rif (mäged)|Rif-mägiden]] keskes. 

=== Keled ===
[[Fail:Arabic Dialects.svg|thumb|Araban kelen paginoiden kart]]
[[Araban kel']] i [[berberan kel']] oma oficialižed. [[Araban kel'|Araban kelel]] pagižeb läz 90% eläjid. Marokos pagištas araban kelen darigža-paginal. [[Berberan kel'|Berberan kelel]] pagižeb 28% eläjid. [[Francijan kel']] om levitadud kuti biznesan, valdkundan i diplomatijan kel'.

== Ižanduz ==
Marokon ekonomik om liberaline. Vspäi 1993 ohjastuz vedab privatizacijan politikan. Vozil 2003−2007 Marokon ekonomik kazvoi paremba mi regionan toižed valdkundad.

Holitišiden sarakod anttas [[kogosüdäiprodukt]]an läz pol't. Tegimišt andab necen produktan nelländest. Nened sarakod kazdas teramba toižid: [[turizm]], informacižed tehnologijad, [[sido (ižandusen sarak)|sido]], [[tekstiline tegimišt]].

Maižanduz andab läz 14% [[kogosüdäiprodukt|KSP:d]], no siš radab ristitišton 40..45%.

Valdkundan sal'hen znamasine purde oma [[fosfor|fosfatad]], sikš mail'mtorgusen fosfatoiden arvoiden köläiduz valatoitab Marokod lujas.

Radotomiden lugu oli 9,6% vl 2008.

Valdkundan irdpol'ne velg oli US$20 mlrd vl 2002; nece om kogosüdäiproduktan pol'.

=== Energetik ===
[[Lämuzelektrostancii|Lämuzelektrostancijad]] oma energetikan aluseks, ned ratas [[hil'|hilen]] turbiš. Elektroenergijan kulutuz kazvab teravas, i Marokon ohjastuz ecib energijan uzid purtkid, mugomid, kut päiväižen energii i [[londuseline gaz|londuseližen gazan]] energii.

=== Transport ===
Marokos om 56 986 km avtoteid da 610,5 km avtostradoid, 2010 km raudteid. Raudteiden nacionaline operator om ONCF.

Valdkundas radab 27 lendimportad lendahtamižsargoiden saudud kovanke krepindanke.

== Homaičendad ==
<references />

== Irdkosketused ==
;Tobmuz
* [http://www.maroc.ma/ Marokon ohjastusen da kunigahan sait (''maroc.ma'').] {{ref-ar}} {{ref-ber}} {{ref-fr}} {{ref-es}} {{ref-en}}
* [http://www.parlement.ma/ Marokon parlamentan oficialine sait (''parlement.ma'').] {{ref-ar}} {{ref-fr}} {{ref-es}} {{ref-en}}

;Ühthine informacii valdkundas
* [http://www.moroccoworldnews.com/ Marokon mail'man uzištused (''moroccoworldnews.com'').] {{ref-en}}
* [http://www.visitmorocco.com/ Marokon turizman sait (''visitmorocco.com'').] {{ref-nl}} {{ref-de}} {{ref-en}} {{ref-es}} {{ref-fr}} {{ref-it}} {{ref-pl}} {{ref-pt}} {{ref-ru}} {{ref-sv}} {{ref-ar}}
{{Commons|Morocco}}

{{Afrik}}

[[Kategorii:Marok| ]]
