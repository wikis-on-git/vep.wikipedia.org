{| border=1 align=right cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big><big>'''المغرب‎‎''' ''(Al'-Magrib)''<br />'''Marok'''</big></big>
|-
| style="background:#efefef;" align="center" colspan=2 |
{| border="0" cellpadding="2" cellspacing="0"
|-
| align="center" width="140px" | [[Fail:Flag of Morocco.svg|150px]]
| align="center" width="140px" | [[Fail:Coat of arms of Morocco.svg|150px]]
|-
| align="center" width="140px" | 
| align="center" width="140px" | 
|}
|-
| align=center colspan=2 | [[Fail:Morocco in its region (de-facto and disputed hatched).svg|300px]]
|}
'''Marok''' vai '''Marokko''' ({{Lang-ar|المغرب‎‎}}) ''(Al'-Magrib)'' om valdkund [[Afrik]]as. Oficialine nimi om '''Marokon Kunigahuz'''. Marok om [[Magrib]]-regionan pala; neche regionha mülüdas nugažo [[Tunis]], [[Alžir]], [[Mavritanii]] da [[Livii]]. Nenihe valdkundoihe Marok om sidatud kul'turižikš, istorižikš, kaikil nenil valdkundoil om ühthine [[Araban kel'|kel']].

Marok om konstitucine [[monarhii]] suimanke (parlamentanke). Marokon kunigahal om surid' oiktusid, ozutesikš, hänele sab pästta radmaspäi suim. Radonoigendai tobmuz om ohjastusel da kunigahal. Kunigaz mugažo pästab dekretad, kudambad kuctas ''dahiroikš''; nenil dekretoil om käskusiden vägi. Tantoižed valičendad oliba vl. 2011.

Politine pälidn om [[Rabat]], no kaikiš suremb lidn om [[Kasablank]]; toižed sured lidnad: [[Marrakeš]], [[Tetuan]], [[Tanžer]], [[Sale]], [[Fes]], [[Agadir]], [[Meknes]], [[Udžda]] da [[Nador]].

Eläjad pagištas [[Araban kel'|araban]] da [[Berberan kel'|berberan]] kelil.

Eläjiden lugu — 33 241 000.</br>
Pind — 446 550 km<sup>2</sup>. Neche luguhu ei mülü [[Päivlaskmpol'ne Sahar|Päivlaskmpol'žen Saharan]] pind. 

== Valdkundan nimi ==
Täuz' valdkundan nimi [[Araban kel'|araban kelel]] om '''al'-Mamlakat al'-Magribijja''' ({{lang|ar|المملكة المغربية}}), mi znamoičeb: ''"Päivlaskmpol'ne Kunigahuz"''. Tobjimalaz-žo valdkund kuctas '''Al'-Magrib'''-nimeks, mi znamoičeb: ''"Päivlaskm"''. 

Vepsän '''Marok'''-nimi om velgsana, kudamb om tulnu [[Ispanijan kel'|ispanijan]] vai [[Portugalijan kel'|portugalijan]] kelespäi [[venäkelen]] kal't.

Völ nügüd'-ki [[farsi]]- da [[urdu]]-kelil Marok kuctas [[Marrakeš]]aks necen lidnan nimen mödhe. Iče [[Marrakeš]]-nimi om tulnu [[Berberan kel'|berberan kelespäi]], kus '''Mur-n-Akuš''' znamoičeb: ''"Jumalan Ma"''.

[[Turkan kel'|Turkan kelel]] Marok kuctas Fasaks [[Fes]]-lidnan nimen mödhe.

== Istorii ==
[[Fail:Idrisids coin minted at Al Aliyah Morocco 840 CE.jpg|thumb|right|Idrisidoiden rahut (840 v.)]]
Ezmäine tutab valdkund Marokon territorijal oli Berberiden Mavritanii-kunigahuz, kudamban kunikaz oli Bokh I. Nece valdkund oli Pohjoižmarokos. Se oli olmas vhesai 110 EME. Sid' nügüdläine Marok putui rimalaižiden valdha. [[Riman Imperii|Riman imperijan]] tobmuz lopihe vl. 429, konz Marokho tuliba [[Vandalad]].[[Fail:Chellah interior hill.jpg|thumb|left|Rimalaižen Čella-lidnan ruinad Rabatas]]

Musul'manad anastiba Marokon territorijad VII voz'sadas. Hö toiba [[islam]]an, ičeze [[Araban kel'|araban kelen]] da ohjastandan sisteman. Ezmäine islamine valdkund Marokos oli Nekoran Kunigahuz. Vspäi 780 Marokon ohjasti [[Idrisidad|Idrisidoiden]] dinastii. Marok tegihe teravas opendusen da tedon keskuseks araban mail'mas.

XI vsadaspäi Marokos valdoičiba berberižed dinastijad, kaikiš vägevambikš niišpäi tegihe Al'moravidad da Al'mohadad. Sil aigal Marok oli pävägen Magribas, [[Ispanii|Ispanijas]] i kaikes Keskmeren regionas. XIII vsadaspäi valdoiči Merinidoiden dinastii. XIV vsadas Ispanijas ozaiži [[rekonkist]], i sigäpäi Marokho pageniba äjad arabad da evrejad. Saadidoiden dinastijan al Marok möst tegihe lujas vägevaks araban valdkundaks; se kaiči ičeze ripmatomut portugalijalaižišpäi da osmanoišpäi (kut, ozutesikš, toras Ksar-al'-Kebiras). Al'-Mansur-sultanan ohjanduz toi Marokole prestižad da bohatust.

Al'-Mansuran surman jäl'ghe hänen poigad jagoiba mad, no vl. 1666 se möst tehihe ühthižeks, kogonaižeks. Siš aigaspäi Marokon om valdoinu Alauitoiden dinastii.

Vl. 1912, [[Ezmäine Marokon Krizis|Ezmäižen Marokon Krizisan]] da [[Agadiran krizis]]an jäl'ghe, Marok oli jagatud [[Ispanii|Ispanijan]] da [[Francii|Francijan]] protektoratoihe, a vl. 1956 se möst tegihe ripmatomaks kunigazkundaks. Sultan [[Muhammed V|Muhammed V, Marokon kunigaz]] tegihe kunigahaks vl. 1957. 

Hänen surman jälghe, vl. 1961, kunigahaks tegihe [[Hasan II (Marokon kunigaz)|Hasan II]]. Ezmäižed ühthižed valičendad oliba vl. 1963. [[Ispanii|Ispanine]] [[Ifni]] om pördnus Marokole vl. 1969. Vl. 1973 om sänus POLISARIO-front; sen metoks siš aigaspäi om tehnus [[Päivlaskmaine Sahar|Päivlaskmaižen Saharan]] joudutand.

== Politine sistem ==
Marok om ''de-jure'' konstitucine parlamentine kunigahuz valitud suimanke. No üks'-se kunigahal om radonoigendajad tobmut. Valdkundas funkcioniruib äipartine sistem. Oppozicižed partijad oma legaližed. 

Ohjastusen pämez' om päministr. Radonoigendai tobmuz om ohjastusen käziš, a käskusenandai tobmuz om ohjastusel da kaks'kodižel suimal. Üks' suimankodi kuctas Marokon Ezitajiden Assamblejaks, toine - Nevojiden Assamblei. Marokon konstitucii garantiruib mugažo käskuzkundaližen sisteman ripmatomuden.

== Geografijan andmused ==
[[Fail:village atlas.jpeg|thumb|[[Atlas (mäged)|Atlas-mäged]] Marokos]]
[[Fail:Essaouira beach.jpg|thumb|right|Essauiran pläž]]
[[Fail:Barrage Bin el Ouidane 1.JPG|thumb|right|Bin-el'-Uidan-padosein]]
Marok sijadase Pohjoižafrikas, [[Keskmeri|Keskmeren]] suvirandal, sen päivlaskmpoles. [[Gibraltaran sal'm]] erigoitab Marokon [[Evrop]]aspäi. Marokon randal om koume ispaništ eksklavad - [[Seut]], [[Pen'jon de Veles de la Gomera]] da [[Melil'ja]]. Päivlaskmal da suvel Marokol om maröun [[Alžir]]anke. Politižiden süiden tagut nece röun om sauptud vspäi 1994.

Sikš ku Marok kontroliruib de-fakto [[Päivlaskmaine Sahar|Päivlasmašt Saharad]], sil om pit'k maröun [[Mavritanii|Mavritanijanke]].

Marokos om korktoid mägid. [[Atlas (mäged)|Atlas-mäged]] oma valdkundan keskuses da suvipoles. [[Rif (mäged)|Rif-mäged]] oma Marokon pohjoižpoles. Mägiš elädas [[berberad]].

Valdkundan suves om [[Saharan rahvahatoi ma|Sahar]] - kaikiš suremb rahvahatoi ma mail'mas. Saharas om vähä rahvast, i sen ekonomine znamoičend om lujas kaid.

Kaikiš suremb lidn valdkundas om [[Kasablank]], a pälidn - [[Rabat]].

Marokon rahvahan Internet-domen om .ma

== Eläjad ==
{| class="wikitable" style="float: right; margin-left: 10px"
! colspan="4"  style="text-align:center; background:#cfb;"| Marokon ristitišt 
|-
! style="background:#cfb;"| Voz'
! style="background:#cfb;"| Millionad
|-
| style="text-align:left;"|1971 || style="text-align:right;"| 15.7
|-
| style="text-align:left;"|1990 || style="text-align:right;"| 24.8
|-
| style="text-align:left;"|2009 || style="text-align:right;"| 32.0
|-
| colspan="2" style="text-align:left;"| <small>Purde: OECD/Mail'man Bank</small>
|}
[[Fail:Morocco ethno 1973 all v2.svg|right|thumb|Marokon etnolingvistižed gruppad]]
Marokon eläjad oma arabiziruidud berberad vai berberad. Kaik ned oma [[islam|musul'manad]]-Sunnitad. Verazmäižed eläjad - ispanijalaižed da francijalaižed. [[Ispanii|Ispanijas]] eläb 700000 marokolašt, [[Francii|Francijas]] - üks' million marokolašt. Berberan znamasižed lidnad oma [[Marrakeš]], [[Agadir]] da [[Nador]].

Eläjiden enambuz eläb merirandan da [[Rif (mäged)|Rif-mägiden]] keskes. 

=== Keled ===
[[Fail:Arabic Dialects.svg|thumb|Araban kelen paginoiden kart]]
[[Berberan kel'|Berberan kelel]] pagižeb 28% eläjid. Araban kelel pagižeb läz 90% eläjid. [[Araban kel']] da [[berberan kel']] oma oficialižed. Marokos pagištas araban kelen darigža-paginal.

== Ižanduz ==
Marokon ekonomik om liberaline. Vspäi 1993 ohjastuz vedab privatizacijan politikan. Vozil 2003 - 2007 Marokon ekonomik kazvoi parembil tempoil, mi regionan toižed valdkundad. 

Servisan sektor andab läz pol't Südäimišt Ühthišt Produktad. Tegimišt andab nelländesen necidä produktad. Teramba toižid kazdas [[turizm]], informacižed tehnologijad, sido da tekstiline tegimišt.

Maižanduz andab läz 14% Südäimišt Ühthišt Produktad, no siš radab ristitišton 40 - 45%.

Valdkundan sal'hen znamasine purde - [[fosfatad]], sikš fosfatoiden arvoiden köläiduz mail'mtorguses lujas valatoitab Marokod. 

Radotomiden lugu oli vl. 2008 9,6%.

Valdkundan irdpol'ne velg oli vl. 2002 20 mlrd $; nece om Südäimižen Ühthižen Produktan pol'.

=== Energetik ===

Elektroenergetikan aluz - lämuzelektrostancijad, kudambad ratas hilen turbiš. Elaktroenergijan kulutuz kazvab teravas, i Marokon ohjastuz ecib energijan uzid purtkid, mugomid, kut päiväižen energii, londuseližen gazan energii i t.

=== Transport ===

Marokos om 56,986 km teid da 610.5 km avtostradoid, 2010 km raudteid. Raudteiden nacionaline operator om ONCF.

Valdkundas om 27 lendimportoid, kudambiden lendahtandan da ištutandan jonoil om kova krepind.

{{Afrik}}

[[Kategorii:Marok]]
