{{10000}}
{{Eländpunkt
 | Nimi = Tihuan<br />Tijuana
 | Lidnanznam = Tijuana, Mexico, COA, Escudo.jpg
 | Flag = 
 | Lidnanznam text = Tihuanan lidnanznam
 | Flag text = 
 | Valdkund = Meksik
 | Eläjiden lugu = 1,902,385
 | Voz' = 2019
 | Pind = 637
 | Fail = Zona Rio Tijuana.jpg
 | Pämez' = Arturo Gonsales Kruz<br />(reduku 2019,<br />''Arturo González Cruz'')
 | Telefonkod = +52-664
 | Aigvö = tal'vel [[UTC]]−8,<br />kezal [[UTC]]−7
}}
[[Fail:Location map Tijuana.png|thumb|left|250px|Lidnan transportkart (2013) ümbrištonke]]
'''Tihuan''' ({{lang-es|Tijuana}} [tiˈxwana], anglijan kelen virkand: [tiːˈ(h)wɑːnə]) om lidn da municipalitet [[Meksik]]an lodehližes čogas. Se om [[Alakalifornii]]-štatan kaikiš suremb lidn, valdkundan kudenz' lidn eläjiden lugun mödhe. Sädab aglomeracijad AÜV:oiden [[San Diego]]-lidnanke, miččen keskuz sijadase 25 km pohjoižhe-lodeheze.

== Istorii ==
Eländpunkt mainitase vl 1829 kuti Tihuan-rančo (kabjživatferm) sada nellikkilometrad pindal. Nimituz om sijaližen [[kumijai]]-rahvahan vajehtadud ''tivan''-sana «mererand». Vl 1848 Tihuanan territorii kändihe röunmaks. Vl 1864 lidnan ohjastuz i käskuzkund oliba sätud. Lidn om registriruidud oficialižikš vn 1889 11. päiväl semendkud, se lugese alusenpanendan dataks. Municipalitet om tehtud vl 1925.

Tihuan šingotase AÜV:oiden da Meksikan äiluguižil ühthižedheotandoil (''makiladorad'') i ühthekeradamižen tegimil neniš sarakoiš: medicinine tehnik (lider kontinental), elektrotehnik i kodielektronik, avtosauvomine da avtoiden palad, aerokosmine mašiništ ([[Airbus]]), sauvondmaterialad, sömtegimišt. Turizm röunmanno, AÜV:oiden kellkeskused ratas lidnas mugažo.

== Geografijan andmused ==
[[Fail:Border USA Mexico.jpg|thumb|left|250px|Tihuan om oiktalpäi, [[San Diego]]n municipalitet om huralpäi. Meksikan i AÜV:oiden valdkundröun]]
Lidn sijadase štatan lodehes, 0..500 m korktusil, 31 m ü.m.t. keskmäižel korktusel. [[Tün' valdmeri|Tünen valdmeren]] rand om lidnas, no lidnan keskuz om saudud 15 kilometras päivnouzmha sišpäi. Reljef om koverikaz: kan'jonad, kukhad, mäged. Tihuan-jogi ({{lang-es|Río Tijuana}}, 159 km pitte) läbitab lidnad päivnouzmaspäi lodeheze i lankteb valdmerhe San Diegon territorijal, sen vedhuz reguliruiše.

[[Amerikan Ühtenzoittud Valdkundad|AÜV:oiden]] röun sijadase ani pohjoižhe lidnaspäi. Ezilidnad: Rosarito 15 km suvipäivlaskmha, Tekate 20 km päivnouzmha. Matkad [[Ensenad (Alakalifornii)|Ensenad]]-porthasai — 70 km suvhe, štatan administrativižhe [[Mehikali]]-keskushesai om 145 km päivnouzmha orhal vai 177 km avtotedme, [[Mehiko]]-pälidnhasai om 2300 km suvipäivnouzmha orhal vai 2765 km avtotel.

== Eläjad ==
Vn 2010 Meksikan rahvahanlugemižen mödhe lidnan municipalitetan eläjiden lugu oli 1 589 683 ristitud 1239 km² pindal. Kaikiš suremb ristitišt om nügüd'. Kaik 2,1 mln ristituid elädas ezilidnoidenke (2019). Läz 5 mln eläjid om AÜV:oiden [[San Diego]]-lidnanke.

Potencialižiden emigrantoiden AÜV:oihe valu kaikes miruspäi lopiše lidnas, ka sen ristitišt ližadub teravas. Sil-žo aigal [[AÜV:oiden eläjad|amerikalaižed]] tuldas Tihuanha millionad kerdoid vodes, hö sirtas elämhä (no ei rata) lidnas mugažo madaloiden arvoiden tagut kacmata ogerusiden surhe lugumärha.

== Transport ==
Avtobusad, kiruhavtobusad i taksid oma kundaližeks transportaks lidnas. Kiruhtramvain jono ühtenzoitab San Diegonke. Lidn om znamasine avtoteiden hab Meksikan südäirajonihe da tagaz.

Rahvahidenkeskeine soda- da civiline Tihuan-lendimport Abelardo Rodriges-jenaralan nimed (''TIJ'', 8,9 mln passažiroid vl 2019) sijadase lidnan pohjoižpäivnouzmas, 300 metras AÜV:oiden röunaspäi. Tehtas passažirreisid Meksikan äjihe lidnoihe, om jügureisid AÜV:oihe.

== Homaičendad ==
<references />

== Irdkosketused ==
* [http://tijuana.gob.mx/ Lidnan oficialine sait (''tijuana.gob.mx'').] {{ref-es}}
{{Commons|Tijuana}}

[[Kategorii:Tihuan| ]]
[[Kategorii:Meksikan lidnad]]
[[Kategorii:Eländpunktad kirjamišton mödhe]]
[[Kategorii:Alakalifornii]]
