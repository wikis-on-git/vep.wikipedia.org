{{Taxobox
 | name         = Taiginmarjad
 | image title  = Taiginmarjad
 | image file   = Crataegus sanguinea kz03.jpg
 | image descr  = Ehtmätomad taiginmarjad semendkun lopus, [[Berlin]], [[Saksanma]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Rozänikoižed]] (''Rosales'')
 | familia      = [[Rozanvuiččed]] (''Rosaceae'')
 | genus        = [[Taiginmarjad (heim)]] (''Crataegus'')
 | species      = '''Taiginmarjad'''
 | latin        = {{btname|Crataégus sanguínea |[[Pallas Petr Simon|Pall.]] (1784)}}
 | wikispecies  = Crataegus sanguinea
 | commons      = Category:Crataegus sanguinea
 | itis         = 836479
 | ncbi         = 416296
 | range map    =
}}
'''Taiginmarjad''' ({{lang-la|Crataegus sanguinea}}) om levitadud dekorativine [[penzaz]] vai pen' [[pu]]. Mülüb [[Rozanvuiččed]]-sugukundha.

== Leviganduz ==
Londuseližen arealan piduz om enamba vit tuhad kilometrid, se om [[Sibir']], [[Kazahstan]], [[Mongolii]] i [[Kitai]]. Ištutadas [[Venäma]]n evropižes palas amussai pöudverižiš šoiduiš, teveril, puištoiš. Taiginmarjad oma mectunuded Venäman evropižes palan keskuses.

Kazvab mecstepin (tobjimalaz), [[mec]]an i [[step'|stepin]] zonoiš, harvas kuivas mecas, mecanröunoidme i pallištoil, luhtoil. Sädab penid žomid sijidme. Pakaiženvastaine kazmuz. Navedib letkesižid allüvialižid mahusid [[kločkivi|kločkivenke]]. Elänzoitab hüvin äjil mahusil, no ei tirpi lähižid gruntvezid i sur'vezid.

== Ümbrikirjutand ==
Korged ogakaz penzaz 1..4 m korkte, harvamb pen' pu 6 metrhasai korkte, tüvi 10 santimetrhasai diametral. Kor' om muzaburan vai burhahkan mujun. Oksad oma rusttad vai muzarusttad loštajad. Lehtesed čereduisoiš, ned oma munanvuiččed formal. Lehtesiden varded oma 0,5..2 sm pitte. Änikuz om kändaz 3..4 sm pitte.

Kazvab vitkos, no eläb 200..400 vodhesai. Äikerdoitas semnil vai vezoil. Plodud oleskeldas 10..15-voččes igäs, oma küpsad sügüz'kus-redukus. Ploduiden hüvä satuz ripub haloiden olmatomudespäi änikoičendan aigan i ploduiden travijoiden vähäs luguspäi.

== Toižendad ==
Taiginmarjad oma ottud kul'turkazmuseks vspäi 1822. [[Ivan Mičurin]] pölüstoiti [[pihl'|pihläd]] taiginmarjoiden heid'omal i sai ''Crataegosorbus miczurinii''-gibridad södabidenke ploduidenke kargištuseta.

* ''Crataegus sanguinea'' var. ''chlorocarpa''
* ''C. s.'' var. ''genuina''
* ''C. s.'' var. ''glabra''
* ''C. s.'' var. ''incisa''
* ''C. s.'' var. ''inermis''
* ''C. s.'' var. ''villosa''

== Kacu mugažo ==
* [[Taigin]]

== Homaičendad ==
<references />

[[Kategorii:Rozanvuiččed]]
[[Kategorii:Kazmused kirjamišton mödhe]]
[[Kategorii:Plodpenzhad]]
[[Kategorii:Dekorativižed kazmused]]
[[Kategorii:Mezikazmused]]
[[Kategorii:Zell'kazmused]]
