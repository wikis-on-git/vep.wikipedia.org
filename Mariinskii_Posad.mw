{{Eländpunkt
 | Nimi = Mariinskii Posad<br />Мариинский Посад <small>(ven.)</small><br />Сĕнтĕрвăрри <small>(čuv.)</small>
 | Lidnanznam = Coat of Arms of Mariinsky Posad (Chuvashia).png
 | Flag = Flag of Mariinsky Posad (Chuvashia).png
 | Lidnanznam text = Mariinskii Posadan lidnanznam
 | Flag text = Mariinskii Posadan flag
 | Valdkund = Venäma
 | Eläjiden lugu = 8,755
 | Voz' = 2017
 | Pind = 14.45
 | Fail = Mariinsky Posad East side of pedestrian street.jpg
 | Pämez' = Aleksandr Budnikov (2015—)
 | Telefonkod = +7-83542-xx-xxx
 | Avtokod = 21. 121
 | Aigvö = [[UTC]]+3 ([[MSK]]+0)
}}
'''Mariinskii Posad''' ({{lang-ru|Мариинский Посад}}, {{lang-cv|Сĕнтĕрвăрри}}) om [[Venäma]]n lidn da lidnankund [[Čuvašijan Tazovaldkund]]an pohjoižes. Se om [[Mariinskii Posadan rajon]]an administrativine keskuz (vspäi 1927) da üks'jäine lidn.

== Istorii ==
Marilaižiden amuine lidnut sijazihe Sundirin mägen pohjanno amuižes aigas. Čuvašalaižiden külä sündui sen jäl'ghe. Eländpunkt mainitase ezmäižen kerdan aigkirjas vl 1620 kuti ''Sundir'''. Nimitadas čuvašan kelel ''Сĕнтĕрвăрри'' tähäsai kahten penen jogen mödhe (nüg. Üläsundirk i Alasundirk), nimi kändase «Sundirin jogensu». Vl 1856 ühtenzoittihe lähižidenke külidenke da anttihe lidnan statusad udenke venäkel'ženke nimenke, Venäman imperatoran Marija Aleksandrovna-akan oiktastuseks.

== Geografijan andmused ==
Lidn sijadase [[Volg]]-jogen oiktal randal, 80 m ü.m.t. keskmäižel korktusel. Emändan vai Sundirin mägi ({{lang-ru|Государева гора}}, {{lang-mrj|Аламнер}} vai ''Аралы курык'') om pirtud lidnanznamal, seižub lidnan päivnouzmas. Matkad [[Čeboksarad|Čeboksarhasai]] om 25 km päivlaskmha orhal vai 45 km avtotedme. Lähembaine lidn om [[Novočeboksarsk]] 7 km päivlaskmha orhal vai 25 km avtotedme.

Mariinskii Posad om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 9 088 ristitud, rajonan ristitišton kaks' videndest. Kaikiš suremb ristitišt oli vozil 1992—2001, läz 11 tuhad eläjid (vl 2000 — 11 100 rist.). [[Ortodoksine hristanuskond|Ortodoksižen hristanuskondan]] Ph. Stroican päjumalanpert' (1726) i Kazanin Jumalanmaman jumalanpert' (1761) oma udessündutadud lidnas.

== Ižanduz da transport ==
Ižandusen päsarakod oma turizm, sauvondmaterialiden tehmine (elektrokabeläd, elektroveimed, naglad) i sömtegimišt (leibkombinat, lihan ümbriradmižen edheotand), mugažo spirttegim om radmata. Professionaližen opendusen aluzkundad: Mariinskii Posadan tehnologine tehnikum i Marin valdkundaližen tehnižen universitetan filial (Joškar-Ol).

Avtobusad da taksid oma kundaližeks transportaks lidnas. Jogivaldmad oma turistlaivoiden täht.

== Irdkosketused ==
* [http://gov.cap.ru/default.aspx?gov_id=412 Lidnan ohjastusen lehtpoled Čuvašijan Tazovaldkundan tobmuden aluzkundoiden oficialižel portalal (''gov.cap.ru'').] {{ref-ru}}
{{Commons|Category:Mariinsky Posad}}

{{Čuvašijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čuvašijan Tazovaldkundan lidnad]]
[[Kategorii:Mariinskii Posadan rajon|*]]
