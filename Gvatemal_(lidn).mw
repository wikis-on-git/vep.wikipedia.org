{{10000}}{{A10000}}
{{Eländpunkt
 | Nimi = Gvatemal-lidn<br />Ciudad de Guatemala
 | Lidnanznam = Escudo de Armas de la Ciudad de Guatemala.svg
 | Flag = Bandera de la Ciudad de Guatemala.svg
 | Lidnanznam text = Gvatemalan lidnanznam
 | Flag text = Gvatemal-lidnan flag
 | Valdkund = Gvatemal
 | Eläjiden lugu = 2,149,107
 | Voz' = 2012
 | Pind = 692
 | Fail = Guatemala City (663).jpg
 | Pämez' = Rikardo Kuinjones Lemus<br />(semendku 2018—)
 | Telefonkod = +502-
 | Aigvö = [[UTC]]−6
}}
[[Fail:Guatemala city zones.png|thumb|left|200px|Lidnan zonad]]
'''Gvatemal-lidn''' ({{lang-es|Ciudad de Guatemala}}, enzne täuz' oficialine form — ''La Nueva Guatemala de la Asunción'') om [[Gvatemal]]an pälidn, valdkundan i [[Keskuzamerik]]an kaikiš suremb lidn. Mugažo se om [[Gvatemal (departament)|Gvatemal-departamentan]] administrativine keskuz.

== Istorii ==
Lidnan i valdkundan nimituz [[nahuatlin kel'|nahuatlin kelel]] ([[:nah:Cuauhtēmallān|''Cuauhtēmallān'']]) znamoičeb «äjiden puiden taho».

Eländpunktan aluz om pandud vl 1776. Necil vodel ispanine kolonialine administracii sirdi Gvatemalan pälidnad neche lidnha (''Uz' Gvatemal'') De La Ermita-alangištos, sikš miše luja manrehkaiduz mureni ''Vanh Gvatemal'' (Santjago-de-los-Kabal'jeros-lidn).

Vspäi 1840 Gvatemal-lidn om ripmatoman ühtennimižen valdkundan pälidnaks.

== Geografijan andmused ==
Lidn sijadase valdkundan suves, Gvatemalan mägišton suvipäivnouzmas, alangištos, 1500 m korktusel valdmeren pindan päl. Lähembaine om Pakai-vulkan, se om aktivine.

Klimat om [[subekvatorialine vö|subekvatorialine]] mägiden. Kun keskmäine lämuz om +18..+21 C° vodes läbi. Paneb sadegid 1660 mm vodes. Kuiv sezon om kül'mkus-sulakus (0-30 mm kus). Minimaline fiksiruidud lämuz om +6 C°. Manrehkaidused oma paksud (lujad oliba vll 1917 i 1976). Tropižed torokad oleldas lidnas.

Gvatemal-lidn jagase 22 zonaks. Ei ole olmas zonoid nomeranke 20, 22 da 23, niiden territorii läksi planaspäi toižhe municipalitetha.

== Eläjad ==
Vl 2012 eläjiden lugu oli 2 149 107 ristitud. Läz 4,7 mln ristituid eläb ezilidnoidenke.

Ristitišton kaks' videndest oma [[maja (civilizacii)|kiče-maja]]-indejalaižed, toižed oma ''mestizo'' (vaugedverižiden da indejalaižiden jäl'gelaižed) da ispanijalaiženke augotižlibundanke. Eläjiden koume videndest om [[katoline jumalankodikund|katoližen jumalankodikundan]] uskojad, om äi [[protestantizm|protestantoid]]-ki.

== Transport ==
Avtobusad da kiruhavtobusad (isp. ''Transmetro'') oma kundaližeks transportaks lidnas. Avtobusühtenzoituz (isp. ''Transurbano'') om Keskuzamerikan pälidnoidenke da Meksikan suvilidnoidenke.

Rahvahidenkeskeine soda- da civiline La Aurora-lendimport (''GUA'') sijadase 6 km suvhe lidnan keskusespäi. Sišpäi tehtas reisid Keskuzamerikan äjihe maihe, AÜV:oihe, Meksikha, [[Madrid]]ha i [[Bogota|Bogotha]], jügureisid Amerikadme da Päivlaskmaižhe Evropha.

== Homaičendad ==
<references />

== Irdkosketused ==
* [http://www.muniguate.com/ Gvatemal-lidnan oficialine sait (''muniguate.com'').] {{ref-es}}
{{Commons|Ciudad Guatemala}}

{{Pohjoižamerikan pälidnad}}

[[Kategorii:Gvatemal (lidn)| ]]
[[Kategorii:Gvatemalan lidnad]]
[[Kategorii:Eländpunktad kirjamišton mödhe]]
[[Kategorii:Gvatemal|*]]
[[Kategorii:Pälidnad]]
[[Kategorii:Gvatemal (departament)|*]]
