{{Valdkund
| Nimi = Kazahstanan Tazovaldkund<br />Қазақстан Республикасы <small>(kaz.)</small><br />Республика Казахстан <small>(ven.)</small>
| Valdkundznam = Coat of arms of Kazakhstan.svg
| Flag = Flag of Kazakhstan.svg
| Valdkundznam text = Kazahstanan valdkundznam
| Flag text = Kazahstanan flag
| Pälidn = Astan
| Eläjiden lugu = 17,221,097<ref>[http://www.stat.gov.kz/faces/homePage?_adf.ctrl-state=15v9s50oze_253&_afrLoop=37670641117232 Vl 2014 sulakun 1. päiväl Kazahstanan Tazovaldkundan ristitišton lugumär. — Kazahstanan Tazovaldkundan statistikan agentuz (stat.gov.kz).] {{ref-kz}}</ref>
| Voz' = 2014
| Pind = 2,724,902<ref>[http://www.auzr.kz/ru/lands/835-2012-02-28-04-58-17 Kazahstanan pind (vn 2011 kül'mkun 1. päivän andmused). — Kazahstanan Tazovaldkundan maresursoiden ohjandusen agentuz (auzr.kz).] {{ref-ru}}</ref>
| Kart = Kazakhstan in its region.svg
| Kel' = [[kazahan kel'|kazahan]], [[venäkel']]
| Valdkundan pämez' = [[Nazarbajev Nursultan|Nursultan Nazarbajev]]
| Päministr = [[Masimov Karim|Karim Masimov]]
| Religii = [[islam]], [[hristanuskond]]
| Valüt = [[kazahstanan tenge]] (KZT)
| Internet-domen = [[.kz]]<nowiki>, </nowiki>[[.қаз]]
| Telefonkod = +76<nowiki>, </nowiki>+77
| Aigvö = [[UTC]]+5...+6
}}
'''Kazahstan''' ([[kazahan kel'|kaz.]]: ''Қазақстан'', [[venäkel'|ven.]] ''Казахстан''), täuz' oficialine nimi — '''Kazahstanan Tazovaldkund''' ([[kazahan kel'|kaz.]] ''Қазақстан Республикасы'', [[venäkel'|ven.]] ''Республика Казахстан''), om valdmererandatoi valdkund [[Azii|Azijas]] da [[Evrop]]as paloin. Pälidn om [[Astan]].

Kazahstanan pind om 2,724,902 km² (ühesanz' sija mail'mas).

== Istorii ==
Vl 1991 tal'vkun 16. päiväl Kazahstan tedoti ičeze ripmatomudes [[Nevondkundaline Ühtištuz|NSTÜ]]:späi. Ühesas päiväs päliči, 25. päiväl, ripmatomuz tegihe täudeks.

Jäl'gmäine valdkundan Konstitucii<ref>[https://en.wikisource.org/wiki/The_Constitution_of_the_Republic_of_Kazakhstan Kazahstanan Konstitucijan tekst Vikipurtkiš.] {{ref-en}}</ref> oli ottud kaiken rahvahan referendumal vl 1995 elokun 30. päiväl. Se om väges voziden 1998, 2007 da 2011 znamasižiden vajehtusidenke.

== Geografijan andmused ==
[[Fail:Kazakhstan World Wind blank.png|thumb|left|250px|Kazahstanan fotokuva kaimdajaspäi.]]
Kazahstanal oma mavaldkundröunad [[Venäma]]nke päivlaskmas da pohjoižes (röunoiden piduz om 7644 km)<ref>[https://www.cia.gov/library/publications/the-world-factbook/geos/kz.html Kazahstan. — Mail'man faktoiden kirj (Cia.gov).] {{ref-en}}</ref>, [[Kitai]]nke päivnouzmas (1765 km), [[Kirgizstan]]an (1212 km), [[Uzbekistan]]anke (2330 km) da [[Turkmenistan]]anke (413 km) suves. Ühthine maröunoiden piduz om 13364 km. Kazahstanan päivlaskmaižed randad lainištab [[Kaspijan meri]] (randanpird — 1894 km), suvipäivlaskmas om kuidahtanu [[Aralmeri]] (kaks' vezištod, randanpird — 1070 km). Kazahstan om valdmererandatoi valdkund, surembaine mugoine mail'mas.

Valkundan kaikiš korktemb čokkoim om [[Han Tengri]]-mägenoc (6995 m).

Londuseližed varad oma [[kivivoi]], [[londuseline gaz]], [[kivihil']], [[metall]]ad ([[raud|raudkivend]], [[vas'k]], [[alüminii|boksitad]], [[kuld]], [[cink]], [[hahktin]], [[marganc]], [[hrom]], [[nikel']], [[kobal't (himine element)|kobal't]], [[molibden]], [[uran (himine element)|uran]]).

== Politine sistem ==
[[Fail:Kazakh Parliament Astana.jpg|thumb|right|250px|Kazahstanan parlamentan pertid [[Astan]]as.]]
Ohjandusen form om unitarine [[prezidentiž-parlamentine tazovaldkund|segoitadud]] tazovaldkund dominiruijan partijanke. Valdkundan pämez' om prezident ([[kazahan kel'|kaz.]]: ''Қазақстан Республикасының Президенті''), kaik rahvaz valičeb händast videks vodeks, kahtenden strokun om voimuz (päiči ezmäižes prezidentas). Prezident om sodavägiden päkäsknik, valičeb päministrad da paneb händast radsijha parlamentan alakodin hüvästusen sandan jäl'ghe videks vodeks, paneb ministrid radsijha päministran nevondan mödhe.

Parlament ([[kazahan kel'|kaz.]]: ''Парламенті'') om kaks'kodine. Üläkodi om Senat ([[kazahan kel'|kaz.]]: ''Сенаты'') 47 ühtnijanke (32 oma delegatad kaksin kaikuččes regionaspäi, 15 — prezident paneb radnikusele) kudeks vodeks, Senatan pol' vajehtase kerdan koumes vodes. Mugažo kaik enččed valdkundan prezidentad oma Senatan ühtnijoikš ičeze elon pitte. Senatan ühtnijad pandas radnikusile Ülembaižen Käskuzkundan sudijoid prezidentan nevondan mödhe. Alakodi om Mažilis ([[kazahan kel'|kaz.]]: ''Мәжіліс'') 107 ühtnijanke (98 — kaik rahvaz valičeb, 9 — Kazahstanan Rahvahiden Suim oigendab) videks vodeks.

Prezidentan jäl'gmäižed valičendad oliba edel strokud, vl 2015 sulakun 26. päiväl. [[Nursultan Nazarbajev]] sai vägestust (oti 97,75%), sen om hänen videnz' strok. Valičendad parlamentha oliba mugažo edel strokud, vl 2012 vilukun 15. (kaik rahvaz) da 16. (Kazahstanan Rahvahiden Suimas) päivil. Vspäi 2014 sulakun 2. päiväspäi [[Karim Masimov]] om päministraks (jo oli vozil 2007-2012).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kazahstanan administrativiž-territorialine jagand]].''

Kazahstan alajagase 14 agjaha (üks'lugu [[kazahan kel'|kaz.]]: ''облысы'') da 2 lidnha valdkundan statusanke ([[Astan]]-pälidn, [[Alma-At]]). Völ om [[Baikonur]]-lidn eriližen statusanke, se om ottud kortomas [[Venäma]]l vhesai 2050. Agjad jagadas 175 rajonha (üks'lugu [[kazahan kel'|kaz.]]: ''ауданы''), sidä kesken 15 oma lidnoiš ([[Alma-At]] — 8, [[Astan]] — 3, [[Šimkent]] — 3, [[Karagandi]] — 2).

Mugažo valdkund alajagase vidhe statistižhe regionha.

== Eläjad ==
Vl 2014 enamba 65% Kazahstanan eläjid oliba [[kazahlaižed]], 21,8% — [[venänikad]], 3% — [[uzbekalaižed]], 1,8% — [[ukrainalaižed]], 1,4% — [[uigurad]], 1,2% — [[totarlaižed]]<ref>[http://stat.gov.kz/getImg?id=ESTAT081783 Vl 2014 vilukun 1. päiväl Kazahstanan Tazovaldkundan ristitišton lugumär etnosiden mödhe. — Kazahstanan Tazovaldkundan statistikan agentuz (stat.gov.kz).] {{ref-kz}}</ref>.

Kazahstanan järedad lidnad (enamba 300 tuh. ristitud vl 2014<ref>[http://www.stat.gov.kz/getImg?id=ESTAT075433 Vl 2014 vilukun 1. päiväl Kazahstanan Tazovaldkundan ristitišton lugumär agjoiden, lidnoiden, rajoniden, rajonkeskusiden da žiloiden mödhe. — Kazahstanan Tazovaldkundan statistikan agentuz (stat.gov.kz).] {{ref-kz}}</ref>): [[Alma-At]], [[Astan]]-pälidn, [[Šimkent]], [[Karagandi]], [[Aktobe]], [[Taraz]], [[Pavlodar]], [[Ust' Kamenogorsk]], [[Semei]].

=== Keled ===
Üks'jäine valdkundan kel' om [[kazahan kel']]. [[Venäkel']] om oficialižen statusanke kaiked valdkundadme.

== Rahvahanižanduz ==
Kazahstanan tengen znam: [[Fail:Tenge symbol.svg|10px]].

Kazahstanan päeksport om [[kivivoi]] (59%), [[raud]], sen ühthesuladused da tegesed (10%); toine eksport — [[londuseline gaz]] (5%), [[radioaktivižed elementad]] (4%), [[vas'k]] da sen ühthesuladused (4%), [[nižu]] (3%), [[kuld]] (3%), [[kivihil']] (1%), [[cink]] (1%), [[korund]] (1%). [[Kitai]] om valdkundan eksportan päühtnijaks. [[Venäma]] om valdkundan importan päühtnijaks.

== Homaičendad ==
<references />

== Irdkosketused ==
* [http://www.akorda.kz/ Kazahstanan Tazovaldkundan prezidentan oficialine sait.] {{ref-kz}} {{ref-ru}} {{ref-en}}
* [http://www.parlam.kz/ Kazahstanan Tazovaldkundan parlamentan oficialine sait.] {{ref-kz}} {{ref-ru}} {{ref-en}}
* [http://www.government.kz/ Kazahstanan Tazovaldkundan ohjastusen oficialine sait.] {{ref-kz}} {{ref-ru}} {{ref-en}}
* [http://egov.kz/ Kazahstanan e-valdkundan portal.] {{ref-kz}} {{ref-ru}} {{ref-en}}
* [http://www.stat.gov.kz/ Kazahstanan Tazovaldkundan statistikan agentuz (Қазақстан Республикасы Статистика агенттігі) (stat.gov.kz).] {{ref-kz}} {{ref-ru}} {{ref-en}}

{{Commons|Kazakhstan}}
{{Evrop}}
{{Azii}}

[[Kategorii:Kazahstan| ]]
