{{Eländpunkt
 | Nimi = Kampal<br />Kampala <small>(angl. i suahili)</small>
 | Lidnanznam = 
 | Flag = 
 | Lidnanznam text = Kampalan lidnanznam
 | Flag text = Kampalan flag
 | Valdkund = Ugand
 | Eläjiden lugu = 1,516,210
 | Voz' = 2014
 | Pind = 189
 | Fail = Kampalamontage.png
 | Pämez' = Erias Lukvago<br />(viluku 2011—)
 | Telefonkod = +256-(0)41
 | Aigvö = [[UTC]]+3
}}
'''Kampal''' ([[anglijan kel'|angl.]] i {{lang-sw|Kampala}}) om [[Ugand]]an pälidn da kaikiš suremb lidn. Se om Ugandan Keskagjan pälidn mugažo, ičeksaz — üks' 112 ümbrikospäi (Kampal-ümbrik).

Lidn om valdkundan politikan, ižandusen da opendusen päkeskuz.

== Istorii ==
Eländpunktan aluz om pandud vl 1890 [[Sur' Britanii|Suren Britanijan]] F. Lugard-kolonistal mectuztahon sijas.

Vl 1906 Kampal kändihe lidnaks, sid' lidn šingotihe Bugand-kunigahusen pälidnaks. Vspäi 1962 Kampal om Ugandan pälidn sen ripmatomuden sandan jäl'ghe.

== Geografijan andmused ==
Lidn sijadase läz [[Viktorii (järv)|Viktorii]]-järven pohjošt randištod. Kampalan avanport om [[Port Bell]] 10 kilometrad suvhe lidnaspäi.

Klimat om [[subekvatorialine vö|subekvatorialine]] pehmed vihmmecoiden. Kun päiväline kesklämuz om +22..+23 C° vodes ümbri. Paneb sadegid 1265 mm vodes, sidä kesken om kaks' kuivahkod sezonad: viluku-uhoku (131 mm) da kezaku-heinku (132 mm).

== Eläjad ==
Vn 2014 Ugandan rahvahanlugemižen mödhe eläjiden lugu oli 1 516 210 ristitud<ref>[http://www.ubos.org/onlinefiles/uploads/ubos/NPHC/NPHC%202014%20PROVISIONAL%20RESULTS%20REPORT.pdf ''Table 2.5.3. Population of the 20 Largest Urban Centres, 1991-2014'' // National Population and Housing Census 2014. Provisional results (Valdkundan ristitišt i kodiden rahvahanlugemine-2014). — Ugandan Statistikan büron sait (''ubos.org'').] — Lp. 19. {{ref-en}}</ref>, läz 2 mln ristituid elihe ezilidnoidenke. Kaikiš suremb lidnan ristitišt om nügüd'.

== Transport ==
Maršruttaksid i motociklad-taksid («boda-bod:ad») oma kundaližeks transportaks. Kampal ühtenzoitase raudtel Kenijan [[Nairobi]]-pälidnanke.

Rahvahidenkeskeine Entebbe-lendimport (''EBB'', 1,8 mln passažiroid vl 2018) om olmas vspäi 1927. Se sijadase 41 km suvipäivlaskmha avtotedme Kampalan rahaazjoiden keskusespäi Entebbe-lidnas (oli britanižen kolonialižen administracijan pälidnaks). Lendimportal soda- da civiline kävutand om olmas. Sišpäi da sihe tehtas reisid [[Afrik]]an, Päivlaskmaižen [[Evrop]]an da Päivlaskmaižen [[Azii|Azijan]] verhiže maihe.

== Homaičendad ==
<references />

== Irdkosketused ==
* [http://www.kcca.go.ug/ Kampal-pälidnan oficialine portal (''kcca.go.ug'').] {{ref-en}}

{{Afrikan pälidnad}}

[[Kategorii:Kampal| ]]
[[Kategorii:Ugandan lidnad]]
[[Kategorii:Eländpunktad kirjamišton mödhe]]
[[Kategorii:Ugand|*]]
[[Kategorii:Pälidnad]]
