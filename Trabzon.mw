{{Eländpunkt
 | Nimi = Trabzon
 | Lidnanznam = 
 | Flag = 
 | Lidnanznam text = Trabzonan lidnanznam
 | Flag text = 
 | Valdkund = Turkanma
 | Eläjiden lugu = 317,520
 | Voz' = 2018
 | Pind = 235
 | Fail = APortLot.jpg
 | Pämez' = 
 | Telefonkod = +90-(0)462
 | Aigvö = [[UTC]]+3
}}
'''Trabzon''' (mugažo [[turkan kel'|turkan kelel]], virktas [ˈtɾabzon], {{lang-hy|Տրապիզոն}} ''Trapizon''), ende mugažo '''Trapezund''' ({{lang-el|Τραπεζούντα}}) om lidn da meriport [[Turkanma]]n pohjoižpäivnouzmas. Se om [[Trabzonan agj]]an administrativine keskuz.

== Istorii ==
Eländpunktan aluz om pandud läz 756. vot EME. Se oli [[Amuine Grekanma|Amuižen Grekanman]] kolonii Τραπεζοῦς-nimitusenke (''Trapedzous''), [[Evsevii Kesarijalaine]]-istorikan mödhe. Vspäi 2014 agjan keskuzrajonan turkan oficialine nimituz om ''Ortahisar''.

Trabzon šingotase meriportal i turizmal. Kaivuztegimišton edheotandad oma ezilidnoiš, sadas nenid metalloid: vas'k, cink, hobed, raud, marganc. Sijaližed ančousad ([[sel'd'|sel'din]] toižend) kulutadas äiluguižiš restoranoiš, kazvatadud mecpähkmed i čajud lähttas portan kal't.

== Geografijan andmused ==
Lidn sijadase [[Mustmeri|Mustmeren]] randal, 50 m ü.m.t. keskmäižel korktusel, [[Kolat-Dag]]-mägen pohjal (3410 m).

Klimat om [[subtropine vö|subtropine]] valdmeren. Voden keskmäine lämuz om +15,2 C°, kaikiš lujemb pakaine oleskeli −7 C°. Läz ei olele haloid. Paneb sadegid 902 mm vodes, enamba tal'vel, minimum heinkus (35 mm).

== Eläjad ==
Vn 2011 Turkanman rahvahanlugemižen mödhe lidnan eläjiden lugu oli 305 231 ristitud. Kaikiš suremb ristitišt om nügüd'. Läz 800 tuhad eläjid om ezilidnoidenke, ned oma kaik Trabzonan agj faktižikš. Vspäi 2011 lugetas agjan kaikid eläjid lidnalaižikš.

[[Pontan grekalaižed|Pontan grekalaižiden]] kund eläb lidnas, no heišpäi vaiše vanhad ristitud pagištas ičeze kelel.

== Irdkosketused ==
* [http://trabzon.bel.tr/ Lidnan da agjan oficialine sait (''trabzon.bel.tr'').] {{ref-tr}}
{{Commons|Trabzon}}

[[Kategorii:Turkanman lidnad]]
[[Kategorii:Eländpunktad kirjamišton mödhe]]
[[Kategorii:Trabzonan agj|*]]
