{{Taxobox
 | name         = Lüpin
 | image title  = Lüpin
 | image file   = Люпины.JPG
 | image descr  = Lüpinan ''Lupinus texensis''-erikon kazmusiden änikod
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Bobänikoižed]] (''Fabales'')
 | familia      = [[Bobanvuiččed]] (''Fabaceae'')
 | genus        = '''Lüpin'''
 | latin        = {{btname|Lupinus |[[Linnei Karl|L.]], 1753}}
 | wikispecies  = Lupinus
 | commons      = Category:Lupinus
 | itis         = 25916
 | ncbi         = 3869
 | range map    =
}}
'''Lüpin''' ({{lang-la|Lupinus}}) om üks'voččiden i äivoččiden kazmusuden heim. Mülüb [[Bobanvuiččed]]-sugukundha. Läz 626 erikod, elonformad oleldas heinäd, pol'penzhaižed, pol'penzhad, penzhad.

== Leviganduz ==
Erikoden äjüz kazvab kahtel surel territorijal: ''Lupinus''-alaheimon erikod (läz 10) kazdas [[Keskmeri|Keskmeren]] maiš, ''Platycarpos''-alaheimon (läz 200) — [[Amerik]]adme. Erikoiden tobj pala kazvab [[Andad|Andiden]] i [[Kordil'jerad|Kordil'jeriden]] al'pižes i subal'pižes vöiš.

Kaik erikod oma seižujad kuivaigan. Erased erikod kazdas rahvahatomiš letkesižiš maiš (Amerikan mägitahondad, Saharan oazisad). Severz'-se Pohjoižamerikan erikoid oma pakaiženvastaižed (oz., ''Lupinus arcticus''). Keskmeren maiš lüpinda kazdas mererandaližil letkil, nituil, pustolänil, kall'oiden karoiš, oma kul'turkazmusiden rujoheinikš.

== Ümbrikirjutand ==
Jurišt om värtmudenvuitte i voib sadas 1..2 m süvüzid. Seikhed oma lehtesidenke, heinäsižed vai puižen vuitte. Lehtesed čereduišoiš, ned oma palakahad pit'kil varzil. Änikuz om toppaz ülähän, sen muju voib olda erazvuiččen mujun, kirjav, no sinine paksumba kaiked.

== Kävutand ==
Otihe lüpinad kul'turkazmuseks nell' tuhad vozid tagaz. Kävutihe ''L. albus''-erikod Amuižes Grekanmas, Egiptas i Rimalaižes imperijas kuti söm-, sötmiž-, zell'- i heretuzkazmuz. Amerikas inkad kul'turoitihe ''L. mutabilis''-erikod 7.-6. voz'sadoil EME. Semetas Venämas vaiše nell' erikod sötmižkazmuseks: koume üks'vottušt (''Lupinus angustifolius'', ''Lupinus luteus'', ''Lupinus albus'') i üks' äivozne (''Lupinus polyphyllus'').

Anttas sötkeks [[kalad|kaloile]] kazvatandan aigan. Ištutadas dekorativižeks kazmuseks segoituses toižidenke änikoidenke. Eile nektarad lüpinan erikoil, no anttas heid'omad mezjäižile.

== Valitud erikod ==
* ''Lupinus albus'' — [[Vauged lüpin]]
* ''Lupinus angustifolius'' — [[Kaidlehtesine lüpin]]
* ''Lupinus luteus'' — [[Pakuine lüpin]]
* ''Lupinus perennis'' — [[Äivozne lüpin]]
* ''Lupinus polyphyllus'' — [[Äilehtesine lüpin]]

== Homaičendad ==
<references />

{{Commons|Lupinus}}

[[Kategorii:Bobanvuiččed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Penzhad]]
[[Kategorii:Dekorativižed kazmused]]
[[Kategorii:Sötmižkazmused]]
