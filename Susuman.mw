{{Eländpunkt
 | Nimi = Susuman<br />Сусуман
 | Lidnanznam = Coat of Arms of Susuman (Magadan oblast).png
 | Flag = Flag of Susuman (Magadan Oblast).svg
 | Lidnanznam text = Susumanan lidnanznam
 | Flag text = Susumanan flag
 | Valdkund = Venäma
 | Eläjiden lugu = 4,899
 | Voz' = 2017
 | Pind = 28
 | Fail = Centr susumana.jpg
 | Pämez' = Aleksandr Lobov<br />(viluku 2016—)
 | Telefonkod = +7-41345-xx-xxx
 | Avtokod = 49
 | Aigvö = [[UTC]]+11 ([[MSK]]+8)
}}
'''Susuman''' ({{lang-ru|Сусуман}}) om [[Venäma]]n lidn [[Magadanan agj]]an lodehes. Se om Susumanan lidnümbrikon administrativine keskuz, edel 2015. vot nimitihe lidnümbrikod Susumanan rajonaks.

== Istorii ==
Eländpunktan aluz om pandud vl 1938 žiloks samha [[kuld]]ad da [[kivihil'|kivihil't]]. Kävutihe türmatud mehiden töid. Vl 1964 žilo sai lidnan statusad. Maižandusen da sömtegimišton edheotandad radoihe edel ristitišton enambusen sirdandad toižihe sijihe.

== Geografijan andmused ==
Lidn sijadase ühtennimižen jogen da Berelöh-jogen randoil ([[Kolim]]an bassein), 650 m ü.m.t. keskmäižel korktusel. Matkad [[Magadan]]hasai om läz 600 km suvipäivnouzmha avtotedme.

Klimat om [[subarktine vö|subarktine]], terav kontinentaline kuiv. Paneb sadegid 195 mm vodes.

Kaik viž lidnanvuittušt žilod da seičeme muite žilod mülüdas lidnümbrikho Susumanan ližaks. Lidnümbrikon pind — 46 800 km². Eländpunktoiden pol' jäi kaikenaigaižeta ristitištota.

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 5 855 ristitud, lidnümbrikon — 9 015 ristitud. Kaikiš suremb lidnan ristitišt oli 18 tuhad eläjid vl 1991, rajonan enamba 47 tuhad eläjid vozil 1979 i 1989 (47 950 ristitud vl 1989). Vl 2017 kaik 7667 ristitud elihe lidnümbrikos.

Kuldan i kivihilen samine oma ižandusen päsarakoikš tähäsai. Üks' specialižen keskopendusen aluzkund om lidnas, se om kaivuztehnikum.

Pen' civiline Susuman-lendimport sijadase lidnan suviröunal, tehtas reisid Magadanhasai.

== Galerei ==
<gallery mode="packed" heights="125px">
Mikrorayon berelekh.jpg|Berelöh-mikrorajon vl 2012
Laika ac Airplane House (6480345103).jpg|Installäcii [[Il-18]]-lendimen ezipalanke norišton aviaklubas (2011)
Laika ac Susuman (6479500015).jpg|Lavut lapsiden täht (2011)
Ru-Susuman-Dom-odezhdy.jpg|Sobiden pert' Koume bagatirid-kukhidenke tagamal, 1976. vai 1977. voz'
</gallery>

== Homaičendad ==
<references />

== Irdkosketused ==
* [http://susumanskiy-rayon.ru/ Susumanan lidnümbrikon tobmuden aluzkundoiden oficialine sait (''susumanskiy-rayon.ru'').] {{ref-ru}}
{{Commons|Category:Susuman}}

{{Magadanan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Magadanan agjan lidnad]]
[[Kategorii:Magadanan agjan lidnümbrikod]]
