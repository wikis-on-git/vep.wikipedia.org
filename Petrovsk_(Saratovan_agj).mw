{{Eländpunkt
 | Nimi = Petrovsk<br />Петровск
 | Lidnanznam = Coat of Arms of Petrovsk (Saratov oblast).png
 | Flag =
 | Lidnanznam text = Petrovskan lidnanznam (Saratovan agj)
 | Flag text =
 | Valdkund = Venäma
 | Eläjiden lugu = 28,893
 | Voz' = 2018
 | Pind = 27.32
 | Fail = Петровск Церковь Покрова Божией Матери 4 августа 2017 03.jpg
 | Pämez' = Andrei Morozov<br />(reduku 2016—)
 | Telefonkod = +7-84555-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
{{Znamoičendad|Petrovsk}}
'''Petrovsk''' ({{lang-ru|Петро́вск}}) om [[Venäma]]n lidn da lidnankund [[Saratovan agj]]an pohjoižes. Se om [[Petrovskan rajon]]an administrativine keskuz (vspäi 1928).

== Istorii ==
Eländpunktan aluz om pandud kuti lidnuz [[Petr I]]-carin käskön mödhe vl 1698 kaičemha tahondad razbainikoiden londoišpäi. Se sai makundan lidnan statusad vl 1780, nimitihe nügüdläižikš carin nimen mödhe i lidnusen Pedroin da Pauloin päjumalanpertin mödhe. Petrovsk oli torgovanoiden lidnaks edel Oktäbrin revolücijad.

Petrovsk šingotase elektromehanižel «Molot»-tegimel (ladimed laivoiden täht — rulid, navigacii, avtomatik; trenažorad merilaivišton täht), sömtegimištol (seniden tegim), mugažo kombisömän tegim radab lidnas.

== Geografijan andmused ==
Lidn sijadase rajonan pohjoižes, [[Volgaveren ülüz|Volgaveren ülüdel]], [[Medvedic]]-jogen muugotil randoil ([[Don]]an hura ližajogi), 180 m ü.m.t. keskmäižel korktusel. Matkad [[Penzan agj]]hasai om 12 km pohjoižhe orhal, [[Saratov]]hasai om 89 km suvhe-suvipäivnouzmha orhal, 104 km avtotel vai 120 km raudtel. Lähembaine lidn om [[Atkarsk]] 54 km suvhe-suvipäivlaskmha orhal, 88 km avtotedme vai 60 km raudtedme. «Saratov — [[Penz]]»-avtote ümbärdab lidnad päivlaskmaspäi ühtes kilometras. Raudtestancijan nimituz om ''Petrovsk-Saratovskii''.

Petrovsk om lidnankundan (municipaližen ühtnikan) üks'jäine eländpunkt. Lidnankundan pind — 27,32 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 31 160 ristitud, rajonan seičeme kümnendest. Kaikiš suremb lidnan ristitišt oli 33..35 tuhad eläjid vll 1979−2005 (35 tuh. rist. vl 1996).

Rahvahad (2010): [[venälaižed]] — 94,0%, [[totarlaižed]] — 1,6%, [[mordvinalaižed]] — 1,4%, toižed rahvahad — 3,0%.

Professionaližen opendusen aluzkund om Saratovan valdkundaližen tehnižen universitetan filial.<ref>[http://fsstu.ru/ Saratovan valdkundaližen tehnižen universitetan filial Petrovsk-lidnas — sait (''fsstu.ru'').] {{ref-ru}}</ref>

== Homaičendad ==
<references />

== Irdkosketused ==
* [http://petrovsk64.ru/po/sd-mo-g-petrovsk/ Lidnan Deputatoiden nevondkundan lehtpoled rajonan oficialižel ''petrovsk64.ru''-saital.] {{ref-ru}}
* [http://petrowsk164.ru/ Lidnan da rajonan informacine sait (''petrowsk164.ru'').] {{ref-ru}}
{{Commons|Category:Petrovsk (Saratov oblast)}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Petrovskan rajon|*]]
