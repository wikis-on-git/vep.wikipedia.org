{{Eländpunkt
 | Nimi = Osinniki<br />Осинники
 | Lidnanznam = Osinniki COA (2019).gif
 | Flag = Flag of Osinniki.svg
 | Lidnanznam text = Osinnikin lidnanznam
 | Flag text = Osinnikin flag
 | Valdkund = Venäma
 | Eläjiden lugu = 41,274
 | Voz' = 2021
 | Pind = 71,36
 | Fail = Ossinniki-LM93-65-01.jpg
 | Pämez' = Igor' Romanov<br />(reduku 2017—)
 | Telefonkod = +7-38471-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
[[Fail:Straßenbahn-Ossinniki.png|thumb|left|250px|Lidnan tramvaiteiden kart (2014)]]
'''Osinniki''' ({{lang-ru|Осинники}} «habikod», [[šorijan kel']]: ''Тағдағаал'') om [[Venäma]]n lidn [[Kemerovon agj]]an suves. Se om Osinnikin lidnümbrikon administrativine keskuz (vspäi 2005).

== Istorii ==
Osinniki mainitasoiš ezmäižen kerdan Tomskan gubernijan elänzoittud tahoiden nimikirjuteses vl 1859 320 eläjanke, i ezmäižed kaivuded oliba tehtud 19. voz'sadal.

Nügüdläižen eländpunktan aluz om pandud vl 1926 kuti ''Osinovk-radnikžilo'' ({{lang-ru|Осиновка}}) [[šorijalaižed|šorijalaižiden]] ''Osinniki-ulusan'' sijas. Radnikžilo sai lidnan statusad vn 1938 4. päiväl tal'vkud nügüdläiženke nimenke.

Osinniki šingotase [[kivihil'|kivihilen]] samižel («Osinnikovskai»-kaivuz), meblin tehmižel i pilindmaterialoiden edheotandal, kohenduzmehanižel tegimel i pälembaižen soban omblendfabrikal, sömtegimištol (leibtegim, vintegim, südäiveded), mugažo maižanduztorhuden ümbriradmižen ceh radab.

== Geografijan andmused ==
Lidn sijadase Kondomanjogen oiktal randal ([[Tom' (Obin ližajogi)|Tomin]] hura ližajogi), 230 m ü.m.t. keskmäižel korktusel. Kandalep-jogeihut läbitab lidnad i lankteb Kondomha oiktalpäi. Matkad [[Kemerovo]]hosai om 210 km pohjoižhe-lodeheze orhal, 247 km avtol vai raudtedme. Osinniki mülüb Novokuzneckan lidnaglomeracijha (1,15 mln rist. vl 2010) i om ümbärtud [[Novokuzneckan rajon]]al. Lähembaižed lidnad oma [[Novokuzneck]] 10 km lodeheze röunhasai i [[Kaltan]] 10 km suvipäivlaskmha.

Taižin-žilo ({{lang-ru|Тайжина}}, 4 812 rist. vl 2017) mülüb lidnümbrikho Osinnikin ližaks, edel 2011. vot toižed žilod mülüiba. Lidnümbrikon pind — 71,36 km².

== Eläjad da transport ==
Vn 2010 Venäman rahvahanlugemižen mödhe lidnan eläjiden lugu oli 46 001 ristitud, lidnümbrikon — 60 918 ristitud. Kaikiš suremb lidnan ristitišt oli 71 tuhad eläjad vl 1962. Vl 2018 kaik 47 248 ristitud elihe lidnümbrikos.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/14863 Osinnikin pühäpertid ''sobory.ru''-saital.] {{ref-ru}}</ref> oma olmas lidnas: Pühän Stroican i Illä-endustajan.

Osinnikin politehnine tehnikum<ref>[http://gpouopt.ru/ Osinnikin politehnižen tehnikuman sait (''gpouopt.ru'').] {{ref-ru}}</ref> i kaivuztehnine kolledž<ref>[http://ogtk.org/ Osinnikin kaivuztehnižen kolledžan sait (''ogtk.org'').] {{ref-ru}}</ref> oma professionaližen opendusen aluzkundoikš.

Avtobusad, maršruttaksid i tramvaid oma kundaližeks transportaks lidnas. Osinniki-raudtestancii (ende Kandalep jogen mödhe) i 405. km-platform oma saudud «Novokuzneck — [[Taštagol]]»-raudtel.

== Galerei ==
<gallery mode="packed" heights="125px">
Ossinniki-LM99K-68-01.jpg|LM99K-serijan tramvai jonol (2011)
Родник с содержанием серебра - panoramio.jpg|Purde hobedan mülündanke (2014)
Ossinniki-LM99AVN-69-01.jpg|Tramvaidepo vl 2011
</gallery>

== Homaičendad ==
<references />

== Irdkosketused ==
* [http://www.osinniki.org/ Lidnan tobmuden aluzkundoiden oficialine sait (''osinniki.org'').] {{ref-ru}}
{{Commons|Category:Osinniki}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kemerovon agjan lidnümbrikod]]
