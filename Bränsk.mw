{{Eländpunkt
 | Nimi = Bränsk<br />Брянск
 | Lidnanznam = Coat of arms of Bryansk (Bryansk Oblast).svg
 | Flag = Flag of Bryansk (Bryansk oblast).svg
 | Lidnanznam text = Bränskan lidnanznam
 | Flag text = Bränskan flag
 | Valdkund = Venäma
 | Eläjiden lugu = 405,723
 | Voz' = 2018
 | Pind =
 | Fail = Петровская гора 2013.jpg
 | Pämez' = Aleksandr Hlimankov<br />(reduku 2014—)
 | Telefonkod = +7-4832-xxx-xxx
 | Avtokod = 32
 | Aigvö = [[UTC]]+3 ([[MSK]]+0)
}}
[[Fail:Районы Брянска.png|thumb|250px|Bränskan administrativižed rajonad:<br> {{legend|orange|Bežican rajon}} {{legend|fuchsia|Volodarskijan rajon}} {{legend|yellow|Nevondkundaline rajon}} {{legend|green|Fokinan rajon}}]]
'''Bränsk''' ({{lang-ru|Брянск}}) om lidn da lidnümbrik [[Venäma]]n päivlaskmas. Se om [[Bränskan agj]]an administrativine keskuz da kaikiš suremb lidn.

== Istorii ==
Eländpunkt mainitase ezmäižen kerdan Ph. Ipatijan jumalankodin aigkirjas vl 1146 kuti ''Debränsk-lidn''. Kaivandusiden andmusiden mödhe, eländpunktan aluz om pandud 10. voz'sadan lopus, lugetas vl 985.

Bränsk šingotase transportižel mašiništonsauvomižel (soda- i jüguavtoiden šassid, traktorad, avtovedimed, lämuzvedimed, vagonad, asfal'tanpanijad, libutimed), Bežickan terasenvalamižtegimel, sauvondmaterialiden pästandal (beton, lämuzizoläcii), sömtegimištol (vin, konditerižed tegesed, jauh, olud, maid- da lihaproduktad), himižel tegimel, bumagfabrikal i omblendedheotandoil.

== Geografijan andmused ==
Lidn sijadase agjan pohjoižpäivnouzmas, [[Desn (Dnepran ližajogi)|Desn-jogen]] molembil randoil ({{lang-ru|Десна}}, [[Dnepr]]an hurapol'ne bassein), 190 m keskmäižel korktusel valdmeren pindan päl. [[Bränskan rajon]] ümbärdab lidnad. Matkad [[Moskv]]an keskushesai om 349 km pohjoižpäivnouzmha orhal, 382 km avtotedme vai raudtel. Lähembaine sur' lidn om [[Orel]] 117 km päivlaskmha orhal, 129 km avtotel vai raudtedme.

Klimat om [[ven vö|ven]] kontinentaline. Voden keskmäine lämuz om +6,2 C°, paksud sulasäd oleldas tal'vel. Paneb sadegid 683 mm vodes, enamba kezakus-sügüz'kus (63..87 mm kus).

Koume žilod mülüdas lidnümbrikho Bränskan ližaks: Vauktad Randad, Sur' Polpino, Radica-Krilovk. Lidnümbrikon pind — 186,73 km². Bränsk-lidn jagase nellhä (vspäi 1956) administrativižhe rajonha, ned ei olgoi municipaližikš ühtnikoikš. Žilod alištudas lidnan rajoniden tobmudele.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 415 721 ristitud, lidnümbrikon — 435 245 ristitud. Kaikiš suremb lidnan ristitišt oli läz 460 tuhad eläjid vozil 1991−1999 (462 tuh. rist. vl 1997). Vl 2018 kaik 423 981 ristitud elihe lidnümbrikos.

== Transport ==
Avtobusad, trolleibusad, ezilidnelektrojonused, maršruttaksid da taksid oma kundaližeks transportaks lidnas i ezilidnas. Bränsk om järed raudtesol'm. Avtote ümbärdab lidnad päivlaskmaspäi.

Rahvahidenkeskeine civiline Bränsk-lendimport (''BZK / БРЯ'', 20,4 tuh. passažiroid vl 2017) sijadase 14 km suvipäivlaskmha lidnan keskusespäi, 7 km röunaspäi Oktäbr'skoje-žilonno. Tehtas reisid [[Piter]]ihesai.

== Tetabad ristitud ==
;Sündnuded
* [[Černäkov Sergei|Sergei Černäkov]] (sünd. 1959) — Nevondkundaližen Ühtištusen i Venäman rok-muzikant, barabananvändai.
* [[Kamorzin Boris|Boris Kamorzin]] (sünd. 1966) — Venäman kinon da teatran akt'or.
* [[Trošin Maksim|Maksim Trošin]] (1978−1995) — oli venälaine priha, Venäman bard-pajatai.
;Elänuded
* [[Dobičin Leonid|Leonid Dobičin]] (1894−1936) — oli venälaine mez', Nevondkundaližen Ühtištusen kirjutai.

== Irdkosketused ==
* [http://www.bryansk032.ru/ Lidnan Rahvahanezitajiden Nevondkundan oficialine sait (''bryansk032.ru'').] {{ref-ru}}
* [http://www.bga32.ru/ Lidnan administracijan oficialine sait (''bga32.ru'').] {{ref-ru}}
{{Commons|Category:Bryansk}}

{{Bränskan agjan lidnad}}
{{Venälaižen Federacijan subjektoiden pälidnad}}

[[Kategorii:Bränsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Bränskan agj|*]]
[[Kategorii:Bränskan agjan lidnad|*]]
[[Kategorii:Bränskan agjan lidnümbrikod]]
