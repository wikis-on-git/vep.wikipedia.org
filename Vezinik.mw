{{1000}}
{{Himine element|1|Vezinik|H|1,00794|Gaz|1|0|0|0|0|0|0|}}
[[Fail:Hydrogenglow.jpg|thumb|left|200px|Kolb puhthanke vezinikanke. Gaz vauvhatub.]]
[[Fail:Hydrogen spectrum visible.png|thumb|left|200px|Vezinikan spektran nägui pala.]]
'''Vezinik''' (''H'' — ''hydrogenium'' latinan kelel «sündutai [[vezi|vet]]») om ezmäine himine element [[Himižiden elementoiden periodine tablut|himižiden elementoiden periodižes tabludes]].

Francijalaižed [[Antuan Lavuazje]]-himik i Žan Batist Mön'je-inžener sädiba vet sintezal i jagoiba sen puru gazoihe ezmäižen kerdan vl 1783.

Vezinik om kaikiš levitadud element [[londuz|londuses]], otab mail'man substancijan koume nelländest barionižen massan mödhe.

== Fizižed ičendad ==
Element om kaikiš kebnemb mujutoi hajutoi [[gaz]] tobjimalaz, ei ole toksine. Vezinikan molekul om kaks'atomine — Н<sub>2</sub>.

Kaik seičeme vezinikan izotopad oma ičeze nimidenke. Voib löuta koumed izotopad londuses: <sup>1</sup>H — [[protii]] (järgeline Н, se om [[neitron]]ita, 99,988%), <sup>2</sup>H — [[deiterii]] (D, 0,012%) da <sup>3</sup>H — [[tritii]] ([[radioaktivižuz|radioaktivine]] T 12,32 vot pol'čihodamižen pordonke, jäl'ged londuses). Sen ližaks, tetas nell' ratud radioaktivišt izotopad 4..7 atommassanke: kvadii, pentii, geksii i septii, kaik elädas läz 10<sup>−21</sup> sekundad.

Atommass — 1,00794. Ninevuz (normaližiš arvoimižiš, 0 C°) — 0,0000899 g/sm³. Suladandlämuz — 14,01 K. Kehundlämuz — 20,28 K.

== Himižed ičendad ==
Erazvuiččed ühtnendad da niiden kävutamine oma levitadud. Muigotandmärad: +1, 0, −1.

Segoituz [[il'm]]anke vai [[hapanik]]anke andab palamižen reakcijad vai poukahtust. Voib segoitadas [[etanol]]as i erasiš metalloiš (raud, nikel', titan, niobii, platin, palladii).

== Irdkosketused ==
* [http://www.webelements.com/webelements/elements/text/H/key.html Vezinik ''webelements.com''-saital.] {{ref-en}}
* [http://n-t.ru/ri/ps/pb001.htm Kirjutuz vezinikas Himižiden elementoiden populärižes ''n-t.ru''-kirjištos.] {{ref-ru}}
{{Commons|Hydrogen}}

{{Periodine tablut}}

[[Kategorii:Himižed elementad kirjamišton mödhe]]
