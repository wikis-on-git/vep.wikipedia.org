{{Eländpunkt
 | Nimi = Ak-Dovurak<br />Ак-Довурак <small>(ven. i tuv.)</small>
 | Lidnanznam = Akdovurak сoat of arms.png
 | Flag = Flag of Ak-Dovurak.png
 | Lidnanznam text = Ak-Dovurakan lidnanznam
 | Flag text = Ak-Dovurakan flag
 | Valdkund = Venäma
 | Eläjiden lugu = 13,578
 | Voz' = 2017
 | Pind = 48.69
 | Fail = Ak-Dovurak.png
 | Pämez' = Aleftina Kuular<br />(reduku 2012—)
 | Telefonkod = +7-39433-xx-xxx
 | Avtokod = 17
 | Aigvö = [[UTC]]+7 ([[MSK]]+4)
}}
'''Ak-Dovurak''' ([[venäkel'|ven]]. i {{lang-tyv|Ак-Довурак}}, «vauged ma» tuvan kelespäi) om [[Venäma]]n lidn da lidnümbrik [[Tuvan Tazovaldkund]]an päivlaskmas.

== Istorii ==
Eländpunktan aluz om pandud vl 1964 Sauvojiden ({{lang-ru|Строителей}}) i Kaikenaigaine- ({{lang-ru|Постоянный}}) žiloiden ühtenzoitusel lidnan statusanke. Panihe žilod edel 1959 vot sauvomha azbestkombinatad pit'kkuiduižen [[azbest]]an pästandanke sijaližel torhudel (kar'jer om pohjoižhe lidnaspäi).

Lidn šingotase azbestan i šiferan tehmižel, mugažo kahtenz' surtte lämuzelektrokeskuz sijadase lidnas.

== Geografijan andmused ==
Lidn sijadase Hemčik-jogen huran randal ({{lang-tyv|Хемчик}}, [[Jenisei]]n hura ližajogi), 850 m ü.m.t. keskmäižel korktusel. Matkad [[Kizil]]hasai om 270 km päivnouzmha orhal vai 305 km avtotedme. Lähembaine lidn om [[Čadan]] 70 km päivnouzmha orhal vai 82 km avtol sil-žo tel. Lähembaine raudtestancii sijadase [[Abaz (lidn)|Abaz-lidnas]] (Hakasii) 170 km pohjoižhe orhal vai 240 km avtotedme.

Ak-Dovurak om lidnümbrikon üks'jäine eländpunkt. Om ümbärtud [[Barun-Hemčikan kožuun]]an territorijal.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 13 468 ristitud. Kaikiš suremb ristitišt oli 15 191 eläjad vl 1989. Ortodoksižen hristanuskondan Pühän Jumalanmaman Blagoveššenjan jumalanpert' i buddizman suburgan oma olmas lidnas.

Rahvahad (enamba 0,4% vn 2002 Venäman rahvahanlugemižen mödhe, ozutadud rahvahudenke): [[tuvalaižed]] — 91,8%, [[venälaižed]] — 6,1%, [[hakaslaižed]] — 0,5%, [[kirgizlaižed]] — 0,4%, [[komilaižed]] — 0,4%, toižed rahvahad — 0,8%.

Ak-Dovurakan kaivuztehnikum om professionaližen opendusen aluzkundaks.

== Irdkosketused ==
* [http://akdovurak.rtyva.ru/ Lidnan tobmuden aluzkundoiden oficialine sait (''akdovurak.rtyva.ru'').] {{ref-ru}}
{{Commons|Category:Ak-Dovurak}}

{{Tuvan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tuvan Tazovaldkundan lidnad]]
[[Kategorii:Tuvan Tazovaldkundan lidnümbrikod]]
