{{Eländpunkt
 | Nimi = Nižnekamsk<br />Нижнекамск <small>(ven.)</small><br />Түбəн Кама / Tübän Kama <small>(tot.)</small>
 | Lidnanznam = Coat of Arms of Nizhnekamsk (Tatarstan) (2006).png
 | Flag = Flag of Nizhnekamsk rayon (Tatarstan).png
 | Lidnanznam text = Nižnekamskan lidnanznam
 | Flag text = Nižnekamskan flag
 | Valdkund = Venäma
 | Eläjiden lugu = 235,448
 | Voz' = 2015
 | Pind = 63.5
 | Fail = Nizhnekamsk.jpg
 | Pämez' = Aidar Metšin (2010-)
 | Telefonkod = +7-8555-xxx-xxx
 | Avtokod = 16. 116
 | Aigvö = [[UTC]]+3 ([[MSK]]+0)
}}
'''Nižnekamsk''' ([[venäkel'|ven]].: ''Нижнекамск'', [[totaran kel'|tot]].: ''Түбəн Кама / Tübän Kama'') om [[Venäma]]n lidn [[Tatarstanan Tazovaldkund]]an pohjoižpäivnouzmas. Se om tazovaldkundan koumanz' surtte lidn, mülüb Alakaman lidnaglomeracijha (1,1 mln rist.), om konurbacijas [[Jarčalli]]nke.

== Istorii ==
Eländpunktan aluz om pandud vl 1961 kuti ''Nižnekamskii-radnikžilo'' sauvomha kivivoin ümbriradmižkompleks. Vl 1965 se sai lidnan statusad nügüdläižen nimenke.

== Geografijan andmused ==
Lidn sijadase [[Kam (jogi)|Kamanjogen]] hural randal läz Zai-jogensud, 120 m keskkorktusel. Matkad [[Kazan'|Kazanihesai]] om 236 km päivlaskmha. Ei ole jagandad administrativižihe rajonihe, om 41 lidnanlaptad, 14 eländfartalad da 4 žilod.

== Ižanduz da transport ==
Ižandusen päsarak om kivivoinümbriradmine (PAÜ «Nižnekamskneftehim»), mugažo sur' šintegim om olmas. Nell' üläopendusen sijališt aluskundad (institutad) da kümne keskopendusen sijališt aluskundad om lidnas. Ühtennimine raudtestancii om [[Jarčalli]] — [[Al'met'jevsk]] raudten sarakon lopstancii. Järed jogiport sijadase 2 km lidnaspäi. Rahvahidenkeskeine civiline ''Begiševo''-lendimport (tot.: ''Бигеш Халыкара һава аланы'') (''NBC / НЖК'') sijadase 19 km suvipäivnouzmha Nižnekamskan keskusespäi.

== Eläjad ==
Vl 2010 eläjiden lugu oli 234 044 ristitud. Lidnas om islaman koumetoštkümne, ortodoksižen hristanuskondan kaks'toštkümne da toižen hristanuskondan kaks' pühäpertid.

Rahvahad (enamba 0,7%, vn 2002 Venäman rahvahanlugemižen mödhe): [[totarlaižed]] — 49,6%, [[venälaižed]] — 42,7%, [[čuvašalaižed]] — 2,7%, [[baškiralaižed]] — 0,8%, [[ukrainalaižed]] — 0,7%; toižed — 3,5%.

== Irdkosketused ==
* [http://www.e-nkama.ru/ Nižnekamsk-lidnan da sen rajonan oficialine sait.] {{ref-ru}} {{ref-tt}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
