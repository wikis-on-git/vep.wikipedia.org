{{Eländpunkt
 | Nimi = Petuškad<br />Петушки
 | Lidnanznam = Coat of Arms of Petushki (Vladimir oblast).png
 | Flag = 
 | Lidnanznam text = Petuškan lidnanznam
 | Flag text = 
 | Valdkund = Venäma
 | Eläjiden lugu = 13,382
 | Voz' = 2017
 | Pind = 11.81
 | Fail = Petushki central square.JPG
 | Pämez' = Aleksandr Bagrov (2015—)
 | Telefonkod = +7-49243-xx-xxx
 | Avtokod = 33
 | Aigvö = [[UTC]]+3 (MSK+0)
}}
'''Petuškad''' ({{lang-ru|Петушки}}) om [[Venäma]]n lidn da lidnankund [[Vladimiran agj]]an suvipäivlaskmas. Se om [[Petuškan rajon]]an administrativine keskuz, rajonan kahtenz' lidn eläjiden lugun mödhe.

== Istorii ==
Eländpunktan aluz om pandud vl 1861 kuti žilo uden ''Petuškad-raudtestancijanno'', kudambad nimitihe lähižen külän mödhe (nüg. Vanhad Petuškad, {{lang-ru|деревня Старые Петушки}}, om olmas 17. voz'sadaspäi). Vozil 1910—1915 sauvoihe tekstil'fabrikad, kämuiden fabrikad, savičtegint. Vl 1926 kätihe küläd lidnanvuiččeks ''Uded Petuškad''-žiloks ({{lang-ru|Новые Петушки}}). Vn 1965 11. päiväspäi kül'mkud om lidnan statusanke da nügüdläiženke nimenke.

== Geografijan andmused ==
Lidn sijadase [[Kläz'm]]-jogen hural pohjoižel randal ([[Volg]]an oigedpol'ne bassein). Matkad [[Vladimir (lidn)|Vladimirhasai]] om 67 km pohjoižpäivnouzmha orhal vai raudtedme/«Volg»-avtotedme. Lähembaine lidn om [[Pokrov]] 18 kilometras päivlaskmha niil-žo teil.

Petuškad-lidn om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 15 148 ristitud, rajonan ristitišton videndez. Kaikiš suremb eläjiden lugu oli vl 1989, 20 144 ristitud. [[Ortodoksine hristanuskond|Ortodoksižen hristanuskondan]] kaks' pühäpertid om lidnas: Jumalanmaman Emäganpäivän pühäpert' (1910) i ph. Afanasijan jumalanpert' (2002).

Ižandusen päsarakod oma sauvondmaterialiden tehmine (lämuzizoläcii, silikatine savič, katusenmaterialad), metallan ümbriradmine (tulkmen renghad, eriline mašiništ sauvondan täht), sömtegimišt (maidproduktad, kalakonservad da preservad meren produktoišpäi), mugažo trikotažfabrik i mecanümbriradai edheotand oma olmas. Professionaližen opendusen aluzkundad: Petuškan tegimištoliž-gumanitarine kolledž i Vladimiran ekonomikan da oiktusen tehnikuman filial.

Avtobusad oma kundaližtransportaks lidnas da sen ümbrištos, avtostancii om olmas. Federaline «Volg»-avtote (M7) läbitab lidnan pohjošt. ''Petuškad-raudtestancii'' sijadase lidnan keskuses.

== Irdkosketused ==
* [http://www.petushki33.ru/ Municipaližen «Petuškad-lidn»-ühtnikan tobmuden aluzkundoiden oficialine sait (''petushki33.ru'').] {{ref-ru}}
{{Commons|Category:Petushki}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Petuškan rajon|*]]
