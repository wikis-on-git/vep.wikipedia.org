{{10000}}
{{Valdkund
| Nimi = Antigua da Barbud<br />Antigua and Barbuda
| Valdkundznam = Coat of arms of Antigua and Barbuda.svg
| Flag = Flag of Antigua and Barbuda.svg
| Valdkundznam text = Antiguan da Barbudan valdkundznam
| Flag text = Antiguan da Barbudan flag
| Pälidn = Sent Džons
| Eläjiden lugu = 95,882<ref>[https://www.cia.gov/library/publications/the-world-factbook/geos/ac.html Antiguan da Barbudan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 442.6
| Kart = LocationAntiguaAndBarbuda.png
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Braun Gaston|Gaston Braun]]
| Religii = [[hristanuskond]]
| Valüt = [[päivnouzmaine kariban dollar]]
| Internet-domen = [[.ag]]
| Telefonkod = +1-268
| Aigvö = [[UTC]]−4
}}
'''Antigua da Barbud''' ({{lang-en|Antigua and Barbuda}} [ænˈtiːɡ(w)ə ... bɑːrˈb(j)uːdə], se om täuz' oficialine nimituz), om sar'hine valdkund [[Pohjoižamerik]]as. Pälidn da kaikiš suremb lidn om [[Sent Džons]].

== Istorii ==
Vl 1981 kül'mkun 1. päiväl Antigua da Barbud tedištoiti ripmatomudes [[Sur' Britanii|Sures Britanijaspäi]].

Valdkundan üks'jäine Konstitucii<ref>[http://www.constituteproject.org/ontology/Antigua_and_Barbuda?lang=en Antiguan da Barbudan Konstitucijan tekst ''constituteproject.org''-saital.] {{ref-en}}</ref> om väges vspäi 1981 vajehtusita.

== Geografijan andmused ==
[[Fail:Ac-map.png|thumb|left|250px|Antiguan da Barbudan geografine kart.]]
Valdkundan pind om 442,6 km², sidä kesken kaikiš surembad sared oma [[Antigua]] — 280 km², [[Barbud]] — 161 km², [[Redond]] — 1,6 km². Sen ližaks, om völ 34 pen't lähišt sart. [[Atlantine valdmeri|Atlantižen valdmeren]] da sen [[Kariban meri|Kariban meren]] randanpird om 153 km.

Kaikiš korktemb čokkoim om [[Obam (mägi)|Obam]]-mägi (402 m, enzne Boggi-mägenpä) vulkaniženke augotižlibundanke Antigua-sarel. [[Mec]]ad ottas territorijan kaks' ühesandest.

Klimat om [[tropine vö|tropine]] hobedanke sänke tobjimalaz. [[Tropine ciklon]] oleskeleb kerdan vodes keskmäras. Kun keskmäine lämuz vajehtub +23 C° (tal'vku-uhoku) da +30 C° (kezal da sügüzel) keskes. Paneb sadegid läz tuhad millimetrad vodes, no nece lugu voib köläita lujas.

Londuseližed varad oma [[kala]], [[fosfor]]it, [[barit]], [[mouckivi]], [[kivi (material)|sauvondkivi]], [[savi|saved]], väghine [[mahuz]].

== Politine sistem ==
[[Fail:Parliament of Antigua and Barbuda.JPG|thumb|right|250px|Antiguan da Barbudan parlamentan pert' [[Sent Džons]]as, Elizavet-kunigaznaižen avtotenno.]]
Ohjandusen form om unitarine konstitucine [[monarhii]] parlamentiženke demokratijanke. Valdkundan pämez' om britanijan kunigaznaine — [[Elizavet Toine]]. Jenaral-gubernator om hänen ezitai. Päministr om alakodin lidirujan partijan ezimez'.

Parlament om kaks'kodine. Üläkodi om Senat ({{lang-en|Senate}}). Ohjastuz da oppozicijan partii pandas 17 ristituid senatorikš jenaral-gubernatorale vahvištamha. Alakodi om Ezitajiden Kodi (angl. ''House of Representatives'') 17 ezitajanke. Kaik rahvaz valičeb heid järgeližen enambusen sisteman mödhe videks vodeks.

Järgenduseližed valičendad parlamentan alakodihe oliba vn 2018 keväz'kun 21. päiväl. Vs 2014 elokun 13. päiväspäi [[Uil'jams Rodni|Rodni Uil'jams]] om jenaral-gubernatoraks. Nügüdläine päministr om [[Braun Gaston|Gaston Braun]] vs 2014 kezakun 13. päivälpäi, radab kahten strokun jäl'geten.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Antiguan da Barbudan administrativiž-territorialine jagand]].''

Antigua da Barbud jagase kudeks tulendaks ({{lang-en|parish}}) Antigua-sarel i kahteks rippujaks territorijaks (Barbud-sar' da rahvahatoi Redond-sar'). «Rippui»-sana om muite nimitusen palaks täs.

== Eläjad ==
Valdkundas elädas [[antigualaižed]] i [[barbudalaižed]]. Vl 2009 eläjiden lugu oli 86 654 ristitud, vl 2014 — 91 295 ristitud. Kaikiš suremb ristitišt om nügüd'.

Augotižlibundan mödhe (2011): afrikalaižed — 87,3%, segoitadud augotižlibundanke — 4,7%, [[ispanijalaižed]] — 2,7%, toižed evropalaižed — 1,6%, toiženke augotižlibundanke — 2,7%, märhapanendata — 1,0%.

Toižed lidnad (enamba 3 tuh. ristituid vl 2012, surembaspäi penembha): [[Ol Sents (Antigua da Barbud)|Ol Sents]] i [[Libert (Antigua da Barbud)|Libert]]. Vl 2012 kaik oli 20 lidnanvuittušt eländpunktad. Lidnalaižiden pala om nelländez (2020).

== Ižanduz ==
Antiguan da Barbudan ižandusen päsarakod oma [[turizm]], valdkundmaksatoi torguind, vändod [[internet]]an kal't, [[maižanduz]].

Vl 2009 valdkundan päeksport oli [[avto]]d da niiden varapalad (16%), [[jüguavto]]d da [[sauvondmašin]]ad niiden varapaloidenke (12%), [[laiv]]ad da [[veneh]]ed (11%), kundaližen transportan likkuimed (6%); toine eksport oli [[polietilen]] (1%), [[elektroveim]] (1%), [[margarin]] (1%), [[sobad]] (1%).

== Homaičendad ==
<references />

== Irdkosketused ==
* [http://www.ab.gov.ag/ Antiguan da Barbudan valdkundaline oficialine portal (''ab.gov.ag'').] {{ref-en}}
{{Commons|Antigua and Barbuda}}

{{Pohjoižamerik}}

[[Kategorii:Antigua da Barbud| ]]
