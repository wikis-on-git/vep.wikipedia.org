{{Eländpunkt
 | Nimi = Serpuhov<br />Серпухов
 | Lidnanznam = Vector coat of arms Serpukhov.svg
 | Flag = Vector flag of Serpukhov.svg
 | Lidnanznam text = Serpuhovan lidnanznam
 | Flag text = Serpuhovan flag
 | Valdkund = Venäma
 | Eläjiden lugu = 126,273
 | Voz' = 2020-01-01
 | Pind = 32.1
 | Fail = MosOblast Serpukhov District near Oka Station asv2019-09 img5.jpg
 | Pämez' =
 | Telefonkod = +7-4967-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Serpuhov''' ({{lang-ru|Се́рпухов}}) om [[Venäma]]n lidn [[Moskvan agj]]an suves. Se om agjan 12nz'-13nz' lidn eläjiden lugun mödhe, [[Serpuhovan lidnümbrik]]on administrativine keskuz (edel vn 2019 vilukud — rajonan) da üks'jäine lidn.

== Istorii ==
Eländpunkt mainitase ezmäižen kerdan vl 1339 kuti ''Serpohov''. Se sai lidnan oiktusid vl 1374. Lidn oli [[Serpuhovan da Borovskan ruhtinazkund]]an keskuseks vll 1340−1473, sen jäl'ghe om alištunu Moskvan tobmudele. Lidnan nimitusen nügüdläine variant om olmas 16. voz'sadaspäi. Šingotihe erazvuiččiden kanghiden tehmižel 18. i 19. voz'sadoil. [[Toine mail'man soda|Toižen mail'man sodan]] aigan lidn alištui bombardiruindale 140 kerdad vn 1941 lopus, läz 600 pertid oli muretud, 202 ristitud pölištuiba.

Serpuhov šingotase elektrolikutimiden i ladimiden tehmižel, sauvondmaterialiden pästandal (raudbetontegesed, lämuzizoläcii, metalližed konstrukcijad), himižen kuidun edheotandal, turizmal. [[Serpuhovan avtotegim]] radoi vll 1939−2013, industrialine park om olmas sen sijas.

== Geografijan andmused ==
Lidn sijadase lidnümbrikon keskuzpalan päivlaskmas, [[Nar (jogi)|Nar]]-jogen randoil ({{lang-ru|На́ра}} 158 km pitte) läz sen lanktendad [[Okanjogi|Okanjogehe]] huralpäi, 140 m ü.m.t. keskmäižel korktusel. Matkad Okan randhasai om 1 km suvhe, [[Tulan agj]]an röunhasai om 6 km suvhe, [[Kalugan agj]]ahasai om 12 km päivlaskmha. Matkad [[Moskv]]hasai ([[Moskvan rengazavtote]]hesai) om 73 km pohjoižhe. Lähembaižed lidnad oma [[Puščino]] päivnouzmha-suvipäivnouzmha i [[Protvino]] päivlaskmha-suvipäivlaskmha.

''Serpuhov''-raudtestancii radab vspäi 1865 «Moskv — [[Tul]]»-keskustal. Jügujogiport (2 mln tonnoid vl 2007) radab Nar-jogen randal kahtes kilometras Okaspäi. Federaline M2-trass om saudud 4..6 km päivnouzmha lidnaspäi, Moskvan agjan sur' rengazavtote (A108-trass) mäneb 3..5 km pohjoižhe Serpuhovaspäi.

== Eläjad ==
Vl 1939 lidnan ristitišt oli 90 727 eläjad, vl 1959 — 106 387 eläjad. Vn 2010 Venäman rahvahanlugemižen mödhe lidnan eläjiden lugu oli 127 041 ristutud, rajonan (nüg. lidnümbrik) koume nelländest. Kaikiš suremb ristitišt oli 139..143 tuhad eläjid vll 1979−1996 (143 618 rist. vl 1989).

Rahvahad (2010): [[venälaižed]] — 94,9%, [[ukrainalaižed]] — 1,6%, toižed rahvahad — 3,5%.

Professionaližen opendusen aluzkundad oma Serpuhovan kolledž<ref>[http://serp-koll.ru/ Serpuhovan kolledžan sait (''serp-koll.ru'').] {{ref-ru}}</ref>, Moskvan agjan Gubernskii-kolledž<ref>[http://губернский-колледж.рф/ Moskvan agjan Gubernskii-kolledžan sait (''губернский-колледж.рф'').] {{ref-ru}} {{ref-en}}</ref>, Moskvan agjan medicinine kolledž nomer 5<ref>[http://serpuhovmed.ru/ Moskvan agjan medicinižen kolledžan nomer 5 sait (''serpuhovmed.ru'').] {{ref-ru}}</ref>, Raketvägiden sodaakademijan Serpuhovan filial<ref>[http://serpukhov.varvsn.mil.ru/ Raketvägiden sodaakademijan Serpuhovan filialan sait (''serpukhov.varvsn.mil.ru'').] {{ref-ru}}</ref>, Moskvan üläopendusen aluzkundoiden severz'-se filialid.

== Galerei ==
<gallery mode="packed" heights="125px">
Serpukhov Palace.jpg|Naindan registracijan pert'kulu lidnan puištos
Монастырь Серпухов.jpg|Visockii-mez'jumalankodi<br />vl 2018
KOTRSTON-SERPUKHOV.jpg|«Korston»-torguindkeskuz adivpertinke<br />(2012)
Вокзал Серпухов 2016.jpg|''Serpuhov''-päraudtestancii
</gallery>

== Homaičendad ==
<references />

== Irdkosketused ==
* [http://serpuhov.ru/ Lidnümbrikon tobmuden aluzkundoiden oficialine sait (''serpuhov.ru'').] {{ref-ru}}
{{Commons|Category:Serpukhov}}

{{Moskvan agjan lidnad}}

[[Kategorii:Serpuhov| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Serpuhovan lidnümbrik|*]]
