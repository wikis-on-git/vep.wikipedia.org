{{Eländpunkt
 | Nimi = Satk<br />Сатка
 | Lidnanznam = Coat of Arms of Satka (Chelyabinsk oblast).png
 | Flag = Flag of Satka (Chelyabinsk oblast).svg
 | Lidnanznam text = Satkan lidnanznam
 | Flag text = Satkan flag
 | Valdkund = Venäma
 | Eläjiden lugu = 42,214
 | Voz' = 2017
 | Pind = 46.2
 | Fail = Сатка, городской пруд, лодки на приколе.jpeg
 | Pämez' = Vera Kamardina<br />(viluku 2016—)
 | Telefonkod = +7-35161-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Satk''' ({{lang-ru|Са́тка}}, {{lang-tt|Саткы}}, {{lang-ba|Һатҡы}}) om [[Venäma]]n lidn da lidnankund [[Čeläbinskan agj]]an päivlaskmaižen sarakon päivnouzmas. Se om [[Satkan rajon]]an administrativine keskuz da kaikiš suremb lidn.

== Istorii ==
Eländpunktan aluz om pandud [[vanhuskolaižed|vanhuskolaižiden]] tahondas vl 1758 kuti žilo udenno [[kaugedraud]]an da raudan tegimenno, nimitihe jogen mödhe. Kätihe radnikžiloks vl 1928. Se sai lidnan statusad vl 1937.

Satk šingotase lämoinvastaižen materialan tehmižel sijaližes [[magnezit]]-torhudespäi, ferroühthesuladusiden tegimel, sauvondmaterialiden pästandal (raudbeton, plastikiknad, alüminijasižed konstrukcijad).

== Geografijan andmused ==
Lidn sijadase rajonan keskuzpalan pohjoižes, Sur' Satk-jogen randoil ({{lang-ba|Оло Һатҡы}} 88 km pitte, [[Kam (jogi)|Kaman]] hurapol'ne bassein), 440 m ü.m.t. keskmäižel korktusel. Satkan uit om olmas jogel lidnan suviröunal, Pen' Satk-jogi lankteb uitho lidnan suvipäivlaskmas. Matkad [[Baškortostan]]hasai om 7 km päivlaskmha orhal, [[Čeläbinsk]]hasai om 152 km päivnouzmha orhal, 184 km avtotedme vai 230 km raudtedme. Lähembaine lidn om [[Bakal]] 12 km suvipäivlaskmha orhal vai 15 km avtotel.

Ural-trassan «[[Uf]] — Čeläbinsk»-pala mäneb 4 km suvipäivnouzmha lidnaspäi. «[[Berdäuš]] — Bakal»-sarak «Uf — Čeläbinsk»-raudtekeskustaspäi läbitab lidnad, Satk-stancii radab vaiše jüguiden täht vspäi 2012.

Kümne žilod mülüdas lidnankundha Satkan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 45 178 ristitud, lidnankundan — 46 805 ristitud, rajonan viž ühesandest. Kaikiš suremb lidnan ristitišt oli 49..51 tuhad eläjid vll 1989−2003 (51 tuh. rist. vl 1992). Vl 2017 kaik 43 812 eläjad oli lidnankundas.

Rahvahad (2010): [[venälaižed]] — 77,9%, [[totarlaižed]] — 13,2%, [[baškiralaižed]] — 5,4%, [[ukrainalaižed]] — 1,0%, toižed rahvahad — 2,5%.

Professionaližen opendusen aluzkundad oma Satkan medicinine tehnikum<ref>[http://www.satkamed.ru/ Satkan medicinižen tehnikuman sait (''satkamed.ru'').] {{ref-ru}}</ref>, Satkan politehnine kolledž<ref>[http://spk-satka.ru/ Satkan politehnižen kolledžan sait (''spk-satka.ru'').] {{ref-ru}} <small>''(+ äikel'ne avtomatine känduz)''</small></ref> i Satkan mägikeramine kolledž.

== Galerei ==
<gallery mode="packed" heights="125px">
Сатка, воднонапорная башня.jpg|Vezičuhunduz raudtestancijal (2008)
Сатка, Николаевская церковь.jpg|Ph. Mikulain jumalanpertin nägu vl 2008
Вид на чугуноплавильный завод в Сатке.jpg|Kaugedraudan valamižtegimen nägu (2021)
Сатка, дворец спорта комбината Магнезит.jpeg|«Magnezit»-kombinatan sportkeskuz vl 2008
Дом культуры в Сатке.jpg|«Magnezit»-kul'turkeskusen ocsein (2021)
</gallery>

== Homaičendad ==
<references />

== Irdkosketused ==
* [http://сатка.рф/ Lidnankundan oficialine sait (''сатка.рф'').] {{ref-ru}}
{{Commons|Category:Satka}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Satkan rajon|*]]
