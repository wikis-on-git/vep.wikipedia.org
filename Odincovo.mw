{{Eländpunkt
 | Nimi = Odincovo<br />Одинцово
 | Lidnanznam = Герб городского поселения Одинцово.gif
 | Flag = Flag of Odintsovo (Moscow oblast).png
 | Lidnanznam text = Odincovon lidnanznam
 | Flag text = Odincovon flag
 | Valdkund = Venäma
 | Eläjiden lugu = 135,506
 | Voz' = 2020-01-01
 | Pind = 19.6
 | Fail = RZD Odincovo station 2019-06 8.jpg
 | Pämez' =
 | Telefonkod = +7-498-xxx-xx-xx.<br />+7-495-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Odincovo''' ({{lang-ru|Одинцо́во}}) om [[Venäma]]n lidn [[Moskvan agj]]an keskuzpalan päivlaskmas. Se om [[Moskv]]an päivlaskmaine ezilidn, [[Odincovon lidnümbrik]]on administrativine keskuz (edel vn 2019 vilukud — rajonan). Agjan 11nz' i ümbrikon kaikiš lidn eläjiden lugun mödhe.

== Istorii ==
Eländpunkt mainitase ezmäižen kerdan vl 1470, no sen aluz om pandud aigemba. Žilo sai nimitust Andrei Odinec-bajarin mödhe, hän eli 14. voz'sadan kahtendes poles. Odincovad-heim valdoiči žilol, no Odinecan Fedosii-vunuk pahidoiči [[Vasilii Pimed|Vasilii II]]-ruhtinast (1415−1462) i pageni Litvanmaha.

Vl 1870 saudihe raudted žilonno, i uz' žilo raudtestancijanno nimitaškanzihe Odincovoks mugažo. Vll 1875−1895 saudihe koume savičtegint sihe i koume vanhaze Odincovo-žilho sijaližen [[savi|saven]] löudmižsijanno. Kätihe radnikžiloks vl 1939. Anttihe lidnan statusad vn 1957 17. päiväl heinkud i ühtištuihe lähižidenke žiloidenke. Vspäi 1965 endevanh Odincovo-žilo om lidnan palaks.

Odincovo šingotase sauvondmaterialiden pästandal (sauvondmujud, lämoinvastaižed tegesed, metalližed konstrukcijad, pumaterialad), metropolitenan sauvondan kompanijal, mašinansauvomižen i kosmetikan edheotandoil, avtokohenduztegim radab. Äjad eläjad ajeltas radonnoks Moskvha.

== Geografijan andmused ==
Lidn sijadase lidnümbrikon päivnouzmas, [[Moskv (jogi)|Moskv]]-jogen oiktal randpolel, 190 m ü.m.t. keskmäižel korktusel. Samarink-jogi ({{lang-ru|Сама́ринка (Переде́лка, Ба́ковка)}} 5 km pitte, Setunin hura ližajogi) zavodiše stancijan uitoišpäi, jokseb avoinudes vagos päpaloin. Matkad [[Moskvan rengazavtote]]hesai om 4 km päivnouzmha. Uden Moskvan rajonad levitasoiš ani suvhe. Toižed lähembaižed lidnad oma [[Golicino]] i [[Krasnoznamensk (Moskvan agj)|Krasnoznamensk]] 15..20 km suvipäivlaskmha, [[Krasnogorsk]] 15 km pohjoižhe. Innovacine [[Skolkovo]]-keskuz om olmas 2 km pohjoižpäivnouzmha lidnaspäi.

Lidn jagase nomeruidud (1..9) mikrorajonaks, om severz'-se nimitadud lidnanlaptoid i tehmištzonoid. ''Odincovo''-raudtestancii radab lidnan keskuses «Moskv ([[Vaugedvenäman päraudtestancii (Moskv)|Vaugedvenäman päraudtestancii]]) — [[Smolensk]]»-keskustal vspäi 1870. Kaks' raudteplatformad: Otradnoje (päivlaskmas) i Bakovk (päivnouzmas). «Vaugedvenäma»-avtote (M1-trass) om lidnan suviröunaks, sen maksline dublör om lidnan lodehližeks i pohjoižeks röunaks. Rahvahidenkeskeine [[Vnukovo (lendimport)|Vnukovo]]-lendimport (VKO / ven. ВНК) radab 6 km suvhe lidnaspäi. Aeroekspress ühtenzoitab [[Šeremetjevo]]-lendimportanke.

== Eläjad ==
Vl 1939 žilon ristitišt oli 12 548 eläjad, vl 1959 lidnan — 20 337 eläjad. Vn 2010 Venäman rahvahanlugemižen mödhe lidnan eläjiden lugu oli 138 930 ristutud, rajonan (nüg. lidnümbrik) kaks' videndest. Kaikiš suremb ristitišt om 135..141 tuhad eläjid vspäi 2010 (141 493 rist. vl 2017). [[Ortodoksine hristanuskond|Ortodoksižen hristanuskondan]] kuz' jumalanpertid<ref>[http://sobory.ru/geo/locat/1589 Odincovon pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 96%, toižed rahvahad — 4%.

Professionaližen opendusen aluzkundad oma Odincovon tehnikum<ref>[http://ie-teh.ru/ Odincovon tehnikuman sait (''ie-teh.ru'').] {{ref-ru}}</ref> i [[MGIMO|MGIMO:n]] filial<ref>[http://odin.mgimo.ru/ MGIMO:n Odincovon filialan sait (''odin.mgimo.ru'').] {{ref-ru}}</ref>.

== Galerei ==
<gallery mode="packed" heights="125px">
Gorsovet odintsovo.jpg|Lidnümbrikon tobmuden pert'<br />vl 2012
Ансамбль церкви Гребневской Иконы Божией Матери. Одинцово.JPG|Jumalanmaman Grebnövon jumalaižen pühäpertid<br />(vn 2015 nägu)
Ledovii dvorec.jpg|Jäpert'kulu
RZD Odincovo station 2019-06 2.jpg|Torg avto- i raudtestancijoidenno
</gallery>

== Homaičendad ==
<references />

== Irdkosketused ==
* [http://odin.ru/ Lidnümbrikon tobmuden aluzkundoiden oficialine sait (''odin.ru'').] {{ref-ru}}
* [http://odintsovo-gorod.ru/ Lidnan territorialižen ohjastuzkundan sait (''odintsovo-gorod.ru'').] {{ref-ru}}
{{Commons|Category:Odintsovo}}

{{Moskvan agjan lidnad}}

[[Kategorii:Odincovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Odincovon lidnümbrik|*]]
