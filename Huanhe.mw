{{1000}}
[[Fail:Yellowrivermap.jpg|thumb|right|400px|Huanhe-jogen kart.]]
'''Huanhe''' ({{lang-zh|黃河 / 黄河}}, [[pin'jin']]: ''Huáng hé'' — «pakuine jogi», niman mujun mödhe) om jogi [[Kitai]]š. Lankteb [[Tün' valdmeri|Tünen valdmeren]] [[Pakuine meri|Pakuižhe merhe]] (nimitihe sidä jogen mödhe), sen Bohai-lahthe.

== Ühthižed andmused ==
Jogen piduz om 5 464 km, basseinan pind — 752 tuh. nellikkilometrad. Veden keskmäine mülü om 2 571 m³/s jogensus. Huanhe jokseb 2 avtonomižen rajonan da 7 agjan (provincijan) kal't.

== Geografijan andmused ==
Joginišk sijadase [[Tibetan mägišt]]on päivnouzmaižes palas, 4500 m ü.m.t. korktusel. Jogahižel vodel jogi tob 1,5 mlrd. tonnoid sagedmaid, se om kaikiš suremb lugu mail'man jogiden keskes. Sen ližaks, vl 2007 4,3 mlrd. tonnoid redustadud vet da substancijoid oli pästtud jogehe, 70% tegemištospäi. Sikš ku äi sagedmaid jäb joksmusen aigan, ka jogen vago om 3..10 metrad ülemb ümbärdajid tazangištoid, i dambad 5 tuh. km pitte oma jogen randoikš kesk- da alajoksmusel.

Ližajoged: oiktad — [[Macüi]], [[Dasähe]], [[Taohe]], [[Udinhe]], [[Veihe (Huanhen ližajogi)|Veihe]] (kaikiš znamasižemb), [[Lohe]]; hurad — [[Datunhe]], [[Huanšui]], [[Czulihe]], [[Daheihe]], [[Fenhe]].

Sured eländpunktad (mödvedhe): [[Lan'čžou]], [[In'čuan']], [[Baotou]], [[Čženčžou]], [[Czinan']]. Om ehtatimid da 28 sildad ajelemha joges päliči.

== Kävutand i sur'veded ==
[[Fail:Hukou Waterfall.jpg|thumb|left|200px|Hukou-vezilanktendad Huanhe-joges.]]
Huanhen bassein varatoitab jomižvedel 140 mln ristituid, ottas vet kastelemha-ki pöudoid. Pahaks, jogen joksmuz veb lujile sur'vezile kaikuččes kahtendes-koumandes vodes, aigkirjoiden mödhe jäl'gmäižes koumes tuhad vodes. Vl 1960−2016 saudihe 16 [[gidroelektrostancii|gidroelektrostancijad]], no sur'veded oleldas tähäsai: joginiškad jädudas, sid' sulatas ühtenaigašti. [[Sur' Kitain tazangišt]] om lapak, se azj kändab sur'vezid katastrofaks. Ühteltoštkümnendel vodel meiden erad jogi vajehti vagod, mi kucui [[Sin' (dinastii)|Sin'-dinastijan]] lähtendad (voded 9-23 m.e.). Huanhe jokseb nügüdläižedme vagodme vspäi 1897, i vajehtab vagod suril vai penil pidustoil joga 110-130 vot.

{{Commons|Huang He}}

[[Kategorii:Kitain joged]]
[[Kategorii:Joged kirjamišton mödhe]]
