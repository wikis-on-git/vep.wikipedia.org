{{1000}}
[[Fail:Hukou Waterfall.jpg|thumb|250px|Hukou-vezilanktendad Huanhe-joges.]]
'''Huanhe''' ([[kitain kel'|kit]].: 黃河 / 黄河, [[pin'jin']]: ''Huáng hé'' — «pakuine jogi», niman mujun mödhe) om jogi [[Kitai]]š. Lankteb [[Tün' valdmeri|Tünen valdmeren]] [[Pakuine meri|Pakuižhe merhe]], nimitihe sidä jogen mödhe.

Jogen piduz om 5 464 km, basseinan pind — 752 tuh. nellikkilometrad. Veden keskmäine mülü om 2 571 m³/s jogensus. Huanhe jokseb 2 avtonomižen rajonan da 7 agjan (provincijan) kal't.

Joginišk sijadase [[Tibetan mägišt]]on päivnouzmaižes palas, 4500 m korktusel valdmeren pindan päl. Jogahižel vodel jogi tob 1,5 mlrd. tonnoid sagedmaid, se om kaikiš suremb lugu mail'man jogiden keskes. Sen ližaks, vl 2007 4,3 mlrd. tonnoid redustadud vet da substancijoid oli pästtud jogehe, 70% tegemištospäi. Sikš ku äi sagedmaid jäb joksmusen aigan, ka jogen vago om 3 - 10 metrad ülemb ümbärdajid tazangištoid, i dambad 5 tuh. km pitte oma jogen randoikš kesk- da alajoksmusel.

Huanhen bassein varatoitab jomižvedel 140 mln ristituid, vet ottas kastelemha-ki pöudoid. Toižes polespäi, jogen joksmuz veb lujile sur'vezile kaikuččes kahtendes-koumandes vodes, aigkirjoiden mödhe jäl'gmäižes 3000 vodes. Vl 1960-2016 sauvoihe 16 gidroelektrostancijad, no sur'veded oleldas tähäsai: joginiškad jädudas, sid' sulatas ühtenaigašti. [[Sur' Kitain tazangišt]] om lapak, se azj kändab sur'vezid katastrofaks. Ühteltoštkümnendel vodel meiden erad jogi vajehti vagod, mi kucui [[Sin' (dinastii)|Sin'-dinastijan]] lähtendad (voded 9-23 m.e.). Huanhe jokseb nügüdläižedme vagodme vspäi 1897, i vajehtab vagod suril vai penil pidustoil joga 110-130 vot.

Ližajoged: oiktad — [[Macüi]], [[Dasähe]], [[Taohe]], [[Veihe (Huanhen ližajogi)|Veihe]] (kaikiš znamasižemb), [[Lohe]], [[Udinhe]]; hurad — [[Datunhe]], [[Huanšui]], [[Czulihe]], [[Daheihe]].

Sured eländpunktad (mödvedhe): [[Lan'čžou]], [[In'čuan']], [[Baotou]], [[Čženčžou]], [[Czinan']]. Om 14 sildad da ehtatimid ajelemha joges päliči.

{{stub}}
[[Kategorii:Kitain joged]]
[[Kategorii:Joged kirjamišton mödhe]]
