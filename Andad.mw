{{1000}}
[[Fail:Andes.png|thumb|right|300px|Andad kontinentan reljefan kartal.]]
[[Fail:Andes Chile Argentina.jpg|thumb|300px|Andad pidust' Argentinan da Čilin röunad.]]
'''Andad''', '''Andiden Kordiljerad''' ([[ispanijan kel'|isp.]] ''Andes'', ''Cordillera de los Andes'') om kaikiš pit'kemb (9000 km) da üks' kaikiš korktembišpäi ([[Akonkagua]]-mägi, 6962 m) mägisistemišpäi [[Ma]]n päl. Se kantoičeb kaiked [[Suviamerik]]ad päivlaskmal da pohjoižel; [[Kordiljerad|Kordiljeriden]] suvipala. Andad oma 500 km levette erasiš sijiš. Keskmäižed Andad (18°-20° s.l.) oma kaikiš levedamb (750 km). Keskkorktuz om läz 4 tuhad metrid.

Andad oma järedaks valdmeridenkeskeižeks vezierigoitimeks. [[Tün' valdmeri|Tünen valdmeren]] basseinan joged (ned oma lühüdad tobjimalaz) jokseba Andiden päivlaskmaspäi. [[Atlantine valdmeri|Atlantižen valdmeren]] basseinan joged jokseba Andiden päivnouzmaspäi. Ned oma pit'kad joged: iče [[Amazonas]] da sen äiluguižed ližajoged, a mugažo [[Orinoko]]n, [[Paragvai (jogi)|Paragvajan]], [[Paran]]an ližajoged, [[Magdalen (jogi)|Magdalen-jogi]] da [[Patagonii|Patagonijan]] joged.

Andad oma kaikiš tarbhaižemb klimatine barjer Suviamerikas. Mäged seižuba 5 klimatižil vöil (ekvatorialine, subekvatorialine, tropine, subtropine da ven). Andiden päivlaskmaižiden (sattud tulleile) da päivnouzmaižiden (tulleitomad) pautked nepstuba ani erazvuiččikš.

Andid alajagadas koumhe päižihe regionihe reljefan da toižiden londusen erinendoiden mödhe — Pohjoižed Andad, Keskmäižed Andad da Suviandad.

Andad oigendase läbi Suviamerikan seičemen valdkundan territorijas — [[Venesuel]], [[Kolumbii]], [[Ekvador]], [[Peru]], [[Bolivii]], [[Čili]] da [[Argentin]].

== Etimologii ==
Tedomehiden ühthižmel' om mugoine: nimi om sündnu [[kečuan kel'|kečuan kelen]] ''anti''-sanaspäi («päivnouzm»), kuti kečuan sanas ''Antisuju'' («päivnouzmaine region»)<ref>Teofilo Laime Ajacopa. Diccionario Bilingüe Iskay simipi yuyayk'ancha. La Paz, 2007. (Kečua-Ispanine vajehnik).</ref> — [[Inkiden imperii|Inkiden imperijan]] üks' nelliden regioniden nimi, hot' oma toižed mel'pideged-ki. «Cordillera» ispanijaks znamoičeb «mägisel'g».

Italižen Džovanni Anello Oliva-istorijantedajan (v. 1631) andmusiden mödhe, anastajad-evropalaižed nimitiba ezmäižikš «''Andikš, vai kordiljerikš''» («Andes, o cordilleras») vaiše päivnouzmaižen mägisel'gan, a päivlaskmaižen mägisel'gan hö nimitiba «''sjerraks''» («sierra»)<ref>[http://kuprienko.info/juan-anello-oliva-historia-del-reino-y-provincias-del-peru-1631 Juan Anello Oliva. Historia del Reino y provincias del Perú (1631).]</ref>

== Geologii da reljef ==
[[Fail:Pico Humboldt.jpg|thumb|right|200px|Gumbol'dtan mägioc (Venesuel).]]
[[Fail:ILLIMANI.jpg|thumb|right|200px|Illimani-mägi Keskmäižiš Andiš (Bolivii).]]
Andad oma udessündutadud mäged. Uded libundad sädiba niid ''Andiden (Kordiljeriden) poimukahan geosinklinaližen vönen'' sijas. Andiden formiruindan zavodind oli [[juranpord]]ol. Tektonižed likundad seismižen da vulkanižen aktivižusenke oleskeleba nügüdläižen aigan-ki.

Mujumetalloiden kivendoid om äi Andiš ([[antimonii]], [[arsen]], [[cink]], [[hahktin]], [[molibden]], [[tin]], [[vas'k]], [[vismut]], [[vanadii]], [[vol'fram]]).

Andad kogoneba 4 paralleližiš mägisel'gišpäi (ned sijadase meridianidme ičeze enambištol): Andiden Randhižed Kordiljerad, Andiden Päivlaskmaižed Kordiljerad, Andiden Keskmäižed Kordiljerad da Andiden Päivnouzmaižed Kordiljerad. Mägitazangištod, platod (Pun, Al'tiplano) da alangod venuba niiden keskes, kaikiš surembad niišpäi oma Perus da Bolivijas.

[[Antarktine pol'sar'|Antarktižen pol'saren]] mäged jätktaba Andid [[Dreikan sal'm]]en taga.

== Homaičendad ==
<references />

== Irdkosketused ==
* [http://www.andeangeology.cl «Andean geology»-aiglehtesen kodilehtpol'.] {{ref-en}} {{ref-es}}

[[Kategorii:Andad| ]]
[[Kategorii:Mägisel'gad]]
