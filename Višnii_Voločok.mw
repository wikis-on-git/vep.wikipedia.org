{{Eländpunkt
 | Nimi = Višnii Voločok<br />Вышний Волочёк
 | Lidnanznam = Coat of Arms of Vyshny Volochek (Tver oblast).png
 | Flag = Flag of Vyshny Volochyok (Tver oblast).png
 | Lidnanznam text = Višnii Voločokan lidnanznam
 | Flag text = Višnii Voločokan flag
 | Valdkund = Venäma
 | Eläjiden lugu = 47,732
 | Voz' = 2017
 | Pind = 54
 | Fail = Вышний Волочёк. Берег озера..jpg
 | Pämez' = Aleksandr Borisov<br />(tal'vku 2015—)
 | Telefonkod = +7-48233-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Višnii Voločok''' ({{lang-ru|Вышний Волочёк}}) om [[Venäma]]n lidn da lidnümbrik [[Tverin agj]]an keskuzpalan lodehes. Se om [[Višnii Voločokan rajon]]an administrativižeks keskuseks mugažo, ei mülü rajonha.

== Istorii ==
Eländpunkt mainitase ezmäižen kerdan Voskresenskan aigkirjas vl 1471, se om «ülätarabošsija». «Alatarabošsija» — nüg. Volok-külä (510 rist. vl 2010) Uz'lidnan agjas, sijadase lodeheze [[Boroviči]]-lidnaspäi.

Ezmäine Venämas Tvercan kanal om saudud lidnanno [[Petr I]] käskön mödhe vozil 1703−1722, ühtenzoitab Tverc-joged (Volgan bassein) Cnanjogenke (Baltijan meren massein). Vspäi 1770 Višnii Voločok om lidnan statusanke. Kanalad ühtenzoitiba ut Piter-pälidnad Venäman toižidenke lidnoidenke torguindteikš edel raudten sauvondad.

== Geografijan andmused ==
Lidn sijadase Cnanjogen i Višnii Voločokan vezivaradimen randoil ([[Il'mjärv]]en bassein), [[Valdai (ülüz)|Valdai-ülüden]] pohjoižpäivnouzmaižel röunal, 160 m keskmäižel korktusel valdmeren pindan päl. Matkad [[Tver'|Tverišpäi]] om 119 km lodeheze [[Moskv]] — [[Piter]] avtotedme vai raudtedme. Lähembaine lidn om [[Bologoje]] 50 km lodeheze sil-žo tel. Maksline kiruhavtote ümbärdab lidnad i vezivaradint päivlaskmaspäi.

Višnii Voločok om lidnümbrikon üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 52 370 ristitud. Kaikiš suremb ristitišt oli vl 1973 — 76 tuhad eläjid.

Ižandusen päsarakod oma tekstil'tegimišt (bumagonkombinat, trikotaž, omblendfabrik, edheotand pästamha villakoid) i sömtegimišt (liha- i leibkombinatad), mugažo stöklantegim (butulkad). Professionaližen opendusen aluzkundad: mehaniž-tehnologine tehnikum, medicinine kolledž, Tverin torguimiž-ekonomižen kolledžan alajaguz.

Avtobusad oma kundaližtransportaks lidnas da sen ümbrištos. Ezilidnelektrojonused ühtenzoittas lidnad Bologojenke, Tverinke da Moskvanke.

== Irdkosketused ==
* [http://www.v.volochekadm.ru/ Lidnan tobmuden aluzkundoiden oficialine sait (''v.volochekadm.ru'').] {{ref-ru}}
{{Commons|Category:Vyshny Volochyok}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Tverin agjan lidnümbrikod]]
[[Kategorii:Višnii Voločokan rajon|*]]
