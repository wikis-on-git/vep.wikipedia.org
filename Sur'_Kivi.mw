{{Eländpunkt
 | Nimi = Sur' Kivi<br />Большой Камень
 | Lidnanznam = Coat of Arms of Bolshoy Kamen (Primorsky kray).png
 | Flag = Flag of Bolshoy Kamen (Primorsky kray).png
 | Lidnanznam text = Suren Kiven lidnanznam
 | Flag text = Suren Kiven flag
 | Valdkund = Venäma
 | Eläjiden lugu = 38,493
 | Voz' = 2017
 | Pind = 
 | Fail = Bolshoy Kamen view 1.JPG
 | Pämez' = Aleksandr Andrühin<br />(viluku 2018—)
 | Telefonkod = +7-42335-xx-xxx
 | Avtokod = 25. 125
 | Aigvö = [[UTC]]+10 (MSK+7)
}}
'''Sur' Kivi''' ({{lang-ru|Большой Камень}} [bɐlʲˈʂoj ˈkamʲɪnʲ]) om [[Venäma]]n lidn da lidnümbrik [[Merenrandaline rand|Merenrandaližen randan]] suves. Vhesai 2015 se oli [[sauptud administrativiž-territorialine ühtnik|sauptud]] lidn.

== Istorii ==
Eländpunktan aluz om pandud vl 1947 kuti ''UNR-261-sauvomine'' ({{lang-ru|Стройка УНР-261}}), atomlaivoiden tegim radaškanzi vn 1954 3. päiväl tal'vkud. Vspäi 1956 kätihe radnikžiloks i nimitihe sijaližen merikaran mödhe. Vl 1963 poukahtihe järedad kived (kall' 15 metrhasai kortte) merikaran randal sauvomha tegimen cehad.

Radnikžilo sai lidnan statusad vl 1989. Lidn šingotase vedenalaižiden laivoiden kohendusen i civiližen laivansauvomižen «Tähtaz»-tegimel ({{lang-ru|«Звезда»}}), sömtegimišton edheotandoil (kalan püdon da ümbriradmižen laivišt, leibänkombinat), mugažo pästtas punümbriradajad mašiništod, seifid da meblid tegimel.

== Geografijan andmused ==
Lidn sijadase [[Japonijan meri|Japonijan meren]] Ussuriiskan lahten 48 m ü.m.t. keskmäižel korktusel. Matkad [[Vladivostok]]hasai om 20 km päivlaskmha orhal lahten kal't, 110 km avtotedme [[Artöm (lidn)|Artöm-lidnan]] kal't vai 105 km raudtedme. Lähembaine lidn om [[Fokino (Merenrandaline rand)|Fokino]] 25 km suvipäivnouzmha avtotedme.

Petrovk-žilo ({{lang-ru|село Петровка}}, 977 rist. vl 2010) i Suhodol-žilo ({{lang-ru|село Суходол}}, 301 rist. vl 2010) mülüdas lidnümbrikho Suren Kiven ližaks. Lidnümbrikon pind — 119,82 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 39 257 ristitud, lidnümbrikon — 40 535 ristitud. Kaikiš suremb ristitišt oli 65 621 eläjad vl 1989. Vl 2017 kaik 39 739 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] kaks' pühäpertid om saudud lidnas.

== Irdkosketused ==
* [http://www.bk.pk.ru/ Suren Kiven lidnümbrikon tobmuden aluzkundoiden oficialine sait (''bk.pk.ru'').] {{ref-ru}}
{{Commons|Category:Bolshoy Kamen}}

{{Merenrandaližen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Merenrandaližen randan lidnümbrikod]]
