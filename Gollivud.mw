[[Fail:Hollywood sign N Highland Avenue.jpg|thumbnail|right|250px|Gollivudan znam, nägu Pohjoine Hailend-avenüspäi]]
'''Gollivud''' ({{lang-en|Hollywood}} ['hɒlıwʊd]) om neiborhud (susedkund) i rajon [[Los Andželes]]an keskuzpalan lodehes. Se om tetab kut [[Amerikan Ühtenzoittud Valdkundad|amerikaižen]] [[kinoindustrii|kinoindustrijan]] vanh keskuz, dai üks' kaikiš tetabambiš kinematografan keskusišpäi kaiked mail'madme. Fil'miden da serialoiden äjüz fil'mdase täs joga vodel.

== Istorii ==
Gollivudan municipalitet oli sätud vl 1903, mülütihe Los Andželes-lidnha vl 1910 municipaližeta statusata. Jäl'geližil vozil fil'mdandan industrii šingotaškanzihe rajonas, i se sai mail'man tetabut. Vn 2000 rahvahanlugemižen mödhe neiborhudan ristitišt oli 77 818 eläjad 9,1 km² pindal.

Nügüd'aigan vaiše ühten kinostudijan päfater jäb Gollivudas — «[[Paramount Pictures]]», kaikiden toižiden studijoiden administrirujad da radiostancijad sirtihe Los Andželesan toižihe rajonihe da sen ezilidnoihe. Äjad akt'orad da aktrisad elädas Gollivudas. Ottas rajonan sauvusid fil'miden täht. Kinoindustrijan abutehmižed i sädusiden montaž oma keskitadud rajonas.

Vn 1999 kezakul Los Andželesan metron rusked jono tuli rajonha, koume metrostancijad ratas.

== Mel'heižtahod ==
Om äi mel'heižtahoid Gollivudas: «[[Gollivudan Znam]]» (ogibalad kirjamed H, O, L, L, Y, W, O, O, D [[Gollivudkukhad|Gollivudkukhil]]), [[Gollivudan bul'var]] ([[«Kodak»-kinoteatr]], kudambas [[Oskar (premii)|«Oskar»-premijan]] andlemižed ajatas, om tägä arni), [[Gollivudan Hoštusen Allei]] da sen vuitte.

== Galerei ==
<gallery mode="packed" heights="125px">
HollywoodSign.jpg|Legendine [[Gollivudan Znam]]
Hollywood boulevard from kodak theatre.jpg|[[Gollivudan bul'var]]
Kodak-t-framed-by-color-and-lights-at-noc.JPG|[[«Kodak»-kinoteatr]] ön aigan
Charlie Chaplin walk of fame.jpg|[[Čaplin Čarl'z|Čarli Čaplinan]] «tähtaz» [[Gollivudan Hoštusen Allei|Hoštusen Allejal]]
HollywoodHighSchool.jpg|[[Gollivudan Üläškol]]
</gallery>

{{Commons|Category:Hollywood}}

[[Kategorii:Gollivud| ]]
[[Kategorii:Kinoindustrii]]
[[Kategorii:Los Andželes]]
