{{1000}}
{{Taxobox
 | name         = Lehm
 | image file   = Koe in weiland bij Gorssel.JPG
 | image descr  = Lehm
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Šorpkabjaižed]] (''Artiodactyla'')
 | familia      = [[Pall'azsar'vižed]] (''Bovidae'')
 | genus        = [[Todesižed härgad]] (''Bos'')
 | species      = [[Kodihärg]] (''Bos taurus'')
 | latin        = {{btname|Bos taurus|([[Linnaeus]], 1758)}}  
 | wikispecies  = Bos taurus
 | commons      = Category:Bos taurus taurus
 | itis         = 898717
 | ncbi         = 9913
 | range map    = Bovine range-2013-14-02.png
 | range legend =
}}
'''Lehm''' om [[kabjživat]], '''[[härg|kodihärgan]]''' ({{lang-la|Bos taurus}}) emäč, kadonuden [[mechärg]]an (latin. ''Bos taurus primigenius'') kodikoittud toižend. Mülütadas [[Pall'azsar'vižed]]-sugukundha (''Bovidae'').

Lehmän poig om '''vaza'''. Kazvanuded poigad: '''hartak''', '''häčoi''', '''härgvaza''' (ižačud), '''lähtan'''' (emäč). Lehm nimitase ''lähtan'lehmäks'' ezmäižen kandandan jäl'ghe. Kandand vedase ühesa kud.

Kazvatadas samha [[lehmänliha|lihad]], [[maid]]od i [[nahkan tehmine|nahkoid]].

== Eloncikl ==
Udes sündutadud vaza om 18..45 kg vedutte, 60 kilogrammhasai harvoin. Suguiden tobjan palan lähtanid kazdas viž-seičemevoččehe igähäsai. Živatas oleskeldas alaigäčuikš 7..10 kus sündundan jäl'ghe. Ezmäine äikerdoičendan akt tegese 16-18-kuižes igäs. Kohtusen pordon hätkeližuz jätktase 250−310 päiväd. Täuz'kaznu lehm om 200..600 kg vedutte (tuhaze kilogrammhasai harvas), se om peneb koumandeseks mi härg.

Edel vazan sündutandad lupsandad ei ole 45..60 päivest. Maidnikan laktacijan pord om 280−320 päiväd vodes. Lehm andab maidon kaikiš surembad lugumärad videnden-kudenden laktacijan aigan, kaik oleleb 9..12 laktacijad elos. Kaikiš enamba levitadud mail'mas golštiniž-frizijan sugun lehm voib antta maidon 10 tuhad litroid vodes, erasti 30 tuhazesai. Lehmäd golliš maiš (Indii, Afrik) anttas maidon vaiše läz üht tuhad litroid vodes — bräd täudub vazan kazvatandan täht. Lehmän igä voib sadas 35 vodhesai harvoin, no 20 vot keskmäras. Kävutadas ižanduses 12..13 vodhesai, 5..10 vot äikerdoičendan täht.

== Lehmiden tipiden vepsän nimed ==
* ''Ajelnus lehm'' — zavodinu kantta lehm.
* ''Kuhmoi'' — sar'vitoi lehm.
* ''Loukoi'' — vaugedpäine lehm.
* ''Lähtan'lehm'' — kandai (kandanu) lehm ezmäižen kerdan.
* ''Maho lehm'' — kandatoi lehm.
* ''Maidnik'' — lehm [[maid]]od andelmaha.
* ''Sorokpälehm'' — lehm kirjavan pänke.
* ''Tineh'' — kandai lehm.

== Lehmähä sidotud vepsän tärtused ==
* ''Läbläk'' — lehmän here.

== Lehmähä sidotud vepsän muštatišed da ozoitesed ==
=== Muštatišed ===
<blockquote>
* ''Ak da lehm, mužik da hebo.''
* ''Ei ole kondi vär, a lehm om.''
* ''Kacta kuti lehm udehe kašlihe.''
* ''Lehm tanhal — söm pertiš.''
* ''Putub kondjale lehm, ka siloi i kargaidab.''
* ''Siloi om aigad heinäd toda, konz lehm om kolnu.''
</blockquote>

=== Ozoitesed ===
<blockquote>
Lehm seižub tanhal, sar'ved irdal (päč lämptäb).<br />
Nell' sizart kustas ühthe vädrha (lehmän lüpstas).
</blockquote>

== Kacu mugažo ==
* [[Jumalanlehmäine]]
* [[Paimnen torvut]]

== Homaičendad ==
<references />

{{stub}}
[[Kategorii:Pall'azsar'vižed]]
[[Kategorii:Živatad kirjamišton mödhe]]
[[Kategorii:Imetaiživatad]]
[[Kategorii:Maižanduzživatad]]
[[Kategorii:Kabjživatišt]]
