{{Eländpunkt
 | Nimi = Nikol'sk<br />Никольск
 | Lidnanznam = Coat of Arms of Nikolsk (Vologda oblast).png
 | Flag = Flag of Nikolsk (Vologda oblast).png
 | Lidnanznam text = Nikol'skan lidnanznam
 | Flag text = Nikol'skan flag
 | Valdkund = Venäma
 | Eläjiden lugu = 8,026
 | Voz' = 2017
 | Pind = 17.18
 | Fail = Nikolsk Presentation Cathedral.jpg
 | Pämez' = Svetlana Titova (2012—)
 | Telefonkod = +7-81754-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Nikol'sk''' ({{lang-ru|Никольск}}) om [[Venäma]]n lidn da lidnankund [[Vologdan agj]]an suvipäivlaskmas. Se om [[Nikol'skan rajon]]an administrativine keskuz.

== Istorii ==
Eländpunktan aluz om pandud 15. voz'sadal kuti ''Nikol'skii-pagast'' vai ''slabad'' ({{lang-ru|Никольский погост}} vai ''слобода'') da sen valdmad torguindtel [[Volg]]an basseinan [[Vetlug (jogi)|Vetlug-jogespäi]] pohjoižhe. Nikol'skoje-külä sai makundan lidnan statusad vl 1780.

== Geografijan andmused ==
Lidn sijadase rajonan keskuzpalas, [[Jug (jogi)|Jug-jogen]] molembil randoil ([[Pohjoine Dvin|Pohjoižen Dvinan]] bassein), 140 m ü.m.t. keskmäižel korktusel. Nikol'skan keskuz seižub jogen känmas oiktal randal. Matkad [[Vologd]]hasai om 315 km päivlaskmha orhal vai 410 km avtotedme. Lähembaižed lidnad oma [[Šarj]] 130 km suvhe orhal vai 145 km avtotedme, [[Tot'm]] 160 km päivlaskmha-lodeheze orhal vai 205 km avtotedme i [[Sur' Ustüg]] 145 km pohjoižhe orhal vai 165 km avtotedme.

Klimat om [[ven vö|ven]] kontinentaline. Heinkun lämuz +17,8 C°, viluku oleleb kaikiš vilumb (−12,3 C°), voden keskmäine lämuz +2,6 C°.

Nikol'sk om lidnankundan üks'jäine eländpunkt. Om ümbärtud Krasnopolänskoje-küläkundan territorijal da sen administrativine keskuz.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 8 511 ristitud, rajonan ristitišton kaks' videndest. Kaikiš suremb ristitišt oli vozil 1996−2001, 9 200 ristitud. [[Ortodoksine hristanuskond|Ortodoksižen hristanuskondan]] kaks' pühäpertid om lidnas: Sreten'jen päjumalanpert' (1790−1882) i Kazanin jumalanpert' (20. voz'sadan augotišespäi). Endevanh puine pertišt om čomitesid, se märičeb lidnan istorišt irdnägud mugažo.

Ižandusen päsarakod oma sömtegimišt (maidkombinat, sömänkombinat), mecan ümbriradmine. Tot'man politehnižen kolledžan filial om professionaližen opendusen aluzkundaks.

== Irdkosketused ==
* [http://www.vologda-nikolsk.ru/ Municipaližen «Nikol'sk-lidn»-ühtnikan tobmuden aluzkundoiden oficialine sait (''vologda-nikolsk.ru'').] {{ref-ru}}
{{Commons|Category:Nikolsk, Vologda Oblast}}

{{Vologdan agjan lidnad}}

[[Kategorii:Nikol'sk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Nikol'skan rajon|*]]
