{{Taxobox
 | name         = Bol
 | image file   = Vaccinium vitis-idaea L..jpg
 | image title  = Bol (''Vaccinium vitis-idaea'')
 | image descr  = Bol (''Vaccinium vitis-idaea'')
 | regnum       = Kazmused
 | divisio      = [[Änikkazmused]]
 | classis      = [[Kaksidülehtesižed]]
 | ordo         = [[Kanabr'änikoižed]] (''[[Ericales]]'')
 | familia      = [[Kanabranvuiččed]] (''[[Ericaceae]]'')
 | genus        = ''[[Vaccinium]]''
 | species      = '''Bol'''
 | latin        = Vaccinium vitis-idaea [[L.]]
 | wikispecies  = Vaccinium vitis-idaea
 | commons      = Category:Vaccinium vitis-idaea
 | itis         = 505637
 | ncbi         = 180772
}}
'''Bol''' vai '''Nabol (Nobol)''' ([[latinan kel'|latin.]] ''Vaccínium vítis-idaéa'') om tal'veline vihand [[penzhaine]], [[Kanabränvuiččed]]-sugukundan [[Vaccinium]]-sugun [[erik]].

== Bolha sidotud vepsän tärtused ==

== Etimologii ==
Erikon ''vitis-idaea''-nimituz znamoičeb «[[vinmarj]]an varz' Id-mägelpäi» (nece mägi seižub [[Krit]]-sarel). Mugoine latinankel'ne bolan nimituz johtutase ezmäižen kerdan [[Doduns Rembert|Dodoneusan]] da [[Gesner Konrad|Gesneran]] tedotöiš. Amuižaigaižed kirjutajad ei johtutanus "bolad".

== Ümbrikirjutand ==
[[Jurišk]] levigandeb lapakoiktas. [[Veza]]d oma sarakoikahad, ned ületas 15-20 sm korktusele malpäi<ref name="mezikazm">Бурмистров А.Н., Никитина В.А. Медоносные растения и их пыльца: Справочник. — М.: Росагропромиздат, 1990. — Lp. 23. ISBN 5-260-00145-1.</ref>. Bolan [[jur'|jured]] elädas [[simbioz]]as senen [[micelii|micelijanke]]. Senen nitid vedadas mineraližid segoitesid mahudespäi bolan jurile.

[[Lehtez|Lehtesed]] oma paksud, nahkakahad, išttas barbal toint toižen jäl'ghe, lühüdan vardenke, ovaližed käroutud oiktan röunanke, loštajad, 20-30 mm pitte, 15 mm:hasai levette, eläbad lumen al, penikaižiden reiguidenke alahaižel pindal. Mugoižed reigud oma bulavanvuiččed südäimes, niiden seiniden stajad oma täuded nälömakast substancijad, se voib vedada vet. Lehtesen ülähän kastui vezi sirdab alahaks, täudub reiguid da vedase südäimehe.

Bolan penzhaižen varded erašti kazdas lahos kandos koren da hapačun keskes, ned sadas üks'metrišt pidust.

[[Änik]]od oma kaks'suguižed, oiktad, keratas [[toppaz (ühtheänikišt)|tophiže]]. Tophad oma tihedad, sijatas ladval. Tophas om 10-20 änikod, ned kactas maha<ref name="mezikazm"/>. Änikon vencut om vauktan vai vauhruskedvauvhan mujun, ühtnenuziden äniklehtesidenke, kellonvuitte nellidenke čuratadud vähäižin laboidenke. Mallüt om nell'palaine. Ühtel änikol om 8 tičinkad da 1 [[petkloine]]. [[Kandoine]] sijadase alahanpäi. Änikoičendan aigan koverzunuded bolan vencuded kaitas [[heid'om]]ad nepsudespäi. Heid'om om muzahahkan mujun, se om [[tomunik]]oiš sangedmassal, no aigan mändes rohkotase väčkuižin da lankteb reiguziden kal't, nene reiguded sijadase tomunikoiden agjoiš. Bol änikoičeb keväz'kezal läz 15 päiväd.

[[Plod]]ud oma rusttad [[marj]]ad, ned kaitas lumen al keväden tulendahapäi.

Bolan irdnägo om [[kondjanbol]]an kartte.

== Leviganduz ==
Bol kazvab kuiviš da nepsiš [[kavag'mec]]oiš, [[lehtezmec]]oiš, a mugažo penzhištoidme da [[turbazso]]il.

Bolan marjad oma nägubad, sikš miše ned oma rusttad vihandan lehtištonke tagamal. Živatad da lindud södas nenid marjoid. Lindud todas sulatomid [[semen|semnid]] levedašti i muga abutadas bolale levitada.

[[Mezjäižed]] keratas [[nektar]]ad da [[heid'om]]an palad änikoišpäi.

== Himine mülünd ==

== Kazvatuz ==
Vl 1745 bolan kul'tiviruindha sidotud ezmäižid naprindoid kirjutihe. [[Piter]]in Istorižes keskuzarhivas [[Jelizaveta Petrovna|Jelizavetan Petrovnan]] suline käsk om. Necil käskihe čomitada parteroid bolal da [[samšit]]al. Mugažo vn 1765 Sauvusiden kancelärijan käsk edeskirjuti Fok-mastarale löuta mahtust da ištutada bolad [[Petergof]]an «[[Monplezir]]an sires i Šahmat-mägen al» samšitan (bušboman) sijha, sikš miše samšit «mäneb ülänsäton olelenuziš suriš pakaižišpäi»<ref>[http://www.spbvedomosti.ru/print.htm?id=10302229@SV_Articles Марьина Т. Моченый шедевр //Санкт-Петербургские Ведомости. — 2013. — 23 сентября (#182).]</ref>.

1960nzil vozil todesižed radod vemha bolad kul'turha zavodihe neciš maiš: [[AÜV]], [[Germanii]], [[Ročinma]], [[Alamad]], [[Suomenma]] da [[Pol'šanma]]. 1980nzil vozil enččen [[NSTÜ]]:n tazovaldkundad — [[Vaugedvenäma]], [[Litvanma]] da [[Venäma]] — panihe kul'turižid bolan plantacijoid.

Vl 1994 [[Germanii|Germanijas]] sädihe 40 gektarad bolan plantacijad ühtes täuden mašinoiden kompleksanke kazvatamha da keradamha marjoid. Kul'turmarjoiden satusenmär ülemba 20-30 kerdha meckazmusiden röunataden, ristitud sadas 50-60 kg marjad gektaran man sadandesespäi kaikuččel vodel.

=== Travijad da läžundad ===
* ''[[Exobasidium vaccinii]]''-senüt travib bolan vezoid. Seikh da lehtesed palahtudas vauhruskedvauvhan mujundan saden. Edahanpäi mugoižed vezad oma vaskmäižiden änikoiden polhe, ned erinedas lujas tervhiš vihandoiš boltophišpäi.
* ''[[Melampsora Goeppertiana]]''-senüdel travindan tagut varded pidetas da palahtudas, ned tegese ludha pojavikš. Lehtesed lühetas, alahaižed niišpäi kuidas.

== Kävutand ==
=== Sömhä ===
Bolan marjad kävutadas levedali sahardundan täht, mugažo niišpäi tehtas äi toižid sömid: kanfetoiden südäin, [[varenj]], [[marinad]], [[ekstrakt]], [[unotez]]. [[Puškin Aleksandr|Puškinan]] «[[Jevgenii Onegin]]»-säduses [[bolvezi]] johtutase — se om verestai jom vedes da bolmarjoišpäi, sidä kaičihe pit'käks vilus karzn'as.

[[Bolasine džem]] om järgeline mageduz [[Ročinma]]s da toižiš [[Skandinavii|Skandinavijan]] maiš. Todesine džem varadase hüvin keitata. Erased odvad kommertižed torguindmarkad se-žo ümbriratas marjoid lämudel, a mugažo ned mülütadas erazvuiččid ližadusid ([[pektin]], [[jablok]]ad).

=== Zelläks ===
Bolan [[lehtesed]] ([[latinan kel'|latin.]] ''Folium Vitis idaeae'') kävutadas tedoližel medicinal [[kazmusine zell'torhuz|zell'torhudeks]]. Lehtesiden [[lem'|lent]] da vet kävutadas [[dezinficirui abutuz|dezinficirujaks]] da [[diuretine abutuz|diuretižeks]] abutuseks.

Bolan vezad ([[latinan kel'|latin.]] ''Cormus Vitis idaeae'') mugažo ottas zelläks.

Zell'torhut varatas kevädel edel änikoičendad (konz änikurbad oma vihandad völ) da sügüzel täuzin ehtnüziden marjoiden jäl'ghe. Lehtesid šil'ptäs vai ümbrileiktas vezoid lehtesidenke, sid' kuidas niid katusenaluižel, räusthiden al, [[infrarusked sädegoičend|infrarusttal sädegoičendal]]<ref>[http://processes.ihbt.ifmo.ru/file/article/8732.pdf Демидов С.Ф. и др. Сушка листьев брусники инфракрасным излучением. — Науч. журн. НИУ ИТМО; серия «Процессы и аппараты пищевых производств». — 2014. — #1.]</ref> vai kuidimes (lämuz — 35-40°C). Kuidud torhut kaitas kuidaks da tulleitadud hüvin honuses. Torhuden kožundaig om 3 vot<ref name="BFV">[http://herba.msu.ru/shipunov/school/books/botaniko-farmakognost_slovar1990.djvu Блинова К.Ф. и др. Ботанико-фармакогностический словарь /Справ. пособие. Под ред. К.Ф. Блиновой, Г.П. Яковлева. — М.: Высшая школа, 1990. — Lp. 174.] ISBN 5-06-000085-0.</ref>.

Necen torhuden tarbhaižed päsubstancijad oma [[fenolglikozidad]], [[dubindsubstancijad]], [[giperozid]], [[saponinad|ursolmuiktuz]]<ref name="BFV"/>. Mugažo [[arbutin]] löuzihe bollehtesiš, se om antiseptine substancii [[kuzenlähtendsistem]]an täht. Spravitamha niid, unotest kuiviš lehtesišpäi ottas zelläks, vaiše sen doziruind ülemb märad kucub travindad<ref>Вермейлен, Нико. Полезные травы. Иллюстрированная энциклопедия /Пер. с [[английский язык|англ.]] Б.Н. Головкина. — М.: Лабиринт Пресс, 2002. — Lp. 298-299. ISBN 5-9287-0244-2.</ref>.

[[Lem']] lehtesišpäi pehmdab südäikivid da veb poiš solad, se abutab tervehtamha [[südäimunan läžundad]], [[diabet]], [[revmatizm]], [[podagr]].

Bolan veresid marjoid ottas kävutamha [[avitaminoz]]an aigan, kuti uitai, diuretine, bakterijanvastaine, antiseptine, gel'mintanvastaine, sapinajai abutuz. Mugažo marjoid kävutadas tävun [[tuberkulöz]]an aigan, toižed läžundad: [[südäikohtun katar]] alamuiktuseltäutandanke, [[kived südäimunas]], [[revmatizm]].

Marjoiden [[lem']] [[delirii|horindan]] aigan heitab vezinäl'gad hüvin.

Marjoiden südäivet jodas [[arterialine painuz|lujetud arterialižen painuden]] aigan, [[nevroz]]iden aigan. Kohtukahad naižed jodas sidä [[anemii|vähäverusen]] aigan.

== Galerei ==
<center>
<gallery>
Fail:Vaccinium vitis-idaea IM4814 Puolukka C.JPG|Boltophad kezapaikoil
Fail:Vaccinium vitis-idaea flowers.jpg|Bol änikoil
Fail:Lingonberries.jpg|Bol umbikoil
Fail:Cowberry.jpg|Bolan marjad
Fail:Preiselbeeren-WJP-1.jpg|Poimdüd bol
Fail:Winter-lingonberry.JPG|Bolan varz' tal'vel
Fail:Mors (ru. Морс - прохладительный негазированный напиток).JPG|Bolvezi ([[mors]] bolmarjoišpäi)
Fail:LingonberryJam.jpeg|Leib bolasižen džemanke päl
Fail:Pannkaka.jpg|Bol saharanke da kürzidenke
</gallery>
</center>

== Homaičendad ==
<references />

== Irdkosketused ==
{{stub}}

[[Kategorii:Kazmused kirjamišton mödhe]]
[[Kategorii:Marjad]]
[[Kategorii:Kanabränvuiččed]]
[[Kategorii:Sokazmused]]
[[Kategorii:Sömkazmused]]
[[Kategorii:Mezikazmused]]
[[Kategorii:Zell'kazmused]]
[[Kategorii:Maižanduzkul'turad]]
