{{10000}}
{{Valdkund
| Nimi = Mustmägi<br />Црна Гора / Crna Gora
| Valdkundznam = Coat of arms of Montenegro.svg
| Flag = Flag of Montenegro.svg
| Valdkundznam text = Mustmägin valdkundznam
| Flag text = Mustmägin flag
| Pälidn = Podgoric
| Eläjiden lugu = 614,249<ref>[https://www.cia.gov/library/publications/the-world-factbook/geos/mj.html Mustmägin ristitišton lugun endustuz vn 2018 heinkus. // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 13,812
| Kart = Europe-Montenegro.svg
| Kel' = [[mustmägin kel'|mustmägin]]
| Valdkundan pämez' = [[Džukanovič Milo|Milo Džukanovič]]
| Päministr = [[Markovič Duško|Duško Markovič]]
| Religii = [[hristanuskond]], [[islam]]
| Valüt = [[evro]] (€) (EUR)<ref>De facto. Formaližikš valdkund eile evron zonan ühtnijan.</ref>
| Internet-domen = [[.me]]<ref>Mugažo [[.yu]] kuti enzne [[Jugoslavii|Jugoslavijan]] valdkund-ühtnii.</ref>
| Telefonkod = +382
| Aigvö = tal'vel [[UTC]]+1,<br />kezal [[UTC]]+2
}}
'''Mustmägi''', '''Černogorii''' vai '''Montenegro''' ({{lang-me|Црна Гора}}, ''Crna Gora'', nece om täuz' oficialine nimituz), om tazovaldkund [[Evrop]]an suvipäivnouzmpoles, [[Balkanan pol'sar'|Balkanan pol'saren]] [[Adriatine meri|Adriatižel]] randištol. Pälidn da kaikiš suremb lidn om [[Podgoric]].

Vspäi 2010 valdkund om kandidatan kändamha [[Evropan Ühtištuz|EÜ:n]] ühtnijaks. Vspäi 2017 om [[Pohjoižatlantižen kožundkirjutesen organizacii|PAKO:n]] ühtnijan.

== Istorii ==
Vn 2006 3. päiväl kezakud Mustmägi tedištoiti ripmatomudes [[Serbijan da Mustmägin Konfederacii|Serbijan da Mustmägin Konfederacijaspäi]] referenduman satusiden mödhe.

Tazovaldkundan edeližed Konstitucijad ({{lang-me|Ustav Crne Gore}}) oliba vahvištadud vozil 1905, 1992 i 2006. Valdkundan nellänz' lugul Konstitucii<ref>[http://www.skupstina.me/files/downloads/Ustav%20CG.doc Mustmägin Konstitucii parlamentan oficialižel saital (''skupstina.me'').] {{ref-me}}</ref><ref>[http://www.constituteproject.org/ontology/Montenegro?lang=en Mustmägin Konstitucijan tekst ''constituteproject.org''-saital.] {{ref-en}}</ref> om olmas vs 2007 redukun 20. päiväspäi, se om väges vn 2013 kohendusidenke.

Istorine da kul'turine pälidn om [[Cetine]].

== Geografijan andmused ==
[[Fail:Relief Map of Montenegro.svg|thumb|left|250px|Mustmägin reljefan kart.]]
Mustmägi om mavaldkundröunoiš [[Horvatii|Horvatijanke]] päivlaskmas (röunan piduz — 14 km), [[Bosnii da Gercegovin|Bosnijan da Gercegovinanke]] lodehes (225 km), [[Serbii|Serbijanke]] pohjoižpäivnouzmas da [[Kosovo]]nke<ref>[http://www.lenta.ru/news/2008/10/09/recognize/ Mustmägi tundišti Kosovon ripmatomut. — ''Lenta.ru''.] {{ref-ru}}</ref> suvipäivnouzmas (ühtes 203 km), [[Albanii|Albanijanke]] suves (172 km). Ühthine röunoiden piduz om 614 km.

Mustmägin suvipäivlaskmaižed randad lainištab [[Adriatine meri]]. Randanpird om 293,5 km.<ref>[http://www.monstat.org/userfiles/file/publikacije/CrnaGora%20u%20brojkama-2009-201010%281%29.pdf Гора у бројкама (Mustmägin polhe luguil). — Завод за статистику Црне Горе (Mustmägin statistikan radnikoičend, ''monstat.org''), 2008.] {{ref-me}}</ref>

Valdkundan kaikiš korktemb čokkoim om [[Zla Kolat]]-mägenoc, 2534 m valdmeren pindan päl. 

Saum vezid — 1,5%. Kaikiš suremb järv om [[Skadar]] [[Albanii|Albanijan]] röunal.

Londuseližed pävarad oma [[alüminii|boksitad]], [[raud|raudkivend]], [[kivihil']].

== Politine sistem ==
[[Fail:Vlada Crne Gore.jpg|thumb|right|250px|Mustmägin ohjastusen pert' [[Podgoric]]as.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-me|Predsjednik Crne Gore}}), kaik rahvaz valičeb händast videks vodeks. Prezidental om kahtenden strokun voimust.

Mustmägin parlament ({{lang-me|Skupština Crne Gore}}) om üks'kodine, se mülütab 81 ühtnijad: 76 heišpäi valitas kaikel rahvahal i 5 ezitajad [[albanijalaižed|albanižes]] rahvahanvähembusespäi, kaik hö ratas nell' vot.

Radonoigendai tobmuz om Mustmägin ohjastuz ({{lang-me|Vlada Crne Gore}}), parlament vahvištab sen mülükundan prezidentan taričendan mödhe.

Käskuzkundaline tobmuz om kaks'pordhikaz. Mustmägin Ülembaine Käskuzkund ühtenzoitab käskusiden kävutandan kaikel valdkundan territorijal.

Nügüdläine [[Milo Džukanovič]]-prezident radab vs 2018 semendkun 20. päiväspäi (vll 2008−2010 i 2013−2016 radoi Mustmägin päministran). [[Duško Markovič]] om päministran vs 2016 kül'mkun 28. päiväspäi. Parlamentan ühtnijoiden järgenduseližed valičendad oliba vn 2016 16. päiväl redukud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mustmägin administrativiž-territorialine jagand]].''

Mustmägi jagase 21 municipalitetaks ({{lang-me|opština}}) da sen ližaks 2 lidnümbrikoks [[Podgoric]]an südäimes.

== Eläjad ==
Mustmägiš elädas [[mustmägilaižed]]. Vl 2011 valdkundan eläjiden lugu oli 625,266 ristitud<ref>[http://www.monstat.org/userfiles/file/popis2011/saopstenje/knjiga_prvi%20rezultati(1).pdf Prvi rezultati, Popis stanovništva, domaćinstava i stanova u Crnoj Gori 2011 (Mustmägin ezmäižen rahvahanlugemižen rezul'tatad vl 2011). — Zavod za statistiku Crne Gore (''monstat.org'').] {{ref-me}}</ref>, se oli kaikiš suremb ristitišt.

Rahvahad (2011): [[mustmägilaižed]] — 45,0%, [[serbalaižed]] — 28,7%, [[bošnäklaižed]] — 8,7%, [[albanijalaižed]] — 4,9%, [[slavilaižed-islamanuskojad]] — 3,3%, [[čiganalaižed]] — 1,0%, [[horvatijalaižed]] — 1,0%, toižed rahvahad — 2,5%, rahvahuden ozutandata — 4,9%.

Kodikelen mödhe (2011): [[serban kel']] — 42,9%, [[mustmägin kel']] — 37,0%, [[bosnijan kel']] — 5,3%, [[albanijan kel']] — 5,3%, [[serbanhorvatan kel']] — 2,0%, toižed keled — 3,5%, märhapanendata — 4,0%.

Uskondan mödhe (2011): [[ortodoksine hristanuskond|ortodoksižed hristanuskojad]] — 72,1%, [[islam]]anuskojad — 19,1%, [[katoline jumalankodikund|katolikad]] — 3,4%, [[ateizm|ateistad]] — 1,2%, toižed uskojad — 1,5%, märhapanendata — 2,7%.

Mustmägin toižed järedad lidnad (enamba 20 tuh. ristituid vn 2003 rahvahanlugemižen mödhe, surembaspäi penembha): [[Nikšič]], [[Plevl']]. Lidnalaižiden pala om 67,5% (2020).

== Ižanduz ==
Mustmägin päeksport om [[alüminii]], [[teraraud]]ad.

== Homaičendad ==
<references />

== Irdkosketused ==
* [http://www.vlada.me/ Mustmägin ohjastusen oficialine sait (''vlada.me'').] {{ref-me}} {{ref-en}}
* [http://www.skupstina.me/ Mustmägin parlamentan oficialine sait (''skupstina.me'').] {{ref-me}} {{ref-en}}
* [http://www.gov.me/ Mustmägi-valdkundan oficialine sait (''gov.me'').] {{ref-me}} {{ref-en}}
{{Commons|Montenegro}}

{{Evrop}}

[[Kategorii:Mustmägi| ]]
