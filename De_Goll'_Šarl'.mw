{{1000}}{{A10000}}
{{Personalii
| изображение = General Charles de Gaulle in 1945.jpg
| описание изображения = Šarl' de Goll'-jenaral vl 1945
}}
'''Šarl' de Goll' ''' ({{lang-fr|Charles de Gaulle}} [ʃaʁl də ɡol]), täuz' nimi '''Šarl' Andre Žozef Mari de Goll' Majo''' ({{lang-fr|Charles André Joseph Marie de Gaulle Maillot}}; sünd. 22. kül'mku 1890, [[Lill']], [[Francii]] — kol. 9. kül'mku 1970, Kolombe le Döz Egliz-kommun Francijan pohjoižpäivnouzmas, om mahapandud sigäna-žo) oli Francijan 18. prezident jenaralan arvonke.

== Biografii ==
Šarl' oli sündnu patriotižhe [[katoline jumalankodikund|katoližhe]] kanzha. Anri de Goll'-tat (1848−1932) oli filosofijan i literaturan professoran, De Golliden bajarišton rodul, Žanna Majo (1860−1940) — mam, kodiemäg. Koume velled da sizar oli Šarlil.

Om Parižan Stanislavan privatižen katoližen kolledžan i Sen-Siran sodaškolan pästnikan, möhemba radoi opendajan siš kapitanan arvonke. Vll 1922−1924 openui Parižan Üläsodaškolas.

== Valdkundaline radnikoičend ==
De Goll' ühtni [[Ezmäine mail'man soda|Ezmäižen]] i [[Toine mail'man soda|Toižen]] mail'man sodoihe, Alžiran sodaha ripmatomudes (1954−1962). Sädi äi teoretižid kirjutisid sodatös 1930-nzil vozil. Radnikoiči Francijan ohjastuses vspäi 1932 i služi armijas oficeraks. Radoi Francijan Pordaigaližen ohjastusen ezimehen (3. kezaku 1944 — 20. viluku 1946) i oli Francijan Vastustusen lideraks sodan aigan.

Jenaral oti Francijan Ministrišton ezimehen i kaičendministran radnikusid ühten aigan (1. kezaku 1958 — 8. viluku 1959), sid' radoi Francijan prezidentan 10 vot (8. viluku 1959 — 28. sulaku 1969). De Goll' vajehti [[Rene Koti]]d (4. Tazovaldkund) i oli Videnden Tazovaldkundan ezmäižeks prezidentaks, [[Žorž Pompidu]] radoi jäl'geližeks prezidentaks.

== Kanz ==
Oli nainu vs 1921 sulakun 7. päiväspäi, eliba Ivonna de Goll'-akanke (neiččel Vandru, 1900−1979) Šarlin surmhasai. Sündutihe Filipp-poigad, Anna- i Elizabet-tütrid.

== Homaičendad ==
<references/>

[[Kategorii:Francijan prezidentad]]
[[Kategorii:Andorran pämehed]]
[[Kategorii:Francijan sodamehed]]
[[Kategorii:Politikanmehed kirjamišton mödhe]]
[[Kategorii:Sodamehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Lillihe]]
