{{Eländpunkt
 | Nimi = Olenegorsk<br />Оленегорск
 | Lidnanznam = Coat of Arms of Olenegorsk (Murmansk oblast).png
 | Flag = Flag of Olenegorsk.png
 | Lidnanznam text = Olenegorskan lidnanznam
 | Flag text = Olenegorskan flag
 | Valdkund = Venäma
 | Eläjiden lugu = 21,039
 | Voz' = 2017
 | Pind = 
 | Fail = Оленегорск с высоты.jpg
 | Pämez' = Oleg Samarskii (2013—)
 | Telefonkod = +7-81552-xx-xxx
 | Avtokod = 51
 | Aigvö = [[UTC]]+3 ([[MSK]]+0)
}}
'''Olenegorsk''' ({{lang-ru|Оленегорск}}, {{lang-uk|Оленєгорськ}}) om [[Venäma]]n lidn [[Murmanskan agj]]an keskuzpalas. Se om Olenegorskan lidnümbrikon administrativine keskuz, täuz' oficialine nimituz — «Olenegorsk-lidn alištunudenke territorijanke».

== Istorii ==
Saudihe ''Olen'ja-raudtestancijad'' (nüg. Olenegorsk-stancii) vl 1916 kaiken Murmanskan raudten ühtes. Nügüd'aigaižen eländpunktan aluz om pandud vl 1949 ''Olen'ja-radnikžiloks'' samha [[raud|raudkivendod]]. Se sai lidnan statusad nügüdläiženke nimenke vl 1957.

== Geografijan andmused ==
Lidn sijadase Permusjärven suvipäivlaskmaižel randal ({{lang-ru|Пермусозеро}}, 24 km², [[Vauged meri|Vauktan meren]] bassein), 151 m keskmäižel korktusel valdmeren pindan päl. Kaivuzkombinat sijadase ani lodeheze lidnaspäi, Kahjärven randal ({{lang-ru|Кахозеро}}, 11 km², [[Barencan meri|Barencan meren]] bassein). Matkad [[Murmansk]]hasai om 105 km pohjoižhe raudtedme vai «Kol»-avtotedme. Lähembaine lidn om [[Mončegorsk]] 35 km suvipäivlaskmha niil-žo teil.

Visokii-sodaeländpunkt («korged», 6860 rist. vl 2010), kaks' pen't raudtestancijad da pen' Imandr-külä mülüdas lidnümbrikho Olenegorskan ližaks. Lidnümbrikon pind om 1889 nellikkilometrad.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 23 072 ristitud, lidnümbrikon — 30 021 ristitud. Kaikiš suremb lidnan ristitišt oli vl 1992 — 35 800 eläjid. Vl 2017 kaik 29 849 ristitud elädas lidnümbrikos.

Rahvahad (vl 2010, lidnümbrik, enamba 1%, ozutadud rahvahudenke): [[venälaižed]] — 89,3%, [[ukrainalaižed]] — 5,1%, [[vaugedvenälaižed]] — 1,8%, toižed rahvahad — 3,8%.

== Ižanduz da transport ==
Ižandusen päsarakod oma kaivuztegimišt (raudkivendon koncentrat i üläkoncentrat, raudasiž-[[stroncii|stroncijasine]] tuhk), sauvondmaterialiden tehmine (silikatine savič, šebin'), standartatoman mašiništon i varapaloiden pästand kaivuzmetallurgižiden edheotandoiden täht, raudasižed valamižtegesed. Professionaližen opendusen aluzkundad: kaivuztegimišton kolledž, Hibinoiden tehnižen kolledžan filial, Murmanskan, Petroskoin i Moskvan üläopendusen aluzkundoiden koume filialad.

Kundaline avtobusmaršrut ühtenzoitab lidnad aviabazanke. Ezilidnelektrojonuz ajab Murmanskhasai i Apatitoihesai. Aviabaz sijadase Visokii-sodažilos päivnouzmha lidnaspäi, Permusjärven vastrandal. Raudte i «Kol»-avtote oma lidnan päivnouzmaižeks röunaks.

== Irdkosketused ==
* [http://www.olenegorsk.gov-murman.ru/ Lidnümbrikon tobmuden aluzkundoiden oficialine sait (''olenegorsk.gov-murman.ru'').] {{ref-ru}}
{{Commons|Category:Olenegorsk}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
