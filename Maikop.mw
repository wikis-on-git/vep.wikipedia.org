{{Eländpunkt
 | Nimi = Maikop<br />Майкоп <small>(ven.)</small><br />Мыекъуапэ <small>(adig.)</small>
 | Lidnanznam = Coat of Arms of Maikop (Adygea).png
 | Flag = Flag of Maykop.svg
 | Lidnanznam text = Maikopan lidnanznam
 | Flag text = Maikopan flag
 | Valdkund = Venäma
 | Eläjiden lugu = 141,475
 | Voz' = 2020-01-01
 | Pind = 69.64
 | Fail = Майкопская Соборная мечеть.JPG
 | Pämez' = Aleksandr Getmanov<br />(tal'vku 2017—)
 | Telefonkod = +7-8772-xxx-xxx
 | Avtokod = 01
 | Aigvö = [[UTC]]+3 ([[MSK]]+0)
}}
'''Maikop''' ({{lang-ru|Майкоп}}, {{lang-ady|Мыекъуапэ}} «jablokalangišton jogensu») om [[Venäma]]n lidn da lidnümbrik valdkundan suvipäivlaskmas. Se om [[Adigejan Tazovaldkund]]an pälidn da kaikiš suremb lidn.

== Istorii ==
Eländpunktan aluz om pandud vl 1857. Se sai lidnan statusad vl 1870. Vspäi 1936 oli Adigejan avtonomižen agjan pälidnaks.

Maikop šingotase mašiništonsauvomižen (gidromanipulätorad, reduktorad) i sömsarakon tegimil, mugažo meckombinat i kartonfabrik ratas lidnas.

== Geografijan andmused ==
Lidn sijadase tazovaldkundan keskuzpalas, [[Vaugedjogi (Kubanin ližajogi)|Vaugedjogen]] oiktal randal ({{lang-ady|Шъхьагуащэ}}, [[Kuban' (jogi)|Kubanin]] hurapol'ne bassein), 220 m ü.m.t. keskmäižel korktusel. Lähembaižed lidnad (orhal) oma Krasnodaran randan [[Apšeronsk]] 40 km suvipäivlaskmha i [[Belorečensk]] 30 km lodeheze.

Klimat om [[ven vö|ven]] pehmed. Voden keskmäine lämuz — +10,9 C°.

Hanskai-stanic ({{lang-ru|Ханская}}, {{lang-ady|Хъанхьабл}}, 11 752 rist. vl 2018), nell' žilod da koume futorad mülüdas lidnümbrikho Maikopan ližaks. Lidnümbrikon pind — 283,6 km².

== Eläjad ==
Vl 1939 lidnan ristitišt oli 55 871 eläjad, vl 1959 — 82 135 eläjad. Vn 2010 kaiken Venäman ravahanlugemižen mödhe lidnan eläjiden lugu oli 144 249 ristitud, lidnümbrikon — 166 540 ristitud, tazovaldkundan koumandez. Kaikiš suremb lidnan ristitišt oli 167 300 eläjad vl 2000, sen poleni lidnan territorijan vähendusen tagut. Vn 2020 augotišel kaik 164 575 ristitud elihe Maikopan lidnümbrikos.

Rahvahad (enamba 0,4% vl 2010): [[venälaižed]] — 66,6%, [[adigejalaižed]] — 17,0%, [[armenijalaižed]] — 2,8%, [[ukrainalaižed]] — 1,8%, [[čerkesalaižed]] — 1,3%, [[totarlaižed]] — 0,6%, [[vaugedvenälaižed]] — 0,4%, toižed rahvahad — 3,0%, rahvahuden ozutandata — 6,5%.

[[Ortodoksine hristanuskond|Ortodoksižen hristanuskondan]] ph. Stroican päjumalanpert' (om saudud vodele 1888), nell' jumalanpertid<ref>[http://sobory.ru/geo/locat/24606 Maikopan pühäpertid ''sobory.ru''-saital.] {{ref-ru}}</ref> i časoun' oma olmas lidnas. [[Islam]]an Adigejan i Krasnodaran randan ohjandaikund i Halid Bin Sakr-al'-Kassimi-pämečet' sijadasoiš Maikopas. [[Armenine jumalankodikund|Armenižen jumalankodikundan]] «Surb Arutün»-jumalanpert' (Sündun Eläbzdusen) i [[protestantizm]]an kuden kundan sauvused ratas lidnas.

== Transport ==
[[Avtobus]]an da [[trolleibus]]an maršrutad ratas lidnas. Om kaks' lendimpöudod Maikopas («Maikop» da «Hanskai»); nügüd' il'mlikund om sauptud.

''Maikop''-päraudtestancii radab lidnan pohjoižes vspäi 1910, avtobusstancii om saudud senno.

== Lidnan nägud ==
<gallery mode="packed" heights="125px">
Brewery in Maikop.jpg|Oluden tegim
Майкопская Соборная мечеть.JPG|Sebrusen torg da Maikopan pämečet'
Свято-Троицкий кафедральный собор (Майкоп).jpg|Ph. Stroican päjumalanpert' vl 2013
Майкопская ГЭС.JPG|Maikopan GES
Вокзал Майкопа.JPG|''Maikop''-päraudtestancii
</gallery>

== Tetabad sündnuded ==
* [[Mugu Aidamir|Aidamir Mugu]] (Aidamir Mugujev) (sünd. 1990) — adiglaine (čerkesalaine) mez', Venäman pajatai.
* [[Načesova Anželika|Anželika Načesova]] (sünd. 1982) — Venäman pajatai naine venän da adigejan kelil.

== Homaičendad ==
<references />

== Irdkosketused ==
* [http://www.sndmp.ru/ Maikopan Ezitajiden Nevondkundan oficialine sait (''sndmp.ru'').] {{ref-ru}}
* [http://maikop.ru/ Lidnan Administracijan oficialine sait (''maikop.ru'').] {{ref-ru}}
{{Commons|Category:Maikop}}

{{Adigejan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Maikop| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Adigejan Tazovaldkund|*]]
[[Kategorii:Adigejan Tazovaldkundan lidnad]]
[[Kategorii:Adigejan Tazovaldkundan lidnümbrikod]]
