{{Eländpunkt
 | Nimi = Kotel'niki<br />Котельники
 | Lidnanznam = Coat of Arms of Kotelniki (Moscow oblast).png
 | Flag = Flag of Kotelniki (Moscow oblast).png
 | Lidnanznam text = Kotel'nikin lidnanznam
 | Flag text = Kotel'nikin flag
 | Valdkund = Venäma
 | Eläjiden lugu = 49,023
 | Voz' = 2020-01-01
 | Pind = 14.24
 | Fail = Kotelniki, Moscow Oblast, Russia - panoramio (65).jpg
 | Pämez' = Andrei Bulgakov<br />(semendku 2018—)
 | Telefonkod = +7-495-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Kotel'niki''' ({{lang-ru|Коте́льники}}) om [[Venäma]]n lidn da lidnümbrik [[Moskvan agj]]an keskuzpalan suvipäivnouzmas. Se om [[Moskv]]an suvipäivnouzmaine ezilidn.

== Istorii ==
Eländpunkt mainitaškanzihe 17. voz'sadaspäi kuti ''Kotel'nikovo''-külä, žilo 18. voz'sadaspäi. Aigan mändes nimitihe nügüdläižikš, nimituz om anttud alangoikahan (penidenke «[[katl'uz|katl'usidenke]]» i soidenke) rel'jefan mödhe. Kätihe Kotel'niki-radnikžiloks vl 1938. Mülüi Lübercin rajonha, kaks' tegint radoi: silikatižen savičun i raudbetontegesiden. Lidnanvuitte žilo sai lidnan statusad vl 2004, erine lidnümbrik vspäi 2005.

Kotel'niki šingotase sauvondmaterialiden pästandal (Lübercin küllästamižfabrik [[lete|letken]] löudmižsijanno, asfal'betontegim, metalližed konstrukcijad, betontegesed), lämuzladimiden tegimel, mineraližiden heretusiden edheotandal, «Belaja Dača»-agrofirmal sömedheotandanke («vauged kezakülä», maplodud i salatad), mugažo [[kour]]oiden tegim radab.

== Geografijan andmused ==
Lidn sijadase [[Moskv (jogi)|Moskv]]-jogen hural randpolel, 140 m ü.m.t. keskmäižel korktusel. Röunatab [[Moskv]]anke päivlaskmas ([[Moskvan rengazavtote]]) i pohjoižes. Toižed lähembaižed lidnad oma [[Dzeržinskii (lidn)|Dzeržinskii]] ani suvhe i suvipäivlaskmha, [[Lüberci]] (passažirine raudtestancii) ani pohjoižpäivnouzmha. Kahten puišton palad oma lidnas: Kuz'minki-usadiban lodehes i Tomilinon suves uitoidenke.

«Ural»-manten «Moskv — [[Räzan']]»-keskust (M5-trass) om lidnan pohjoižpäivnouzmaižeks röunaks. ''Janičkino''-raudtestancii ({{lang-ru|Яничкино}}) radab lidnas vspäi 1940 «Lüberci — Dzeržinskii»-raudtesarakol, se om vaiše jüguiden täht, specializacii — kivivoin valund. «Kotel'niki»-metrostancijan üks' lähtendoišpäi om lidnan pohjoižröunal.

Kotel'niki om lidnümbrikon üks'jäine eländpunkt.

== Eläjad ==
Vl 1939 žilon ristitišt oli 6 591 eläjad, vl 1959 — 13 792 eläjad. Vn 2010 Venäman rahvahanlugemižen mödhe lidnan eläjiden lugu oli 32 338 ristutud. Kaikiš suremb ristitišt om nügüd'. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/532 Kotel'nikin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 79,5%, [[armenijalaižed]] — 4,6%, [[uzbekad]] — 2,0%, [[ukrainalaižed]] — 1,9%, [[totarlaižed]] — 1,6%, [[azerbaidžanlaižed]] — 1,4%, [[tadžikalaižed]] — 1,1%, [[čuvašalaižed]] — 1,0%, [[vjetnamalaižed]] — 1,0%, toižed rahvahad — 5,9%.

Professionaližen opendusen aluzkund om «Dubn»-universitetan filial.<ref>[http://un-fkt.ru/ «Dubn»-universitetan Kotel'nikin filialan sait (''un-fkt.ru'').] {{ref-ru}} {{ref-en}}</ref>

== Galerei ==
<gallery mode="packed" heights="125px">
Усадьба "Белая Дача"-5.jpg|«Belaja Dača»-usadib puištonke
Church of the Theotokos of Kazan (Kotelniki) 03.jpg|Jumalanmaman Kazanin jumalaižen pühäpert'<br />(vn 2010 nägu)
MEGA3.jpg|«Mega Belaja Dača»-torguindkeskuz
Kotelniki Moscow Metro.jpg|«Kotel'niki»-metrostancijan lähtend lidnha
</gallery>

== Homaičendad ==
<references />

== Irdkosketused ==
* [http://kotelniki.ru/ Lidnümbrikon tobmuden aluzkundoiden oficialine sait (''kotelniki.ru'').] {{ref-ru}}
{{Commons|Category:Kotelniki}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
