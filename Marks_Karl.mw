{{1000}}
{{Personalii
| изображение = Karl Marx.png
| описание изображения = Karl Marks vl 1875
}}
'''Karl Marks''' ({{lang-de|Karl Heinrich Marx}}; sünd. 5. semendku 1818 [[Trir]]-lidnha, [[Prussii]] — kol. 14. keväz'ku 1883, [[London]], [[Sur' Britanii]]) om [[Saksanma|saksalaine]] filosofijan da sociologijan tedai, ekonomist, kirjutai da runokirjutai, politine lehtezmez' da kundaline šingotai. Om tetab kuti [[marksizm]]an alusenpanii, sen paloin [[materialistine dialektik|materialistižen dialektikan]] tedometodan sätai da [[ližamaksarv]]on teorijan tegii.

Marks kirjuti 30 tedotöid filosofijas, ekonomikas i istorijas, sidä kesken kaks' znamasišt kirjad. «[[Kommunistižen partijan manifest]]» (1848) kirjuti [[Fridrih Engel's]]-sebranikanke da ühtmel'nikanke. Kaikiš suremb monografii om «[[Kapital (Marks)|Kapital. Politižen ekonomijan kritik]]», se om klassine tedotö [[politine ekonomii|politižes ekonomijas]]. Kirjuti molembid kirjoid [[London]]as olden. Marks lopi Kapital:an 1nz' tom vl 1867, 2nz' (1885) da 3nz' (1894) tomad oma pästtud Marksan strukturamatomikš käzikirjutusikš Engel'san ümbriradmižes Marksan surman jäl'ghe, 4nz' tom (1905−1910) om sätud Marksan mustkirjutusespäi ližamaksarvon teorijoiden kritikas, Karl Kautskii-filosof pästi.

Karl Marks eli [[Ženni fon Vestfalen]]-akanke (1814−1881) läz 40 vot. Paral sünduihe 7 last, nell' heišpäi koliba laps'aigas. Koume tütärt eliba hätkemba i läksiba mehele: Ženni, Laura i Eleonora. Vspäi 1850 Marks kanzanke elihe Londonas, ende oli kükstud Francijaspäi, Bel'gijaspäi i Germanijaspäi kommunistižiden demonstracijoiden sädandan tagut.

[[Nevondkundaline Ühtištuz|NSTÜ:n]] Marksizman-leninizman institut (1931−1991) kaiči da tedišteli Marksan jäl'gust. Sen nügüdläine jäl'ghetulii om Socialižiden komplekstedoidusiden keskuz, mülüb Venäman Tedoakademijan Sociologijan institutha vspäi 2005. Toižed Marksan tedoidusen institutad oliba Indijas (vspäi 1964) i Pol'šanmas (1974−1984).

== Homaičendad ==
<references/>

{{Commons|Karl Marx}}

{{stub}}
[[Kategorii:Saksanman tedomehed]]
[[Kategorii:Suren Britanijan tedomehed]]
[[Kategorii:Ekonomistad]]
[[Kategorii:Filosofad]]
[[Kategorii:Kommunistad]]
[[Kategorii:Marksizm|*]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Trirha]]
[[Kategorii:Kolnuded Londonas]]
