{{Eländpunkt
 | Nimi = Valensii<br />Valencia
 | Lidnanznam =
 | Flag = Nueva bandera alcaldia bolivariana de valencia.jpg
 | Lidnanznam text = 
 | Flag text = Valensijan flag (Venesuel)
 | Valdkund = Venesuel
 | Eläjiden lugu = 1,619,470
 | Voz' = 2019
 | Pind = 1,578
 | Fail = Valenciacollage.jpg
 | Pämez' = 
 | Telefonkod = +58-241
 | Aigvö = [[UTC]]−4
}}
{{znamoičendad|Valensii (znamoičendad)}}
[[Fail:Valencia (Venezuela) metropolitan map.jpg|thumb|left|250px|Lidnan da sen ümbrišton transportine kart (2016).]]
'''Valensii''' ({{lang-es|Valencia}} [baˈlensja]) om lidn [[Venesuel]]an pohjoižes. Se om valdkundan koumanz' lidn eläjiden lugun mödhe, [[Karabobo]]-štatan pälidn.

== Istorii ==
Eländpunktan aluz om pandud vl 1555. Valensii oli Venesuelan pälidnaks vll 1812−1830.

Valensii šingotase mašinansauvomižel, himižel i farmaceftižel sarakoil, sömtegimištol.

== Geografijan andmused ==
Lidn sijadase alangištos, 520 m ü.m.t. keskmäižel korktusel. Kariban [[Andad]] ümbärtas lidnad. Valensii-järv (vai Takarigua, 350 km²) zavodiše 15 kilometras päivnouzmha lidnan keskusespäi. Matkad [[Kariban meri|Kariban meren]] randišthosai om 30 km pohjoižhe ([[Puerto Kabel'jo]]-port), [[Karakas]]-pälidnhasai om 125 km päivnouzmha.

Valensii jagase 5 municipaližhe ühtnikha (isp. ''municipio''), ned alajagasoiš 14 tulendha (isp. ''parroquia'').

== Eläjad ==
Vn 2011 Venesuelan rahvahanlugemižen mödhe lidnan eläjiden lugu oli 1 396 322 ristitud. Kaikiš suremb lidnan ristitišt om nügüd'. Läz 2,1 mln elädas ezilidnoidenke.

== Transport ==
Avtobusad (isp. üks'lugu ''bus'' i ''buseta'') i maršruttaksid (isp. ''microbus'' vai ''colectivo'') oma kundaližeks transportaks. Vspäi 2006 metropoliten radab (1 jono, 9 stancijad, 7 km raudted).

Rahvahidenkeskeine civiline lendimport Arturo Mičelena-pirdajan nimed (''VLN'', 788 tuh. passažiroid vl 2012) sijadase 10 km päivnouzmha lidnan keskusespäi. Tehtas reisid [[Panam (lidn)|Panamha]], [[Arub]]-sar'he i [[Santo Domingo]]ho, mugažo Venesueladme.

== Homaičendad ==
<references />

== Irdkosketused ==
* [http://www.alcaldiadevalencia.gob.ve/ Lidnan oficialine sait (''alcaldiadevalencia.gob.ve'').] {{ref-es}}
* [http://www.valencia24.net/ Lidnan turistine sait (''valencia24.net'').] {{ref-es}}
{{Commons|Category:Valencia (Venezuela)}}

[[Kategorii:Valensii (Venesuel)| ]]
[[Kategorii:Venesuelan lidnad]]
[[Kategorii:Eländpunktad kirjamišton mödhe]]
[[Kategorii:Karabobo|*]]
