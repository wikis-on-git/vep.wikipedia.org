{{Eländpunkt
 | Nimi = Pošehonje<br />Пошехонье
 | Lidnanznam = Coat of Arms of Poshekhonye (Yaroslavl oblast) (1778).png
 | Flag = Flag of Poshekhonye (Yaroslavl oblast).png
 | Lidnanznam text = Pošehonjen lidnanznam
 | Flag text = Pošehonjen flag
 | Valdkund = Venäma
 | Eläjiden lugu = 5,867
 | Voz' = 2017
 | Pind = 8.03
 | Fail = Троицкий собор в Пошехонье.JPG
 | Pämez' = Aleksei Rumäncev<br />(keväz'ku 2011—)
 | Telefonkod = +7-48546-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Pošehonje''' ({{lang-ru|Пошехо́нье}}) om [[Venäma]]n lidn da lidnankund [[Jaroslavlin agj]]an pohjoižes. Se om [[Pošehonjen rajon]]an administrativine keskuz.

== Istorii ==
Eländpunkt mainitaškanzi kuti ''Pertom-žilo'' ({{lang-ru|село Пертома}}, Pertomk-jogen mödhe) vspäi 1680, konz sodavejan kancelärii radaškanzi. Žilo sai Jaroslavlin agjan (gubernijan) makundan lidnan statusad vl 1777 nügüdläiženke nimenke amuižen tahondan mödhe [[Šeksn (jogi)|Šeksnanjogen]] ''Šehon'''-paginnimitusespäi. 19. voz'sadal lidn šingotihe nahkan pramozlal, lehtezkuldan i lehtezhobedan tehmižel, torguindrivil.

Vll 1918−1992 lidnan nimi oli ''Pošehonje-Volodarsk'' ({{lang-ru|Пошехонье-Володарск}}) riktud revolücijan [[V. Volodarskii]]-šingotajan muštoks. Lidnan landšaft i znamoičend vajehtihe vn 1941 [[Ribinskan vezivaradim]]en täutmižen jäl'ghe, laivansauvomine oli šingotadud i sädihe kaks' ut sildad «[[Čerepovec]] — Ribinsk»-avtotel surenzoittud jogiš päliči. Pošehonjen [[sagud]]en sijaline pästand oli 1960−1990-nzil vozil, jäihe vaiše fotokuvid muzejas.

Pošehonje šingotase mecan ümbriradmižel, sömtegimištol (kalategim, leibänedheotand, konditerižed tegesed), maižandusel (lindfabrik), omblendfabrikal da turizmal. [[Vedehine|Vedehižen]] «rezidencii» om avaitud lidnas.

== Geografijan andmused ==
Lidn sijadase [[Sogož]]-jogen hural randal (129 km pitte, {{lang-ru|Согожа}}, [[Volg]]an hurapol'ne bassein) sen da huran Sog-ližajogen ({{lang-ru|Сога}}) lanktendan (estuarijan) sijas [[Ribinskan vezivaradim]]he (keskmäine tazopind 102 m), 10 kilometras merospäi, 110 m ü.m.t. keskmäižel korktusel. Matkad [[Jaroslavl'|Jaroslavlihesai]] om 108 km suvipäivnouzmha orhal vai 136 km avtol. Lähembaine lidn om [[Ribinsk]] 53 km suvhe orhal vai 71 km avtotedme.

Pošehonje om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 6 084 ristitud, rajonan kaks' videndest. Kaikiš suremb lidnan ristitišt oli läz 8 tuhad eläjid vll 1959−1996 (8 042 rist. vl 1989). [[Ortodoksine hristanuskond|Ortodoksižen hristanuskondan]] Stroican päjumalanpert' (1717) da Pühän Jumalanmaman Emäganpäivän jumalanpert' (1822) oma väges.

Pošehonjen agrariž-politehnine kolledž<ref>[http://selhoztehn-posh.edu.yar.ru/ Pošehonjen agrariž-politehnižen kolledžan sait (''selhoztehn-posh.edu.yar.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references/>

== Irdkosketused ==
* [http://admgorposh.ru/ Pošehonjen lidnankundan tobmuden aluzkundoiden oficialine sait (''admgorposh.ru'').] {{ref-ru}} {{ref-en}} {{ref-de}}
{{Commons|Category:Poshekhonye}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Pošehonjen rajon|*]]
