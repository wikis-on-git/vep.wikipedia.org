{{Eländpunkt
 | Nimi = Jamusukro<br />Yamoussoukro
 | Lidnanznam = 
 | Flag = 
 | Lidnanznam text = Jamusukron lidnanznam
 | Flag text = 
 | Valdkund = Kot d'Ivuar
 | Eläjiden lugu = 361,893
 | Voz' = 2020
 | Pind = 350
 | Fail =
 | Pämez' = 
 | Telefonkod = +225-
 | Aigvö = [[UTC]]+0
}}
'''Jamusukro''' ({{lang-fr|Yamoussoukro}} [jamusukʁo], sijaline virkand: [jamsokʁo], lühüdas ''Jakro'', fr. ''Ya'kro '') om [[Kot d'Ivuar]]an pälidn. Se om valdkundan nellänz' lidn eläjiden lugun mödhe, [[Jamusukron avtonomine ümbrik|Jamusukron avtonomižen ümbrikon]] administrativine keskuz mugažo (vspäi 2011).

== Istorii ==
Udesnimitihe ''N'Gokro''-küläd Jamusu-kunigaznaižen mödhe, hän pageni neche külähä vl 1929 francižen kolonizacijan aigan. Vl 1950 eländpunkt oli kaik-se küläks 500 eläjanke. Ripmatomuden sandan jäl'ghe Kot d'Ivuaran ezmäine [[Feliks Ufue-Buanji]]-prezident (ohjasti vll 1960−1993) zavodi sauvondad ičeze kodiküläs sirdamha sihe pälidnad. Valdkundan pälidn om sirtud sihe tahoze [[Abidžan]]aspäi vn 1983 keväz'kus.

Jamusukro šingotase pälidnan funkcijoil, transporttesol'meks, om sömtegimišton, punümbriradmižen i parfümerijan edheotandoid. Lidn om maižanduzrajonan keskuz (kofe, kakao, bananad, jams, kabjživatišton kazvatuz, kalanpüdand).

== Geografijan andmused ==
Lidn sijadase valdkundan keskuzpalan suves, 214 m ü.m.t. keskmäižel korktusel. Matkad ekonomižhe [[Abidžan]]-pälidnhasai om 240 km suvipäivnouzmha. Kosu-gidroelektrostancijan padosein om saudud vodele 1973 32 km lodeheze pälidnaspäi [[Bandam]]-jogel ({{lang-fr|Bandama}}), padosein sädab ratud Kosu-järved (1,7..1,9 tuh. km²). Jamusukro levitase läz Bandam-joged. Jogi i järv oma kaikiš surembad valdkundas.

Rahvahidenkeskeine civiline Jamusukro-lendimport (''ASK / DIYO'', {{lang-fr|Aéroport international de Yamoussoukro}}) sijadase 15 km lodeheze lidnan keskusespäi.

== Eläjad ==
Vl 2012 lidnan eläjiden lugu oli 259 373 ristitud. Vn 2014 Kot d'Ivuaran rahvahanlugemižen mödhe kaik 355 573 ristitud eliba ümbrikos 3500 km² pindal, vl 2020 — 415 tuhad ristituid.

Kaikiš suremb mail'mas [[katoline jumalankodikund|katoline]] pühäpert' om saudud lidnas vll 1985−1989, se om [[Notr-Dam-de-la-Pe (Jamusukro)|Notr-Dam-de-la-Pe]]-bazilikjumalanpert' ({{lang-fr|Notre Dame de la Paix}} «Kožundan Jumalanmaman»).

== Irdkosketused ==
* [http://www.yamoussoukro.district.ci/ Avtonomižen ümbrikon tobmuden sait (''yamoussoukro.district.ci'').] {{ref-fr}} {{ref-en}}
{{Commons|Category:Yamoussoukro}}

{{Afrikan pälidnad}}

[[Kategorii:Jamusukro| ]]
[[Kategorii:Kot d'Ivuaran lidnad]]
[[Kategorii:Eländpunktad kirjamišton mödhe]]
[[Kategorii:Kot d'Ivuar|*]]
[[Kategorii:Pälidnad]]
[[Kategorii:Jamusukron avtonomine ümbrik|*]]
