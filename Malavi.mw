{{Valdkund
| Nimi = Malavin Tazovaldkund<br />Republic of Malawi <small>(angl.)</small><br />Dziko la Malaŵi <small>(njandž.)</small>
| Valdkundznam = Coat of arms of Malawi.svg
| Flag = Flag of Malawi.svg
| Valdkundznam text = Malavin valdkundznam
| Flag text = Malavin flag
| Pälidn = Lilongve
| Eläjiden lugu = 19,842,560<ref>[https://www.cia.gov/library/publications/the-world-factbook/geos/mi.html Malavin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 118,484
| Kart = LocationMalawi.png
| Kel' = [[anglijan kel'|anglijan]], [[njandžan kel'|njandžan]]
| Valdkundan pämez' = [[Čakvera Lazarus|Lazarus Čakvera]]<br />(''Lazarus Chakwera'')
| Päministr = ''hän-žo''
| Religii = [[paganuz]], [[hristanuskond]], [[islam]]
| Valüt = [[malavin kvač]] (MWK)
| Internet-domen = [[.mw]]
| Telefonkod = +265
| Aigvö = [[UTC]]+2
}}
'''Malavi''' ({{lang-en|Malawi}} [məˈlɔːwi], [məˈlɑːwi] vai [ˈmæləwi], {{lang-ny|Malaŵi}} [maláβi] / [maláwi]), täuz' oficialine nimi om '''Malavin Tazovaldkund''' ({{lang-en|Republic of Malawi}}, {{lang-ny|Dziko la Malaŵi}}), om valdkund [[Päivnouzmafrik]]as. Edel 1964 vot nimitihe '''[[Njasalend|Njasalend:aks]]''' ({{lang-en|Nyasaland}}). Sen pälidn da kaikiš suremb lidn om [[Lilongve]].

== Istorii ==
Vl 1964 heinkun 6. päiväl Malavi tedištoiti ičeze ripmatomudes [[Sur' Britanii|Sures Britanijaspäi]].

Jäl'gmaine Konstitucii<ref>[http://www.constituteproject.org/ontology/Malawi?lang=en Malavin Konstitucijan tekst vn 2017 vajehtusidenke ''constituteproject.org''-saital.] {{ref-en}}</ref> tuli väghe vl 1995 semendkun 18. päiväl, se om koumanz' lugul i om väges möhembaižidenke vajehtusidenke.

== Geografijan andmused ==
[[Fail:Malawi Topography.png|thumb|left|200px|Malavin topografine kart.]]
Malavi om mavaldkundröunoiš [[Tanzanii|Tanzanijanke]] pohjoižes (röunoiden piduz — 475 km), [[Mozambik]]anke suvipäivnouzmas da suves (1569 km), [[Zambii|Zambijanke]] päivlaskmas (837 km). Ühthine röunoiden piduz om 2881 km. Malavi om mererandatoi valdkund.

Saum vezid om 24 404 km², kuivman pind — 94 080 km².

Valdkund sijadase mägiden pautkil [[Njas (järv)|Njas]]- ([[Malavi (järv)|Malavi]])-järves ümbri. Sen kaikiš korktemb čokkoim om [[Mulanje]]-mägi, 3002 m valdmeren pindan päl. Njas-järvespäi [[Šire (jogi)|Šire]]-jogi lähteb, se lankteb [[Zambezi]]-joghe Mozambikan territorijal.

Klimat om [[ekvatorialine vö|ekvatorialine]] [[musson]]ine, vihmakahanke kezanke (kül'mku-keväz'ku) da kuivanke tal'venke. Mägil paneb 2500 mm sadegid vodes, alangoil — 750..1000 mm. Keskmäine lämuz, sättundha, kezal 20° da 27 C°; tal'vel (heinku) — +14 C° da +19 C°. Tal'vel voib panda lunt korktusil ülemba 2000 m.

Londuseližed pävarad oma [[kivihil']], [[raud|raudkivend]], [[alüminii|boksitad]] (kaik ned jättas muite), [[uran (himine element)|urankivend]], [[mec]], [[gidroenergii]], väghine [[mahuz]].

== Tobmuz ==
[[Fail:Entrance to government offices at Capital Hill, Lilongwe.jpg|thumb|right|250px|Tulendsija ohjastusen pertihe Pälidnankukhal [[Lilongve]]s.]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-en|President of the Republic of Malawi}}, {{lang-ny|Mtsogoleri wa Dziko la Malawi}}), hän-žo om ohjastusen-ki pämez' da paneb sen ministrid radsijha. Kaik rahvaz valičeb händast videks vodeks, kahtenden strokun voimuz om olmas. Prezidentan valičendoiden vägestai märičese äniden järgeližel enambusel kerdalaz.

Parlament om üks'kodine Nacionaline Suim ({{lang-en|}}, 193 ühtnijad), hot' Senat voib olda völ 80 ühtnijanke Konstitucijan mödhe. Kaik rahvaz valičeb deputatoid videks vodeks.

Käskuzkundaline tobmuz om saudud Anglijan ozutesen mödhe.

Malavin järgeližed pävaličendad oliba vl 2019 semendkun 21. päiväl. Prezidentan valičendad mäniba tošti vn 2020 kezakun 23. päiväl Konstitucižen Käskuzkundan pätandan mödhe oppozicijan žalleitamižen jäl'ghe. Nügüdläine prezident om [[Lazarus Čakvera]], hän sai vägestust 59,34% änid rezul'tatanke (vl 2019 oli 35,41%, oficialine 2. sija) da radab ezmäižen strokun vs 2020 kezakun 28. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Malavin administrativiž-territorialine jagand]].''

Malaviš om 28 ümbrikod ({{lang-en|district}}), ühtenzoittas niid koumhe regionha: Pohjoine (6 ümbrikod), Kezkuzline (9 ümbrikod) da Suvine (13 ümbrikod). Ümbrikod alajagasoiš 110 administrativižeks rajonaks vai 250 küläkundaks.

== Eläjad ==
Nene heimod elädas Malaviš (pala vl 2008): [[malavilaižed]] — 60% ([[čevalaižed]] — 32%, [[njadžalaižed]] — 6%, [[tumbukalaižed]] — 9%, [[mangandžalaižed]] da toižed), [[lomvelaižed]] — 18%, [[jaolaižed]] — 13%, [[ngonilaižed]] — 5%; [[evropalaižed]] da [[indijalaižed]] — elädas lidnoiš. Vn 2014 heinkus valdkundan ristitišt oli 17 377 468 eläjad. Kaikiš suremb ristitišt om nügüd'.

Uskondan mödhe (2018): [[protestantizm|protestantad]] — 33,5%, riman [[katoline jumalankodikund|katolikad]] — 17,2%, toižed [[hristanuskond|hristanuskojad]] — 26,6%, [[islam]]anuskojad — 13,8%, rahvahaližed veroližed uskondad — 1,1%, toižed uskojad — 5,7%, religijatomad — 2,1%.

Malavin sured lidnad (enamba 700 tuh. ristituid vl 2008, surembaspäi penembha): [[Lilongve]] (pälidn) i [[Blantair]].

== Ižanduz ==
Vl 2012 Malavin päeksport oli [[tabak]] (61%); toine eksport — [[čai]] (6%), [[sahar (produkt)|sahar]] (6%), [[puvill]] (2%), [[arahis]] (2%), [[uran (himine element)|urankivend]] (0,7%), [[pu (material)|pumaterialad]] (0,6%).

== Homaičendad ==
<references />

== Irdkosketused ==
* [http://www.malawi.gov.mw/ Malavin Tazovaldkundan ohjastusen oficialine portal (''malawi.gov.mw'').] {{ref-en}}
{{Commons|Malawi}}

{{Afrik}}

[[Kategorii:Malavi| ]]
