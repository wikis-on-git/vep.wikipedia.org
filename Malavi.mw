{{Valdkund
| Nimi = Malavin Tazovaldkund<br />Republic of Malawi <small>(angl.)</small><br />Dziko la Malaŵi <small>(njandž.)</small>
| Valdkundznam = Coat of arms of Malawi.svg
| Flag = Flag of Malawi.svg
| Valdkundznam text = Malavin valdkundznam
| Flag text = Malavin flag
| Pälidn = Lilongve
| Eläjiden lugu = 17,377,468<ref>[https://www.cia.gov/library/publications/the-world-factbook/geos/mi.html Malavin ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 118,484
| Kart = LocationMalawi.png
| Kel' = [[anglijan kel'|anglijan]], [[njandžan kel'|njandžan]]
| Valdkundan pämez' = [[Mutarika Piter|Piter Mutarika]]
| Päministr = ''hän-žo''
| Religii = [[paganuz]], [[hristanuskond]], [[islam]]
| Valüt = [[malavin kvač]] (MWK)
| Internet-domen = [[.mw]]
| Telefonkod = +265
| Aigvö = [[UTC]]+2
}}
'''Malavi''', täuz' oficialine nimi om '''Malavin Tazovaldkund''' ([[anglijan kel'|angl.]]: ''Republic of Malawi'', [[njandžan kel'|njandž.]]: ''Dziko la Malaŵi''), om valdkund [[Päivnouzmafrik]]as. Edel 1964 vot nimitihe '''[[Njasalend]]:aks''' ([[anglijan kel'|angl.]] ''Nyasaland''). Sen pälidn da kaikiš suremb lidn om [[Lilongve]].

== Istorii ==
Vl 1964 heinkun 6. päiväl Malavi tedoti ičeze ripmatomudes [[Sur' Britanii|Sures Britanijaspäi]].

Jäl'gmaine Konstitucii tuli väghe vl 1995 semendkun 18. päiväl.

== Geografijan andmused ==
[[Fail:Malawi Topography.png|thumb|left|200px|Malavin topografine kart.]]
Malavi om mavaldkundröunoiš [[Tanzanii|Tanzanijanke]] pohjoižes (röunoiden piduz — 475 km), [[Mozambik]]anke suvipäivnouzmas da suves (1569 km), [[Zambii|Zambijanke]] päivlaskmas (837 km). Ühthine röunoiden piduz om 2881 km. Malavi om mererandatoi valdkund.

Saum vezid om 24 404 km², kuivman pind — 94 080 km².

Valdkund sijadase mägil [[Njas (järv)|Njas]]- ([[Malavi (järv)|Malavi]])-järves ümbri. Sen kaikiš korktemb čokkoim om [[Mulanje]]-mägi, 3002 m valdmeren pindan päl. Njas-järvespäi [[Šire (jogi)|Šire]]-jogi lähteb, se lankteb [[Zambezi]]-joghe Mozambikan territorijal.

Klimat om [[ekvatorialine vö|ekvatorialine]] [[musson]]ine, vihmakahan kezanke (kül'mku-keväz'ku) da kuivan tal'venke. Mägil paneb 2500 mm sadegid vodes, alangoil — 750-1000 mm. Kesklämuz, sättundha, kezal 20° da 27°C; tal'vel (heinku) — +14° da +19°C. Tal'vel korktusil ülemba 2000 m voib panda lunt.

Londuseližed pävarad oma [[kivihil']], [[raud|raudkivend]], [[alüminii|boksitad]] (kaik ned jättas muite), [[uran (himine element)|urankivend]], [[mec]], [[gidroenergii]], väghine [[mahuz]].

== Tobmuz ==
[[Fail:Entrance to government offices at Capital Hill, Lilongwe.jpg|thumb|right|250px|Tulendsija ohjastusen pertihe Pälidnankukhal [[Lilongve]]s.]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident, hän-žo om ohjastusen-ki pämez' da paneb sen ministrid radsijha. Kaik rahvaz valičeb händast 5 vodeks.

Parlament om üks'kodine Nacionaline Suim (193 ühtnijad), hot' Konstitucijan mödhe voib olda völ Senat 80 ühtnijanke. Kaik rahvaz valičeb deputatoid 5 vodeks.

Malavin järgeližed Pävaličendad oliba vl 2014 semendkun 20. päiväl. Nügüdläine prezident om [[Mutarika Piter|Piter Mutarika]] (sai 36,4%).

Käskuzkundaline tobmuz om saudud Anglijan ozutesen mödhe.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Malavin administrativiž-territorialine jagand]].''

Malaviš om 28 ümbrikod ([[anglijan kel'|angl.]] ''district''), niid ühtenzoittas 3 regionha: Pohjoine (6 ümbrikod), Kezkuzline (9 ümbrikod) da Suvine (13 ümbrikod). Ümbrikod alajagase 110 administrativižhe rajonha vai 250 küläkundha.

== Eläjad ==
Nene heimod elädas Malaviš (pala vl 2008): malavilaižed — 60% ([[čevalaižed]] — 32%, [[njadžalaižed]] — 6%, [[tumbukalaižed]] — 9%, [[mangandžalaižed]] da toižed), [[lomvelaižed]] — 18%, [[jaolaižed]] — 13%, [[ngonilaižed]] — 5%; [[evropalaižed]] da [[indijalaižed]] — elädas lidnoiš.

Malavin sured lidnad (enamba 700 tuh. ristitud vl 2008, surembaspäi penembha): [[Lilongve]] (pälidn) da [[Blantair]].

== Ižanduz ==
Vl 2012 Malavin päeksport oli [[tabak]] (61%); toine eksport — [[čai]] (6%), [[sahar (produkt)|sahar]] (6%), [[puvill]] (2%), [[arahis]] (2%), [[uran (himine element)|urankivend]] (0,7%), [[pu (material)|pumaterialad]] (0,6%).

== Homaičendad ==
<references />

== Irdkosketused ==
* [http://www.malawi.gov.mw/ Malavin Tazovaldkundan oficialine portal.] {{ref-en}}

{{Commons|Malawi}}
{{Afrik}}

[[Kategorii:Malavi| ]]
