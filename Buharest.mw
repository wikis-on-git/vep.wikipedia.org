{{Eländpunkt
 | Nimi = Buharest<br />București
 | Lidnanznam = ROU Bucharest CoA.png
 | Flag = ROU Bucharest Flag1.png
 | Lidnanznam text = Buharestan lidnanznam
 | Flag text = Buharestan flag
 | Valdkund = Romanii
 | Eläjiden lugu = 1,883,425
 | Voz' = 2011
 | Pind = 228
 | Fail = Bucharest-Calea-Victoriei-Aerial-View.jpg
 | Pämez' = Gabriela Firä (2016—)
 | Telefonkod = +40-x1
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Sectoarebuc.png|thumb|left|150px|Buharestan sektorad.]]
'''Buharest''' ({{lang-ro|București}} [bukuˈreʃtʲ] «Bukurešt'») om [[Romanii|Romanijan]] pälidn da kaikiš suremb lidn.

Lidn om valdkundan ižandusen keskuz. Tehtas valdkundan KSP:n da tegimištprodukcijan nelländest, kaks' koumendest Romanijan edheotandoišpäi oma registracijanke neche lidnha, KSP ühthe henghe om €20,564 ($27.300) vl 2013. Buharest om sur' kul'turan keskuz.

== Istorii ==
Ende mecad kukhil oliba lidnan sijas. Eländpunkt mainitase ezmäižen kerdan vn 1459 Vlad Cepešan Koumanden dokumentoiš kuti ''Buharestan lidnuz'' kaičemha Valahijad [[turkad|turkoid]] vaste. Vspäi 1698 lidn om Valahijan käskuzkundan kaikenaigaine sijaduz. Vl 1861 Buharest om tedotadud Romanijan pälidnaks, nece valdkund om sündnu Valahijan da Moldovan ühtištuseks.

Katastrofad murenzihe lidnad paloin severz' kerdad: lämoipalod (1595, 1847), manrehkaidused (1738, 1940, 1977, 1986).

Edel 1989 vot külätahond ümbärzi Buharestad. Sid' lidnaglomeracii (662 nellikkilometrad) šingotaškanzihe planan mödhe, i vl 2011 sen ristitišt oli 2,27 mln eläjid.

== Geografijan andmused ==
Buharest sijadase [[Balkanan pol'sar'|Balkanan pol'sarel]], Romanijan suves, Dimbovic-jogen randal ({{lang-ro|Dâmboviţa}}), [[Dunai]]n basseinan hural polel, 45 km Dunaišpäi. Järviden jono om lidnan pohjoižfartaloiš da päivnouzmaiženno röunanno. Čišmidžiu-sadud järvenke oma ratud lidnan keskuses vodele 1847. Lidn seižub seičemel kukhal. Korktused oma 55..91 metrad valdmeren pindan päl.

Klimat om [[ven vö|ven]] kontinentaline. Keza om räk, tal'v om pehmed. Heinkun da elokun lämuz om +22 C°, vilukus om −1,3 C° keskmäral. Voden keskmäine lämuz om +10,8 C°. Paneb sadegid 595 mm vodes, kezal niid om enamba (60..77 mm kus).

Buharest jagase 6 sektorha ({{lang-ro|sectoare}}) ičeze pämehidenke (meroidenke) da administracijoidenke, nomeruiše niid častomaraižen mödhe. Sektorad alajagasoiš fartaloihe (rom.: ''cartiere''), niid kaik om 57.

== Eläjad ==
Vozil 1912-1948 lidnan ristitišt ližadui heredamba kaiked i sai 1 millionad. Vn 2011 rahvahanlugemižen mödhe eläjiden lugu om 1 883 425 ristitud. Heiden keskes [[romanijalaižed]] i [[ortodoksine hristanuskond|ortodoksižed hristanuskojad]] oma enambuses (96-97%). Rahvahanvähembused oma [[čiganalaižed]] (1,4%) i [[mad'jaralaižed]] (0,3%). Hristanuskondan äjiden toižendoiden pühäkodid oma lidnas, no vaiše rahvahan videndez tuleb jumalankodihe kerdan nedališ da sen paksumb.

== Transport ==
Rengazavtote ümbärdab lidnad. [[Avtobus]]ad, [[trolleibus]]ad, [[tramvai]]d, kiruhtramvaid da taksid oma kundaližeks transportaks Buharestas. Metro radab lidnas vspäi 1979 (vspäi 2011 4 jonod, 51 stancijad, 69,2 km raudted).

Rahvahidenkeskeine soda- da civiline Anri Koandan nimel nimitadud lendimport (''OTP''), ende Otopeni, sijadase 16 km pohjoižhe lidnan keskusespäi, 4 km lidnan pohjoižröunaspäi. Sišpäi tehtas reisid äjihe [[Evrop]]an i [[Azii|Päivlaskmaižen Azijan]] lendimportoihe, čarterreisid — [[Ispanii|Ispanijan]] sarihe i [[Tunis]]ha. Toine civiline vanh Benäs-lendimport (''BBU'') sijadase 8 km pohjoižhe lidnan keskusespäi. Sišpäi tehtas tatanmaižid reisid i erasid rahvahidenkeskeižid čarterreisid, vozil 2013−2015 se jäi läz kävutamata.

== Irdkosketused ==
* Buharest-lidnan oficialine portal [http://www.pmb.ro/ romanijan (''pmb.ro'')] i [http://www1.pmb.ro/pmb/index_en.htm anglijan (''www1.pmb.ro'')] kelil.
{{Commons|Buharest}}

{{Evropan pälidnad}}

[[Kategorii:Buharest| ]]
[[Kategorii:Romanijan lidnad]]
[[Kategorii:Romanii]]
[[Kategorii:Eländpunktad kirjamišton mödhe]]
[[Kategorii:Pälidnad]]
