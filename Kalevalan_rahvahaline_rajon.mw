{{Rajon
| Nimi          = Kalevalan rahvahaline rajon<br />Калевальский национальный район <small>(ven.)</small><br />Kalevalan kanzalline piiri <small>(karj.)</small>
| Znam          = RUS Калевальский район COA.png
| Flag          = Flag of Kalevalsky rayon (Karelia).svg
| Znam text     = Kalevalan rahvahaližen rajonan znam
| Flag text     = Kalevalan rahvahaližen rajonan flag
| Valdkund      = Venäma
| Pälidn        = Kalevala (žilo){{!}}Kalevala
| Eläjiden lugu = 7,063
| Year          = 2016
| Pind          = 13,316
| Map           = Location Of Kalevalsky District (Karelia).svg
| Map width     = 
}}
'''Kalevalan rahvahaline rajon''' ({{lang-ru|Калевальский национальный район}}, [[karjalan kel'|karj]].: ''Kalevalan kanzalline piiri'', {{lang-fi|Kalevalan kansallinen piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om lidnanvuitte [[Kalevala (žilo)|Kalevala]]-žilo. Rajonan ristitišton viž ühesandest eläb žilos.

== Istorii ==
19. voz'sadal [[Elias Lönnrot]] kirjuti tetaban [[Kalevala]]-eposan runoiden tobmad palad rajonan nügüd'aigaižes territorijas.

Rajonan aluz om pandud vl 1927 Karjalha kuti '''Uhtan rajon''', elokun 29. päivän [[VCIK]]:an käskön mödhe. Vl 1930 enččen [[Kem'jogin rajon]]an territorijad ühtištuihe Uhtan rajonanke. Vl 1935 uhokun 20. päiväl VCIK udesnimiti rajonad nügüdläižikš Kalevala-eposan sadavoččen jubilejan oiktastuseks. Kalevala-žilo nimitihe Uht-žiloks vhesai 1963.

[[Sur' Tatanman soda|Suren Tatanman sodan]] aigan vozil 1941 (heinku) - 1944 (reduku) Suomenman sodaväged, sid' Saksanman armii, oliba rajonan päivlaskmas.

Vozil 1963 (1. uhoku) - 1966 (30. tal'vku) Kalevalan rajon oli [[Kemin rajon]]an palaks. Vn 1983 sulakus [[Kostamukš]] tegihe lidnaks tazovaldkundan alištusenke. Voknemen küläkund (ven. ''Вокнаволокский сельсовет'') mugažo läksi rajonaspäi, Kostamukšale alištushe.

Vspäi 1992 rajonan nimi om «rahvahaline»-sananke Karjalan Tazovaldkundan Ülembaižen Nevondkundan pätandan mödhe<ref>[http://www.visitkalevala.ru/o-rajone/istoricheskaja-spravka/ Историческая справка о районе (Tedonandmine rajonan istorijas). — Kalevalan rahvahaližen rajonan oficialine sait (visitkalevala.ru).] {{ref-ru}}</ref>.

== Geografijan andmused ==
Kalevalan rahvahaline rajon om Karjalan Tazovaldkundan lodehline taho. Pind — 13 316 nellikkilometrad (videnz' sija tazovaldkundas 18späi). Sadavozne [[mec]] katab territorijan koume videndest, necišpäi [[pedai|pedajikod]] oma 85%. Saum [[so]]id om koumandez, vezid — kudendez. Vl 2006 [[Kalevalan rahvahaline puišt]] om sätud rajonan territorijas.

Om röunoid 5 [[Karjalan Tazovaldkund]]an rajonanke, mugažo [[Suomenma]]nke:
* päivnouzmas [[Kemin rajon]]anke;
* suvipäivnouzmas [[Belomorskan rajon]]anke;
* suves [[Mujezerskijan rajon]]anke;
* suvipäivlaskmas [[Kostamukšan lidnümbrik]]onke;
* päivlaskmas [[Suomenma]]n [[Kainu]]- i [[Pohjoižpohjanma]]-agjoidenke;
* pohjoižes [[Louhin rajon]]anke.

Joged oma kos'kekahad, ned mülüdas [[Kem' (jogi)|Kem'-jogen]] da [[Vauged meri|Vauktan meren]] basseinoihe. Kaik om 13 znamasišt joged i 50 järedad järved. Kaikiš surembad järved oma tektonižen augotižlibundan Kuito-järved rajonan keskuses: [[Üläkuito]] (197,6 km²), [[Keskkuito]] (275,7 km², vezivaradim vspäi 1980) da [[Alakuito]] (141,3 km²).

Londuseližed varad oma [[turbaz]], metallad ([[raud|raudkivend]], [[vas'k]], [[molibden]]), [[kvarcit]], [[mec]], [[kala]], [[vezi|reskvezi]], [[gidroenergii]].

Vspäi 2005 rajonan territorii alajagase 4 municipaližhe ühtnikha: 1 lidnankund da 3 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 10 628 ristitud, vl 2010 — 8 321 ristitud.

Kaik om 9 eländpunktad rajonas (vl 2005), sidä kesken 1 lidnanvuitte žilo, 6 külänvuittušt žilod da 2 küläd.

Toine sur' eländpunkt om külänvuitte [[Borovoi (Karjal)|Borovoi]]-žilo (1,6 tuh. rist. vl 2016).

Rahvahad (vn 2002 Venäman rahvahanlugemižen mödhe, enamba 3%): [[venälaižed]] — 46,3%, [[karjalaižed]] — 35,9%, [[vaugedvenälaižed]] — 9,8%, [[ukrainalaižed]] — 3,2%, toižed — 4,8%.

== Homaičendad ==
<references />

== Irdkosketused ==
* [http://www.visitkalevala.ru/ Kalevalan rahvahaližen rajonan oficialine sait (''visitkalevala.ru'').] {{ref-ru}} {{ref-en}} {{ref-fi}}
* [http://www.gov.karelia.ru/Regions/kalevala.html Kalevalan rahvahaline rajon Karjalan Tazovaldkundan oficialižel ''gov.karelia.ru''-saital.] {{ref-ru}} {{ref-en}} {{ref-fi}}

{{Karjalan Tazovaldkundan rajonad}}

[[Kategorii:Kalevalan rahvahaline rajon| ]]
