{{10000}}{{A10000}}
{{Valdkund
| Nimi = Kot d'Ivuaran Tazovaldkund<br />République de Côte d'Ivoire
| Valdkundznam = Coat of arms of Ivory Coast.svg
| Flag = Flag of Côte d'Ivoire.svg
| Valdkundznam text = Kot d'Ivuaran valdkundznam
| Flag text = Kot d'Ivuaran flag
| Pälidn = Jamusukro
| Eläjiden lugu = 26,260,582<ref>[https://www.cia.gov/library/publications/the-world-factbook/geos/iv.html Kot d'Ivuaran ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 322,463
| Kart = LocationCotedIvoire.svg
| Kel' = [[francijan kel'|francijan]]
| Valdkundan pämez' = [[Uattara Alassan|Alassan Uattara]]
| Päministr = [[Aši Patrik|Patrik Aši]] (''VT'')
| Religii = [[islam]], [[hristanuskond]], [[paganuz]], [[ateizm]]
| Valüt = [[KFA:n frank]] (XOF)
| Internet-domen = [[.ci]]
| Telefonkod = +225
| Aigvö = [[UTC]]+0
}}
'''Kot d'Ivuar''', täuz' oficialine nimituz — '''Kot d'Ivuaran Tazovaldkund''' ({{lang-fr|République de Côte d'Ivoire}} [ʁepyˈblik də kot diˈvwaʁ]), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] [[Gvinejan laht|Gvinejan lahten]] randal. Edel 1986 vot nimitihe Kot d'Ivuarad '''Elefantanlun Randan Tazovaldkund:aks'''. Pälidn om [[Jamusukro]].

== Istorii ==
Vn 1960 7. päiväl elokud Kot d'Ivuar tedištoiti ičeze ripmatomudes [[Francii|Francijaspäi]].

Voziš 2002−2007 kaks' Rahvahanikoiden sodad oli valdkundas.

Jäl'gmäine Konstitucii<ref>[http://fr.wikisource.org/wiki/Constitution_de_C%C3%B4te_d%E2%80%99Ivoire_du_8_novembre_2016 Vn 2016 valdkundan Konstitucijan tekst Vikipurtkiš.] {{ref-fr}}</ref> om hüvästadud kaiken rahvahan referendumal vn 2016 redukus.

== Geografijan andmused ==
[[Fail:Ivory Coast Topography.png|thumb|left|250px|Kot d'Ivuaran topografine kart]]
Kot d'Ivuar om mavaldkundröunoiš [[Liberii|Liberijanke]] (röunan piduz — 716 km) da [[Gvinei|Gvinejanke]] (610 km) päivlaskmas, [[Mali]]nke (532 km) da [[Burkina Faso|Burkina Fasonke]] (584 km) pohjoižes, [[Gan]]anke päivnouzmas (668 km). Ühthine röunoiden piduz — 3110 km. Randanpird om 515 km.

Reljef om tazo, pohjoižes om platoid. Valdkundan kaikiš korktemb čokkoim om [[Mont Nimba]]-mägi, 1752 m valdmeren pindan päl. Kaikiš pidembad joged oma [[Sasandr]], [[Bandam]] da [[Komoe (jogi)|Komoe]]. Kaik ned oma kos'kekahad da kožudas [[laiv]]oiden ujumha ei edemba mi 65 km mererandpolelpäi.

Klimat om [[ekvatorialine vö|ekvatorialine]] suves da [[subekvatorialine vö|subekvatorialine]] pohjoižemb. Suves om [[tropižed mecad|tropižid mecoid]], [[savannad]] enambištudas man pohjoižes da keskuses. Vihmoiden sezonan aigan paneb sadegid 1100 mm pohjoižes da 5000 mm suves.

Londuseližed pävarad oma [[kivivoi]], [[londuseline gaz]], [[diamant]]ad, [[metall]]ad ([[marganc|mangankivend]], [[raud|raudkivend]], [[kobal't (himine element)|kobal't]], [[alüminii|boksitad]], [[vas'k]], [[kuld]], [[nikel']], [[tantal]]).

== Tobmuz ==
[[Fail:Asnat codivoire.jpg|thumb|right|250px|Kot d'Ivuaran parlamentan pert' [[Jamusukro]]s]]
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-fr|Président de la République de Côte d'Ivoire}}), hän om armijan päkäsknik da paneb päministrad radsijha, hänele sab säta käskusid. Kaik rahvaz valičeb prezidentad videks vodeks. Varaprezident om Nacionaližen Suiman pämez'.

Parlament om kaks'kodine. Üläkodi om Senat ({{lang-fr|Sénat}}, uz' kodi uden Konstitucijan mödhe) 99 ühtnijanke, kaikutte agj valičeb 2 ezitajad, prezident paneb radnikusele koumandest. Alakodi om Nacionaline Suim (franc. ''Assemblée Nationale''), kaik rahvaz valičeb sen 255 ühtnijad nelläks vodeks (edel 2016 vot oli viž vot) üks'mandatižiš valičemižümbrikoiš.

Parlamentan alakodin ühtnijoiden järgenduseližed valičendad oliba vn 2016 18. päiväl tal'vkud. Valitihe prezidentad järgenduseližen kerdan vl 2015 redukun 25. päiväl, [[Alassan Uattara]] sai vägestust ezmäižes turas (83,7%) da radab kahtenden strokun jäl'geten (vl 2010 sai 54,1% vai 45,9% kahtenden turas). [[Aši Patrik|Patrik Aši]] tegeb päministran velgusidme vs 2021 keväz'kun 8. päiväspäi pordaigaližešti. Senatan ezitajiden ezmäižed valičendad oliba vn 2018 24. päiväl keväz'kud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kot d'Ivuaran administrativiž-territorialine jagand]].''

Vspäi 2011 Kot d'Ivuaras om 14 ümbrikod. Niišpäi kaks' oma avtonomižed lidnad, toižed 12 ümbrikod alajagasoiš 31 agjaks (regionaks), agjad — 95 departamentaks. Departamentad alajagasoiš 495 subprefekturaks.

== Eläjad ==
Kot d'Ivuaras elädas [[iberijalaižed]]. Vn 2014 redukus valdkundan ristitišt oli 23 919 000 eläjid<ref>[http://www.ins.ci/n/ Kot d'Ivuaran ristitišt vl 2014 redukun 1. päiväl. — Kot d'Ivuaran Tazovaldkundan Nacionaline statistikan institut (''ins.ci'').] {{ref-fr}}</ref>. Kaikiš suremb ristitišt om nügüd'.

Uskondan mödhe (2014): [[islam]]anuskojad — 42,9%, [[katoline jumalankodikund|katolikad]] — 17,2%, [[evangelistad]] — 11,8%, [[metodine jumalankodikund|metodistad]] — 1,7%, toižed [[hristanuskond|hristanuskojad]] — 3,2%, [[animizm|animistad]] — 3,6%, toižed uskojad — 0,5%, religijatomad — 19,1%.

Kot d'Ivuaran kaikiš suremb lidn da ižandusen pälidn om [[Abidžan]]. Toižed sured lidnad (enamba 200 tuh. ristituid vl 2012, surembaspäi penembha): [[Buake]], [[Daloa]], [[Jamusukro]] (pälidn), [[Korogo]].

== Ižanduz ==
Vl 2009 Kot d'Ivuaran päeksport oli [[kakao]] (33%), [[kivivoi]] (17%); toine eksport — [[kofe]], [[pu (material)|pumaterialad]], [[puvill]], [[parfümerii]], [[cement]], [[banan]]ad, [[ananas]]ad, [[kala]], [[pal'mvoi]].

== Homaičendad ==
<references />

== Irdkosketused ==
* [http://www.gouv.ci/ Kot d'Ivuaran Tazovaldkundan oficialine sait (''gouv.ci'').] {{ref-fr}}
* [http://www.presidence.ci/ Kot d'Ivuaran prezidentan ofisan sait (''presidence.ci'').] {{ref-fr}}
{{Commons|Ivory Coast}}

{{Afrik}}

[[Kategorii:Kot d'Ivuar| ]]
