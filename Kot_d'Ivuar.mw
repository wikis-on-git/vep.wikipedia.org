{{Valdkund
| Nimi = Kot d'Ivuaran Tazovaldkund<br />République de Côte d'Ivoire
| Valdkundznam = Coat of arms of Ivory Coast.svg
| Flag = Flag of Côte d'Ivoire.svg
| Valdkundznam text = Kot d'Ivuaran valdkundznam
| Flag text = Kot d'Ivuaran flag
| Pälidn = Jamusukro
| Eläjiden lugu = 23.919.000<ref>[http://www.ins.ci/n/ Kot d'Ivuaran ristitišt vn 2014 redukun 1. päivän. — Kot d'Ivuaran Tazovaldkundan Nacionaline statistikan institut (Ins.ci).] {{ref-fr}}</ref>
| Voz' = 2013
| Pind = 322.463
| Kart = LocationCotedIvoire.png
| Kel' = [[francijan kel'|francijan]]
| Valdkundan pämez' = [[Uattara Alassan|Alassan Uattara]]
| Päministr = [[Dunkan Daniel' Kablan|Daniel' Kablan Dunkan]]
| Religii = [[islam]], [[hristanuskond]], [[paganuz]], [[ateizm]]
| Valüt = [[KFA:n frank]] (XOF)
| Internet-domen = [[.ci]]
| Telefonkod = +225
| Aigvö = [[UTC]]+0
}}
'''Kot d'Ivuar''', täuz' oficialine nimituz — '''Kot d'Ivuaran Tazovaldkund''' ([[francijan kel'|franc.]] ''République de Côte d'Ivoire''), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] [[Gvinejan laht|Gvinejan lahten]] randal. Sen pälidn om [[Jamusukro]]. Edel 1986 vot Kot d'Ivuaran nimitihe '''Elefantanlun Randan Tazovaldkund''':aks.

== Istorii ==
Vl 1960 elokun 7. päivän Kot d'Ivuar tedišti ičeze ripmatomudes [[Francii|Francijaspäi]].

Voziš 2002-2007 kaks' Rahvahanikoiden sodad oli valdkundas.

Jäl'gmaine Konstitucii oli hüvitadud kaiken rahvahan referendumal vl 2000 kezan aigan.

== Geografijan andmused ==
[[Fail:Ivory Coast Topography.png|thumb|left|250px|Kot d'Ivuaran topografine kart.]]
Kot d'Ivuar om mavaldkundröunoiš [[Liberii|Liberijan]] (röunan piduz — 716 km) da [[Gvinei|Gvinejanke]] (610 km) päivlaskmas, [[Mali]]n (532 km) da [[Burkina Faso|Burkina Fasonke]] (584 km) pohjoižes, [[Gan]]anke päivnouzmas (668 km). Ühthine röunoiden piduz — 3110 km. Randanpird om 515 km.

Reljef om tazo, pohjoižes om platoid. Valdkundan kaikiš korktemb čokkoim om [[Mont Nimba]]-mägi, 1752 m valdmeren pindan päl.

Surembaižed joged oma [[Sasandr]], [[Bandam]] da [[Komoe (jogi)|Komoe]]. Kaik ned oma kos'kekahad da kožudas [[laiv]]oiden ujumha ei edemba mi 65 km mererandpolelpäi.

Klimat om [[ekvatorialine vö|ekvatorialine]] suves da [[subekvatorialine vö|subekvatorialine]] pohjoižemb. Suves om tropižed mecad, [[savannad]] enambištudas man pohjoižes da keskuses. Vihmoiden sezonan aigan paneb sadegid 1100 mm pohjoižes da 5000 mm suves.

Londuseližed päresursad — [[kivivoi]], [[londuseline gaz]], [[almaz]]ad, [[marganc|mangankivend]], [[raud|raudkivend]], [[kobal't (himine element)|kobal't]], [[boksitad]], [[vas'k]], [[kuld]], [[nikel']], [[tantal]].

== Tobmuz ==
[[Fail:Asnat codivoire.jpg|thumb|right|250px|Kot d'Ivuaran parlamentan pert' [[Jamusukro]]s.]]
Ohjandusen form om unitarine [[prezidentine tazovaldkund]]. Valdkundan pämez' om prezident, hän om armijan päkäsknik da paneb päministrad radsijha, hänele sab säta käskusid. Kaik rahvaz valičeb prezidentad 5 vodeks. Varaprezident om Nacionaližen Suiman pämez'.

Parlament om üks'kodine Nacionaline Suim ([[francijan kel'|fr.]]: ''Assemblée Nationale''). Kaik rahvaz valičeb sen 225 ühtnijoid 5 vodeks üks'mandatižiš valičemižümbrikoiš.

Järgvaličendad parlamentha oliba vl 2010 kül'mkun 28. päivän. Prezidentad valitihe järgkerdan vl 2011 tal'vkun 4. päivän.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kot d'Ivuaran administrativiž-territorialine jagand]].''

Vspäi 2011 Kot d'Ivuaras om 14 ümbrikod, 2 niišpäi oma avtonomižed lidnad. Toižed 12 ümbrikod alajagase 31 agjaha (regionha), agjad — 95 departamentha. Departamentad alajagase 495 subprefekturha.

== Eläjad ==
Kot d'Ivuaras elädas [[iberijalaižed]].

Kot d'Ivuaran kaikiš suremb lidn da ižandusen pälidn om [[Abidžan]]. Toižed sured lidnad (enamba 200 tuh. ristitud, 2012): [[Buake]], [[Daloa]], [[Jamusukro]] (pälidn), [[Korogo]].

== Ižanduz ==
Vl 2009 Kot d'Ivuaran päeksport oli [[kakao]] (33%), [[kivivoi]] (17%); toine eksport — [[kofe]], [[pu (material)|mec]], [[puvill]], [[parfümerii]], [[cement]], [[banan]]ad, [[ananas]]ad, [[kala]], [[pal'mvoi]].

== Homaičendad ==
<references />

== Irdkosketused ==
* [http://www.gouv.ci/ Kot d'Ivuaran Tazovaldkundan oficialine sait.] {{ref-fr}}
* [http://www.cotedivoirepr.ci/ Kot d'Ivuaran prezidentan oficialine sait.] {{ref-fr}}

{{Commonscat|Category:Côte d'Ivoire}}

{{Afrik}}

[[Kategorii:Kot d'Ivuar| ]]
