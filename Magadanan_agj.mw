{{Venälaižen Federacijan subjekt
|Nimi           = Magadanan agj
|Venälaine nimi = Магаданская область
|Flag           = [[Fail:Flag of Magadan Oblast.svg|150px|Magadanan agjan flag]]
|FSCoA          = [[Fail:Coat of Arms of Magadan oblast.svg|110px|Magadanan agjan znam]]
|FlagLnk        = Magadanan agjan flag
|CoALnk         = Magadanan agjan znam
|FSMap          = [[Fail:Map of Russia - Magadan Oblast.svg|300px]]
|FSCtrWhat      = Pälidn
|FSCtrNm        = [[Magadan]]
|AreaRnk        = 11
|TotArea        = 462464
|WaterPrcnt     = 0.9
|PopRnk         = 83
|Eläjiden lugu  = 148,071
|PopCtDate      = 2015
|PopDens        = 0.32
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']]
|HeadTtl        = Gubernator
|HeadNm         = [[Pečönii Vladimir|Vladimir Pečönii]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Abramov Sergei|Sergei Abramov]]
|FSAnthem       = 
|Domain         = 
|CadNo          = 49
|MSK            = [[UTC]]+10 ([[MSK]]+7)
}}
'''Magadanan agj''' ([[venäkel'|ven]].: ''Магаданская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Agjan administrativine keskuz da surembaine lidn om [[Magadan]] (agjan ristitišton läz 70% vl 2010).

== Keled ==
Valdkundkel' om üks'jäine — [[venäkel']].

== Istorii ==
Magadanan agj om olmas vl 1953 tal'vkun 3. päivälpäi. Vl 1992 heinkun 16. päiväl [[Čukotkan avtonomine ümbrik]] läksi Magadanan agjaspäi da tegihe erižeks federacijan subjektaks.

Magadanan agjan Päkäskuz<ref>[http://constitution.garant.ru/region/ustav_magadan/ Magadanan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2001 tal'vkun 26. päiväl Agjan Duman ezitajil, om allekirjutadud gubernatoral sil-žo vodel tal'vkun 28. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1996 elokun 15. päiväl Agjan Duman ezitajil.

== Geografijan andmused ==
[[Fail:Relief Map of Magadan Oblast.png|thumb|left|250px|Magadanan agjan reljefan kart.]]
Agjal om maröunoid [[Čukotkan avtonomine ümbrik|Čukotkan avtonomižen ümbrikonke]] pohjoižpäivnouzmas, [[Kamčatkan rand]]anke päivnouzmas, [[Habarovskan rand]]anke päivlaskmas, [[Saha (Jakutijan) Tazovaldkund]]anke lodehes da pohjoižes. Agjan suvipäivnouzmaižed da suvižed randad lainištab [[Tün' valdmeri|Tünen valdmeren]] [[Ohotskan meri]].

Pind om 462 464 km². Läz kaiked territorijad venub [[igähine roug|igähižen rougun]] zonas. Kaikiš pidemb jogi om [[Kolim]] ližajogidenke. Se mülüb [[Jävaldmeri|Jävaldmeren]] basseinha. Vaiše pened lühüdad joged lanktas [[Ohotskan meri|Ohotskan merhe]]. Kaikiš suremb ratud vezišt om [[Koliman vezivaradim]] (441 km², mülü 14,56 km³, süvüz 120 m) agjan päivlaskmas.

Reljef om mägikaz. [[Koliman mägišt]] om agjan päivnouzmpoles. [[Čerskijan mägisel'g]]an suvipala om agjan päivlaskmas. Kaikiš korktemb čokkoim om sen [[Lumekaz (mägenpä, Magadanan agj)|Lumekaz-mägenpä]] (2293 m) agjan päivlaskmas, 250 km pohjoižhe Magadanaspäi. Kaidad tazangištod venudas pidust' Ohotskan mererandištod.

Agjas om koume klimatan toižendad: meren mussonine mererandištol, terav kontinentaline Koliman basseinas, [[ven vö|ven]] kontinentaline niiden keskes. Heinkun keskmäine lämuz om +11...+15°C. Vilukun kesklämuz om -15...17°C agjan suves, -35...-40°C Koliman rajoniš. Voden kesklämuz om alemb noläd kaikjal. Vodes paneb 350 mm sadegid südäinrajonil da 600 mm mererandpolel<ref>[http://www.russia49.ru/lib_card/1176/klimat_magadanskoj_oblasti/ Magadanan agjan klimat. — Russia49.ru.] {{ref-ru}}</ref>.

Londuseližed varad oma metallad ([[kuld]], [[hobed]], [[tin]], [[vol'fram]], [[vas'k]], [[molibden]]), [[kivihil']], [[kivivoi]], [[londuseline gaz]], [[kala]], [[reskvezi]], [[gidroenergii]].

== Tobmuz ==
Agjan pämez' nimitase gubernatoraks. [[Pečönii Vladimir|Vladimir Pečönii]] radab gubernatoran vs 2013 uhokun 3. päiväspäi. Hänen valdatusiden strok om viž vot. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Üks' varagubernator - ezmäine Ohjastusen varaezimez', kaks' muite varagubernatorad, ezmäine Ohjastusen varaezimez' da nell' muite Ohjastusen varaezimest oma hänele abhu.

Magadanan agjan üks'kodine parlament om Agjan Dum. Kaik rahvaz valičeb sen 21 ezitajad videks vodeks, heišpäi vaiše koume ristitud ratas kaikenaigašti — ezimez' da kaks' varaezimest. [[Abramov Sergei|Sergei Abramov]] radab Agjan Duman ezimeheks vs 2015 sügüz'kun 28. päiväspäi<ref>[http://www.magoblduma.ru/news/duma/2015/09/article6077/ Председателем регионального парламента Колымы шестого созыва избран Сергей Абрамов. — Magadanan agjan Duman uzištused (magoblduma.ru/news).] {{ref-ru}}</ref>.

Radonoigendai tobmuz om Magadanan agjan Ohjastuz. Agjan ministrused, departamentad, inspekcijad da üks' ohjanduz alištudas Ohjastusele.

Järgvaličendad Agjan Dumha oliba vl 2015 sügüz'kun 13. päiväl. Gubernatorad valitihe vl 2013 sügüz'kun 8. päiväl, [[Pečönii Vladimir|nügüdläine gubernator]] sai vägestust ezmäižel tural 73,11% änid satusenke.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 156 996 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Lidnalaižiden eläjiden pala om 95,4% (vl 2015).

Agjas om [[Magadanan agjan lidnad|kaks' lidnad]] da 23 lidnanvuittušt žilod. Ei ole toižid surid lidnoid. Vl 2015 kaik om 3 eländpunktad enamba mi 5 tuh. eläjidenke.

Rahvahad (enamba 0,4% vl 2010): [[venälaižed]] (81,5%), [[ukrainalaižed]] (6,3%), [[evenalaižed]] (1,7%), [[totarlaižed]] (0,9%), [[vaugedvenälaižed]] (0,7%), [[koräkalaižed]] (0,6%), [[ingušalaižed]] (0,5%), [[itel'menalaižed]] (0,4%), [[azerbaidžanlaižed]] (0,4%), toižed — 3,9%, rahvahuden ozutandata — 3,1%.

Erased toižed igähižed rahvahad: [[čukačud]] — 285 rist. (0,18%), [[kamčadalalaižed]] — 280 rist. (0,18%), [[oročilaižed]] — 76 rist. (0,05%), [[jukagiralaižed]] — 71 rist. (0,05%), [[čuvanalaižed]] — 57 rist. (0,04%), [[eskimosalaižed]] — 33 rist. (0,02%).

== Homaičendad ==
<references />

== Irdkosketused ==
* [http://www.49gov.ru/ Magadanan agjan gubernatoran da Ohjastusen oficialine portal.] {{ref-ru}}
* [http://www.magoblduma.ru/ Magadanan agjan Duman oficialine sait.] {{ref-ru}}

{{Magadanan agjan lidnad}}
{{Venälaižen Federacijan subjektad}}

[[Kategorii:Magadanan agj| ]]
