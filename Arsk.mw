{{Eländpunkt
 | Nimi = Arsk<br />Арск <small>(ven.)</small><br />Арча <small>(tot.)</small>
 | Lidnanznam = Coat of Arms of Arsk (Tatarstan).png
 | Flag = 
 | Lidnanznam text = Arskan lidnanznam
 | Flag text = 
 | Valdkund = Venäma
 | Eläjiden lugu = 20,419
 | Voz' = 2017
 | Pind = 
 | Fail = Арча, Совет мәйданы.jpg
 | Pämez' = Il'šat Nurijev<br />(sügüz'ku 2015—)
 | Telefonkod = +7-84366-xx-xxx
 | Avtokod = 16. 116. 716
 | Aigvö = [[UTC]]+3 (MSK+0)
}}
'''Arsk''' ({{lang-tt|Арча / Arça}}, {{lang-ru|Арск}}) om [[Venäma]]n lidn [[Tatarstanan Tazovaldkund]]an lodehes. Se om [[Arskan rajon]]an i lidnankundan administrativine keskuz.

== Istorii ==
Eländpunkt mainitase 13. voz'sadaspäi kuti [[Kazanin hankund]]an pohjoine ''Arč-kaičendlidnuz''. Vspäi 1606 kätihe Venäman palaks. Vozil 1781—1926 oli Kazanin gubernijan makundan lidnaks. Vl 1926 Arsk kadoti lidnan statusad, panihe küläks. Vozil 1938—2008 oli lidnanvuiččeks žiloks, sid' om sanu lidnan statusad tošti.

== Geografijan andmused ==
Lidn sijadase Kazank-jogen randal ({{lang-tt|Казансу/Qazansu}}, [[Volg]]an hurapol'ne bassein), 97 m ü.m.t. keskmäižel korktusel. Matkad [[Kazan'|Kazanihesai]] om 65 km suvipäivlaskmha. ''Arsk-raudtestancii'' om olmas «Kazan' — [[Jekaterinburg]]»-jonol.

Koume küläd mülüdas lidnankundha Arskan ližaks.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 18 114 ristitud, lidnankundan — 20 598 ristitud, rajonan eläjiden kaks' videndest. Kaikiš suremb lidnan ristitišt om nügüd'. Vl 2017 kaik 23 107 ristitud elädas lidnankundas.

Rahvahad (vn 2002 rahvahanlugemine): [[totarlaižed]] — 88,2%, [[venälaižed]] — 10,7%, toižed rahvahad — 1,1%.

== Ižanduz ==
Ižandusen päsarakod oma sauvondmaterialiden pästand (savič, asfal't) i sömtegimišt (maidtegim, trahmalantegim, kartohkan kuivadamižtegim).

Agrariž-tegimištoline kolledž i pedagogine kolledž oma professionaližen opendusen aluzkundoikš.

== Irdkosketused ==
* [http://arsk.tatarstan.ru/ Municipaližen «Arsk-lidn»-ühtnikan da Arskan rajonan oficialine sait (''arsk.tatarstan.ru'') Tatarstanan Tazovaldkundan tobmuden portalal.] {{ref-ru}} {{ref-tt}}
{{Commons|Category:Arsk}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Arskan rajon|*]]
