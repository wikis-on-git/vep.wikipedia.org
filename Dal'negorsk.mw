{{Eländpunkt
 | Nimi = Dal'negorsk<br />Дальнегорск
 | Lidnanznam = Coat of Arms of Dalnegorsk (Primorsky kray).png
 | Flag = 
 | Lidnanznam text = Dal'negorskan lidnanznam
 | Flag text = 
 | Valdkund = Venäma
 | Eläjiden lugu = 35,034
 | Voz' = 2017
 | Pind = 31
 | Fail = Dalnegorsk center.jpg
 | Pämez' = Igor' Sahuta (2013—)
 | Telefonkod = +7-42373-xx-xxx
 | Aigvö = [[UTC]]+10 (MSK+7)
}}
'''Dal'negorsk''' ({{lang-ru|Дальнегорск}}) om [[Venäma]]n lidn [[Merenrandaline rand|Merenrandaližen randan]] päivnouzmas. Se om lidn randan alištusenke, [[Dal'negorskan lidnümbrik]]on (edel 1998 vot — rajonan) administrativine keskuz.

== Istorii ==
Eländpunktan aluz om pandud vl 1897 kuti ''Tetühe-külä'' samha äimetalližid kivendoid, nimitihe jogen mödhe ({{lang-zh|野猪河}} ''ječžuhe'' «mecsigoiden jogi»). Vspäi 1930 oli radnikžiloks. Vl 1972 udesnimitihe Tetühe-radnikžilod nügüdläižikš. Vl 1989 Dal'negorsk sai lidnan statusad.

Dal'negorsk šingotase neniden substancijoiden samižel: [[tin]], [[cink]], [[hahktin]], [[bor (himine element)|borühtnendad]].

== Geografijan andmused ==
Lidn sijadase 35 kilometras [[Japonijan meri|Japonijan meren]] randaspäi, [[Sihote-Alin']]-mägisisteman päivnouzmaižil pautkil, 180..804 m korktusil valdmeren pindan päl, 200 m keskmäižel korktusel. Dal'negorsk om läz 25 km pitte i 2..3 km levette, seižub pidust' Rudnai-jogen randoid (lankteb merhe). Jogen alangišt om kaid i ümbärtud sambnuziden vulkanoiden pautkil. Matkad [[Vladivostok]]hasai om 340 km suvipäivlaskmha orhal vai 490 km avtotedme (05H-100). Lähembaižed järedad eländpunktad oma lidnanvuitte [[Kavalerovo]]-žilo 68 km suvipäivlaskmha avtotedme i [[Arsen'jev (lidn)|Arsen'jev-lidn]] 187 km päivlaskmha orhal vai 255 km sil-žo avtotel.

Kaik 7 küläd mülüdas lidnümbrikho Dal'negorskan ližaks.

== Eläjad ==
Vn 2010 Venäman rahvahanlugemižen mödhe eläjiden lugu oli 37 519 ristitud, ümbrikon ristitišton nell' videndest. Kaikiš suremb lidnan ristitišt oli 50 400 eläjad vl 1992. [[Ortodoksine hristanuskond|Ortodoksižen hristanuskondan]] kaks' pühäpertid om lidnas: phh. Borisan i Gleban jumalanpert', ph. Jurgijan-vägestusenkandajan pühäpert'.

== Irdkosketused ==
* [http://www.dalnegorsk-mo.ru/ Lidnümbrikon tobmuden aluzkundoiden oficialine sait (''dalnegorsk-mo.ru'').] {{ref-ru}}
{{Commons|Category:Dalnegorsk}}

{{Merenrandaližen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Dal'negorskan lidnümbrik|*]]
