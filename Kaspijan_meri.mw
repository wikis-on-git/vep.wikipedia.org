{{1000}}{{A10000}}
[[Fail:Caspian Sea from orbit-NoRedLines.jpg|thumb|right|200px|Kaspijan meri vs 2003 kezakus (fotokuva kaimdajaspäi)]]
'''Kaspijan meri''' ({{lang-av|Хазар ралъад}}, {{lang-az|Xəzər dənizi}}, {{lang-ce|Каспий-хIорд}}, {{lang-dar|Каспила урхьу}}, {{lang-kum|Хазар денгиз}}, {{lang-lez|Кас гьуьл}}, [[lakan kel'|lak]].: ''Каспи хьхьири'', {{lang-fa|دریای خزر‎}} ''Daryā-e Xazar'', {{lang-rut|Kaspy der'ya}}, {{lang-tk|Hazar deňzi}}, {{lang-ru|Каспийское море}}) om kaikiš suremb järv mail'mas meren erasidenke pirdoidenke (suruz, süvüz, valdmerenvuitte pohj, solakaz vezi).

== Ühthižed andmused ==
Kaspii om järv juridižikš, znamoičeb, lähevenujil valdkundoil om oiktuz jagada vezištod keskneze<ref>Чернявский Е. Б. Что есть Каспий и как его поделить? (Černävskii E.B. Mi se Kaspii om, kut jagada sidä?) // Природа. 2007. № 1. — Lp. 45. {{ref-ru}}</ref>. Se om vedhudetoi, ei ole ni üht joged, kudamb joksiži sišpäi. Sijadase [[Evrazii|Evrazijan]] suves, [[Evrop]]an da [[Azii|Azijan]] röunal.

Meren veden tazopind — 28 metrad alemba valdmeren pindad. Se vajehtase aigan mändes, vajehtihe 15 m röunoiš koumes voz'tuhas. Vspäi 1837 (märičendoiden pord) kaikiš korktemb tazopind oli vl 1882 (−25,2 m), kaikiš madalamb — vl 1977 (−29,0 m).

Pind sarita — 371 tuh. km² (keskmäine lugu, veden tazopind vajehtase aigan joksten).

Randanpird — läz 7000 km.

Veden mülü — 78,2 tuh. km³, se om mail'man järviden varoiden nell' ühesandest.

Süvüz — 1025 metrhasai, keskmäine süvüz — 208 m. Pohjoižpala vaiše 4 m süvütte keskmäižes märas, sen kaikiš lujemb süvüz' om 25 metrad.

Meren veden keskmäine solakahuz om koume kerdad vähemb mi Mail'man valdmeres, reskveden ližajogiden tagut. Solakahuz vajehtase lujas Kaspijan regionoidme, se om vähemb pohjoižes regionas (jädub tal'veks päpaloin, 0,1..11 PSU), keskmäine keskuzližes i suvižes paloiš (11,2..12,8 PSU), kaikiš lujemb peniš madališ lahtoiš (60..100 g/kg).

== Etimologii ==
''Kaspijan meri''-nimituz ({{lang-la|Caspium Mare}}) da toižed avaras levitadud nimed sünduiba elänuziden vai eläbiden randaližiden rahvahiden nimišpäi. Hebonkazvatajiden-kaspijalaižiden heim oli elänu meren suvipäivlaskmal randištol 1. voz'tuhal edel meiden erad.

== Geografii ==
Kaspijan meri lainištab [[Venäma]]n, [[Kazahstan]]an, [[Turkmenistan]]an, [[Iran]]an da [[Azerbaidžan]]an randoid.

Meri jagase koumeks palaks: Pohjoine Kaspii (nelländez), Keskmäine Kaspii (koumandez), Suvine Kaspii (kaks' videndest).

Kaspijan meren järedad lahted (päivnouzmaine rand): [[Kaidak (laht)|Kaidak]]-, [[Mangišlakan laht|Mangišlakan]], [[Kazahan laht|Kazahan]], [[Karabogazgol]]- i [[Turkmenbaši (laht)|Turkmenbaši]]- lahted.

Sariden ühthine pind om läz 350 km². Sured sared (pohjoižespäi suvhe): [[Tülenin sar' (Kaspijan meri)|Tülenin]], [[Čečen']], [[Ogurčali]] da [[Ašur-Ada]]. Sarištod: [[Tülenin sarišt]] (5 sared) i [[Bakun sarišt]] (11 sared).

Järedad langenijad joged Kaspijan merhe (častomaraižen mödhe): [[Volg]], [[Ural (jogi)|Ural]] (Žajik), [[Emb]] (Žem), [[Atrek]], [[Kuranjogi|Kur]], [[Sulak (jogi)|Sulak]], [[Terek (jogi)|Terek]]. Kaik 130 joged lanktas merhe.

Znamasižed pol'sared: [[Apšeronan pol'sar']] i [[Mangišlak]].

Sured lidnad da portad (päiväižen mödhe): [[Baku]], [[Sumgajit]], [[Derbent]], [[Kaspiisk]], [[Mahačkal]], [[Astrahan']], [[Atirau]], [[Aktau]], [[Turkmenbaši]], [[Čalus]], [[Bender Enzeli]].

== Homaičendad ==
<references />

{{Commons|Caspian Sea}}

[[Kategorii:Kaspijan meri| ]]
[[Kategorii:Järved kirjamišton mödhe]]
[[Kategorii:Azerbaidžanan järved]]
[[Kategorii:Iranan järved]]
[[Kategorii:Kazahstanan järved]]
[[Kategorii:Turkmenistanan järved]]
[[Kategorii:Venäman järved]]
[[Kategorii:Venäman mered]]
