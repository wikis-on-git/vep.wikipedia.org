{{1000}}
[[Fail:Caspian Sea from orbit-NoRedLines.jpg|thumb|right|200px|Kaspijan meri vs 2003 kezakus (fotokuva kaimdajaspäi).]]
'''Kaspijan meri''' ([[avaran kel'|avar.]]: ''Хазар ралъад'', [[azerbaidžanan kel'|azerb.]]: ''Xəzər dənizi'', [[čečenan kel'|čeč.]]: ''Каспий-хIорд'', [[darginan kel'|darg.]]: ''Каспила урхьу'', [[kumikan kel'|kum.]]: ''Хазар денгиз'', [[lezginan kel'|lezg.]]: ''Кас гьуьл'', [[lakan kel'|lak.]]: ''Каспи хьхьири'', [[persijan kel'|pers.]]: دریای خزر‎ ''Daryā-e Xazar'', [[rutulin kel'|rut.]]: ''Kaspy der'ya'', [[turkmenan kel'|turkmen.]]: ''Hazar deňzi'', [[venäkel'|ven.]]: ''Каспийское море'') om kaikiš suremb järv mail'mas meren erasiden pirdoidenke (suruz, süvüz, valdmerenvuitte pohj, solakaz vezi). Kaspii om järv juridižikš, znamoičeb, lähevenujil valdkundoil om oiktuz jagada vezištod keskneze<ref>Чернявский Е. Б. Что есть Каспий и как его поделить? (Černävskii E.B. Mi se Kaspii om, kut jagada sidä?) // Природа. 2007. № 1. — Lp. 45. {{ref-ru}}</ref>. Se om vedhudetoi, ei ole ni üht joged, kudamb joksiži sišpäi. Sijadase [[Evrazii|Evrazijan]] suves, [[Evrop]]an da [[Azii|Azijan]] röunal.

Veden tazopind — 28 metrad alemba valdmeren pindad.

Pind sarita — 371 tuh. km² (veden tazopind vajehtase aigan joksten).

Randanpird — läz 7000 km.

Veden mülü — 78,2 tuh. km³.

Süvüz — 1025 metrhasai, keskmäine süvüz — 208 m.

== Etimologii ==
''Kaspijan meri''-nimituz ([[latinan kel'|latin.]] ''Caspium Mare'') da toižed avaras levitadud nimed sünduiba elänuziden vai eläbiden randaližiden rahvahiden nimišpäi. Hebonkazvatajiden-kaspijalaižiden heim oli elänu meren suvipäivlaskmal randištol 1. voz'tuhal edel meiden erad.

== Geografijan andmused ==
Kaspijan meri lainištab [[Venäma]]n, [[Kazahstan]]an, [[Turkmenistan]]an, [[Iran]]an da [[Azerbaidžan]]an randad.

Meri jagase koumhe palaha: Pohjoine Kaspii, Keskmäine Kaspii, Suvine Kaspii.

Kaspijan meren järedad lahted (päivnouzmaine rand): [[Kaidak (laht)|Kaidak]]-, [[Mangišlakan laht|Mangišlakan]], [[Kazahan laht|Kazahan]], [[Karabogazgol]]- da [[Turkmenbaši (laht)|Turkmenbaši]]- lahted.

Sariden ühthine pind om läz 350 km². Sured sared (pohjoižespäi suvhe): [[Tülenin sar' (Kaspijan meri)|Tülenin]], [[Čečen']], [[Ogurčali]] da [[Ašur-Ada]]. Sarištod: [[Tülenin sarišt]] (5 sared) da [[Bakun sarišt]] (11 sared).

Järedad langenijad joged Kaspijan merhe (častomaraižen mödhe): [[Volg]], [[Ural (jogi)|Ural]] (Žajik), [[Emb]] (Žem), [[Atrek]], [[Kuranjogi|Kur]], [[Sulak (jogi)|Sulak]] da [[Terek (jogi)|Terek]]. Kaik 130 joged lanktas merhe.

Znamasižed pol'sared: [[Apšeronan pol'sar']] da [[Mangišlak]].

Sured lidnad da portad: [[Baku]], [[Sumgait]], [[Derbent]], [[Kaspiisk]], [[Mahačkal]], [[Astrahan']], [[Atirau]], [[Aktau]], [[Turkmenbaši]], [[Čalus]], [[Bender Enzeli]].

== Homaičendad ==
<references />

[[Kategorii:Kaspijan meri| ]]
[[Kategorii:Järved kirjamišton mödhe]]
