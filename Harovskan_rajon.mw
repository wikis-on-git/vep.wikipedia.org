{{Rajon
| Nimi          = Harovskan rajon<br />Харовский район
| Znam          = Gerb-Harovsky-region.jpg
| Flag          = Flag of Kharovsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Harovsk
| Eläjiden lugu = 15,041
| Year          = 2015
| Pind          = 3,560
| Map           = Vologda-Oblast-Harovsk.png
| Map width     = 
}}
'''Harovskan rajon''' ([[venäkel'|ven.]]: ''Харовский район'') om [[rajon]] [[Vologdan agj]]as.

Administrativine keskuz om [[Harovsk]]-lidn (rajonan ristitišton koume videndest).

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]ho. Vl 1930 heinkun 30. päiväl heitihe ümbrikod, i vhesai 1936 rajon mülüi Pohjoižhe randha kuti administrativine ühtnik, sid' vozil 1936-1937 — Pohjoižhe agjaha. Vs 1937 sügüz'kun 23. päiväspäi om olmas Vologdan agjan palaks. Vozil 1962-1965 [[Sämžan rajon]]an territorii oli Harovskan rajonan palaks. Rajon om olmas nügüdläižiš röunoiš vspäi 2006.

== Geografijan andmused ==
Harovskan rajon sijadase Vologdan agjan keskuses. Pind — 3 560 km². [[Mec]] otab territorijan nell' videndest (2817 nellikkilometrad), kavag'mec (kuz', pedai) da lehtezmec (koiv, hab) oma levitadud tazomäras.

Om röunoid 4 [[Vologdan agj]]an rajonanke:
* päivnouzmas [[Sämžan rajon]]anke;
* suves [[Sokolan rajon (Vologdan agj)|Sokolan rajonanke]];
* päivlaskmas [[Kubenansun rajon]]anke;
* pohjoižes [[Vožegan rajon]]anke.

Znamasižed joged oma [[Kuben]] da sen oiged [[Sit' (Kubenan ližajogi)|Sit']]-ližajogi. Läz kaik joged mülüdas [[Kuben]]an basseinha, pen' pala suvipäivnouzmas — [[Suhon]]an basseinha. Kaik om 7 järved rajonas, [[Katromanjärv]] (14,2 km², 3 m süvütte) om kaikiš suremb niišpäi. Kaik joged mülüdas [[Jävaldmeri|Jävaldmeren]] basseinha.

Reljef om tazo päpaloin, sokaz sijidme. [[Harovskan kukkazsel'g]] om rajonan keskuses da suvipäivlaskmas.

Londuseližed varad oma [[turbaz]], [[sauvondmaterialad]] ([[mouckivi]], [[lete|letked]], [[gravii]], [[savi|saved]]), [[gaž]], [[mec]], [[vezi|reskvezi]].

Vs 2015 sulakun 28. päiväspäi rajonan territorii alajagase 6 municipaližhe ühtnikha: 1 lidnkundha da 5 küläkundha.

== Tobmuz ==
Vs 2013 sügüz'kun 8. päiväspäi [[Popov Sergei|Sergei Popov]] om valitud i radab rajonan da sen administracijan pämehen. Kaik rahvaz änesti händast, valdatusiden strok om viž vot. Koume administracijan varapämest oma hänele abhu. Nell' ohjandust, 9 palakundad, 1 komitet da 3 laudkundad alištudas rajonan administracijale.

Käskusenandai tobmuz om rajonan parlament — Municipaline suim (ven. ''Муниципальное собрание'') 18 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2012 keväz'kun 4. päiväl. [[Mirolübova Ol'ga|Ol'ga Mirolübova]] radab sen ezimehen vl 2015.

== Eläjad ==
Vn 2010 Venäman rahvahanlugemižen mödhe eläjiden lugu oli 16 622 ristitud.

Kaik om 386 eländpunktad rajonas, sidä kesken 1 lidn, 9 žilod, 375 küläd da 1 raudtestancii. Toine sur' eländpunkt om [[Semigorodnäj]]-raudtestancii (1,4 tuh. rist. vl 2010).

== Ižanduz ==
Rajonan ižandusen päsarakod oma mecan varhapanend da ümbriradmine (raudtešpalad, [[strub]]ad), sauvondmaterialiden tehmine ([[bazal'tkuid]] izoliruimha, [[pilindmaterialad]]), raudtetransport, sömtegimišt da maižanduz, turizm<ref>[http://www.invest35.ru/assets/files/docs/invest_pasporta/Harovsk.pdf Harovskan rajonan investicine pasport (invest35.ru). — 25 lp. — Lpp. 6, 11-12.] {{ref-ru}}</ref>.

== Homaičendad ==
<references />

== Irdkosketused ==
* [http://www.haradm.ru/ Harovskan rajonan administracijan oficialine sait.] {{ref-ru}}
* [http://vologda-oblast.ru/municipalitety/kharovskiy_rayon/ Harovskan rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Harovskan rajon| ]]
