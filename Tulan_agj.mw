{{Venälaižen Federacijan subjekt
|Nimi           = Tulan agj
|Venälaine nimi = Тульская область
|Flag           = [[Fail:Flag of Tula Oblast.svg|150px|Tulan agjan flag]]
|FSCoA          = [[Fail:Coat of Arms of Tula oblast.png|110px|Tulan agjan znam]]
|FlagLnk        = Tulan agjan flag
|CoALnk         = Tulan agjan znam
|FSMap          = [[Fail:Map of Russia - Tula Oblast.svg|300px]]
|FSCtrWhat      = Pälidn
|FSCtrNm        = [[Tul]]
|AreaRnk        = 70
|TotArea        = 25679
|WaterPrcnt     = 0.89
|PopRnk         = 32
|Eläjiden lugu  = 1,491,855
|PopCtDate      = 2018
|PopDens        = 58.10
|GDPRnk         = 38
|GDP            = 517,7
|GDPCtDate      = 2016
|GDP(PPP)       = 344,5
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Dümin Aleksei|Aleksei Dümin]]
|ViceTtl        = Ohjastusen ezimez'
|ViceNm         = [[Andrianov Jurii|Jurii Andrianov]]
|LegislTtl      = Agjan Duman ezimez'
|LegislNm       = [[Haritonov Sergei|Sergei Haritonov]]
|FSAnthem       = 
|Domain         = 
|CadNo          = 71
|MSK            = [[UTC]]+3 ([[MSK]]+0)
}}
'''Tulan agj''' ({{lang-ru|Тульская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Tul]].

== Keled ==
Valdkundkel' om üks'jäine — [[venäkel']].

== Istorii ==
Tulan agj om olmas vs 1937 sügüz'kun 26. päiväspäi.

Tulan agjan Päkäskuz<ref>[http://www.tulaoblduma.ru/o_dume/polnomochiya/ustav.pdf Tulan agjan Päkäskusen tekst ''tulaoblduma.ru''-saital.] {{ref-ru}}</ref> om vahvištadud vn 2015 28. päiväl semendkud Agjan Duman ezitajil, om allekirjutadud gubernatoral sil-žo päiväl da om väges möhembaižidenke vajehtusidenke. Se vajehti edelišt Päkäskust, kudamb oli vahvištadud vn 2001 1. päiväl kül'mkud Agjan Duman ezitajil, oli allekirjutadud gubernatoral sen-žo voden 12. päiväl kül'mkud.

== Geografijan andmused ==
[[Fail:Russia Tula Oblast relief location map.png|thumb|left|250px|Tulan agjan reljefan kart.]]
Agj röunatab [[Räzanin agj]]anke päivnouzmas, [[Lipeckan agj]]anke suvipäivnouzmas, [[Orelan agj]]anke suvipäivlaskmas, [[Kalugan agj]]anke päivlaskmas da lodehes, [[Moskvan agj]]anke pohjoižes da pohjoižpäivnouzmas. Tulan agj om mererandatoi.

Pind om 25 679 km², sidä kesken [[mec]] otab 3 370 km² (territorijan seičemendest). Jogiden nell' videndest mülüdas [[Okanjogi|Okanjogen]] ([[Kaspijan meri|Kaspijan meren]]) basseinha. Agjan päivnouzmpolen toine videndez mülüb [[Don]]-jogen ([[Atlantine valdmeri|Atlantižen valdmeren]]) basseinha. Kaikiš surembad vezištod oma [[Pronän vezivaradim|Pronän]] (16,2 km²) da [[Šatan vezivaradim|Šatan]] (12,5 km²) vezivaradimed.

Kaikiš korktemb čokkoim om [[Keskvenälaine ülüz|Keskvenälaižen ülüden]] nimetoi taho Rajevo-küläs (293 m). Kaikiš pidemban [[Ok (jogi)|Okanjogen]] kendäk om kaikiš madalamb sen alajoksmuses Moskvan agjan röunanno (108 m).

Klimat om [[ven vö|ven]] kontinentaline. Heinkun keskmäine lämuz om +20 C°, vilukun lämuz — −10 C°, voden keskmäine lämuz om +5 C°. Paneb sadegid 575 mm vodes agjan lodehes, 470 mm — suvipäivnouzmas, pakaižetomal pordol — 70%, enamba kaiked — heinkus.

Londuseližed varad oma [[bur hil']], [[turbaz]], [[raud|raudkivend]], [[stroncii|stronciikivend]], [[sauvondmaterialad]] ([[mouckivi]], [[lete|letked]], [[savi|saved]], [[sauvondgips]]), [[mec]], [[mustma]].

== Tobmuz ==
[[Fail:White House Tula (1).jpg|thumb|right|250px|Agjan Duman, gubernatoran da Ohjastusen pert' [[Tul]]as.]]
Agjan pämez' nimitase gubernatoraks. [[Dümin Aleksei|Aleksei Dümin]] radab gubernatoran vs 2016 uhokun 2. päiväspäi. Kaik rahvaz änestab gubernatorad videks vodeks. Gubernator märičeb agjan Ohjastusen strukturad da paneb sen ühtnijoid radnikusile. Ezmäine varagubernator, [[Andrianov Jurii|Jurii Andrianov]], radab Ohjastusen ezimeheks vs 2012 redukun 9. päiväspäi. Viž muite varagubernatorad oma gubernatorale abhu. Viž varaezimest oma Ohjastusen ezimehele abhu.

Tulan agjan üks'kodine parlament om Agjan Dum. Kaik rahvaz valičeb sen 48 ezitajad videks vodeks. [[Haritonov Sergei|Sergei Haritonov]] radab Agjan Duman ezimeheks vs 2014 sügüz'kun 30. päiväspäi.

Radonoigendai tobmuz om Tulan agjan Ohjastuz. Gubernator da muite varagubernatorad ei ole Ohjastusen ühtnijad. Agjan ministrused, komitetad, ohjandused da valdkundaližed inspekcijad alištudas Ohjastusele.

Agjan Duman ühtnijoiden järgenduseližed valičendad oliba vn 2014 14. päiväl sügüz'kud (6. kucund). Valitihe gubernatorad vn 2016 18. päiväl sügüz'kud, [[Dümin Aleksei|nügüdläine gubernator]] sai vägestust ezmäižes turas (84,19% änid).

== Eläjad ==
Vn 2010 Venäman rahvahanlugemižen mödhe eläjiden lugu oli 1 553 925 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte nellänz' ristit videspäi om lidnalaine.

Kaik om [[Tulan agjan lidnad|ühesatoštkümne lidnad]] agjas da 12 lidnanvuittušt žilod. Toine järed lidn (enamba 100 tuh. eläjid) om [[Novomoskovsk (Tulan agj)|Novomoskovsk]], se om konurbacijas [[Tul]]-pälidnanke. Vl 2017 kaik oli 15 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 94,1%, [[ukrainalaižed]] — 1,0%, [[armenijalaižed]] — 0,6%, [[totarlaižed]] — 0,5%, [[azerbaidžanlaižed]] — 0,4%, toižed rahvahad — 2,1%, rahvahuden ozutandata — 1,3%.

== Homaičendad ==
<references />

== Irdkosketused ==
* [http://agdumin.ru/ Tulan agjan gubernatoran personaline sait (''agdumin.ru'').] {{ref-ru}}
* [http://www.tularegion.ru/ Tulan agjan Ohjastusen oficialine portal (''tularegion.ru'').] {{ref-ru}}
* [http://www.tulaoblduma.ru/ Tulan agjan Duman oficialine sait (''tulaoblduma.ru'').] {{ref-ru}}

{{Tulan agjan lidnad}}
{{Venälaižen Federacijan subjektad}}

[[Kategorii:Tulan agj| ]]
