{{Eländpunkt
 | Nimi = Kursk<br />Курск
 | Lidnanznam = Kursk city COA.svg
 | Flag = Flag of Kursk.png
 | Lidnanznam text = Kurskan lidnanznam
 | Flag text = Kurskan flag
 | Valdkund = Venäma
 | Eläjiden lugu = 449,556
 | Voz' = 2019
 | Pind = 208.2
 | Fail = General view of Kursk city.JPG
 | Pämez' = Viktor Karamišev<br />(kezaku 2019—.<br />''Виктор Карамышев'')
 | Telefonkod = +7-4712-xxx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
[[Fail:Округа Курска.png|thumb|left|250px|'''Kurskan administrativižed ümbrikod:''' {{legend|yellow|Keskuzümbrik}}  {{legend|orange|Raudteümbrik}} {{legend|fuchsia|Seiman ümbrik}}]]
'''Kursk''' ({{lang-ru|Курск}}) om lidn, lidnümbrik da raudtesol'm [[Venäma]]n päivlaskmas. Se om [[Kurskan agj]]an pälidn da kaikiš suremb lidn, [[Kurskan rajon]]an administrativižeks keskuseks mugažo (ei mülü rajonha). Vn 2007 semendkuspäi Kursk om «sodahoštusen lidn»-arvnimenke.

== Istorii ==
Eländpunkt mainitase ezmaižen kerdan [[Feodosii Pečerilaine|Feodosii Pečerilaižen]] aigkirjas vl 1032 kuti järed ''Kuresk / Kursk''-torguindlidn. 11.-13. voz'sadoil lidn oli [[Kurskan ruhtinazkund]]an pälidnaks. 15. voz'sadal kalaidajad heimod panihe lidnad mantazole, i eläjad okaizihe sidä voz'sadaks.

Nügüd'aigaižen eländpunktan aluz om pandud tošti vl 1586 Venäman suviröunanno, vodele 1596 saudihe lidnust. Kursk om lidnan oficialiženke statusanke vspäi 1779. [[Toine mail'man soda|Toižen mail'man sodan]] aigan lidn oli okkupiruidud nacistoil (3. kül'mku 1941 — 8. uhoku 1943), sen eläjiden 13 tuhad pölištuiba, ajoihe Germanijha völ 10 tuhad eläjid, pertišt oli muretud.

== Geografijan andmused ==
Lidn sijadase agjan keskuzpalas, [[Seim (jogi)|Seim-jogen]] da sen ližajogiden randoil ({{lang-ru|Сейм}} 696 km pitte, sijaline virkand ''Sem' '', [[Desn (Dnepran ližajogi)|Desnan]] hura ližajogi), 250 m ü.m.t. keskmäižel korktusel. Matk [[Moskv]]ahasai om 530 km pohjoižhe. Lähembaižed lidnad oma [[Kurčatov (Venäma)|Kurčatov]], [[Fatež]], [[Ščigri]].

Vn 1994 keväz'kuspäi Kursk jagase koumeks ümbrikoks, ende ned oliba rajonikš i nimitihe niid toižin. Lidn om lidnümbrikon üks'jäine eländpunkt. Edeline lidnan administracijan pämez' om Nikolai Ovčarov (2008 — sulaku 2019).

== Eläjad ==
Vl 1939 lidnan ristitišt oli 119 977 eläjad. Vn 2010 Venäman rahvahanlugemižen mödhe eläjiden lugu oli 415 159 ristitud. Kaikiš suremb lidnan ristitišt om nügüd' (vl 2019).

[[Ortodoksine hristanuskond|Ortodoksižen hristanuskondan]] ph. Sergii Radonežalaižen i Jumalanmaman Kazanin jumalaižen päjumalanpert', 23 jumalanpertid, Znamenskii-mez'jumalankodi i ph. Stroican naižjumalankodi oma olmas lidnas, völ kaks' pühäpertid oma sauvomas. [[Katoline jumalankodikund|Katoline]] pühäpert' i [[protestantizm]]an nell' jumalanpertid (sidä kesken koume — [[baptizm]]an).

Professionaližen opendusen aluzkundad oma viž kolledžad, viž tehnikumad, ortodoksižen hristanuskondan hengeline seminarii, mugažo üläopendusen viž valdkundališt i koume privatišt aluzkundad, nell' filialad.

== Ižanduz da transport ==
Kurskan ižandusen päsarakod oma elektro- i torguindmašiništon pästand, himine tegimišt (kuidud i räzin), zell'edheotandad, sömtegimišt, [[pörutügi]]den tegim, energijan tehmine.

Avtobusad, trolleibusad, tramvaid da taksid oma kundaližeks transportaks lidnas. Om eriližid teid severzil-se irdoil kundaližen transportan täht.

Rahvahidenkeskeine soda- da civiline Kursk-Päivnouzmaine-lendimport (''URS / КУС'', 32,9 tuh. passažiroid vl 2017) sijadase 7 km päivnouzmha lidnan keskusespäi. Tehtas reisid Moskvha, Piterihe i Mineraližihe Vezihe, om sezonreisid Mustmeren kurortoihe.

== Homaičendad ==
<references />

== Irdkosketused ==
* [http://gorsobranie-kursk.ru/ Lidnan Suiman oficialine sait (''gorsobranie-kursk.ru'').] {{ref-ru}}
* [http://www.kurskadmin.ru/ Lidnan administracijan oficialine sait (''kurskadmin.ru'').] {{ref-ru}}
{{Commons|Category:Kursk}}

{{Kurskan agjan lidnad}}
{{Venälaižen Federacijan subjektoiden pälidnad}}

[[Kategorii:Kursk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad|*]]
[[Kategorii:Kurskan agjan lidnümbrikod]]
[[Kategorii:Kurskan agj|*]]
[[Kategorii:Kurskan rajon|*]]
