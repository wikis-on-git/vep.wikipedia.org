{{Rajon
| Nimi          = Čagodoščan rajon<br />Чагодощенский район
| Znam          = Coat of Arms of Chagoda rayon (Vologda oblast).png
| Flag          = Flag of Chagoda rayon (Vologda oblast).gif
| Znam text     =
| Flag text     =
| Valdkund      = Venäma
| Pälidn        = Čagod
| Eläjiden lugu = 12,823
| Year          = 2015
| Pind          = 2408.63
| Map           = Vologda-Oblast-Chagoda.png
| Map width     = 
}}
'''Čagodoščan rajon''' ([[venäkel'|ven.]]: ''Чагодощенский район'') om [[rajon]] [[Vologdan agj]]as.

Administrativine keskuz om [[Čagod]]-žilo (rajonan ristitišton pol'). Se sijadase 326 km [[Vologd]]aspäi, 340 km [[Piter]]išpäi da 380 km [[Sur' Uz'lidn|Sures Uz'lidnaspäi]].

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Čerepovecan ümbrik]]os '''Üläčagodoščan rajon'''-nimenke. Vl 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Vs 1937 sügüz'kun 23. päiväspäi mülüb Vologdan agjaha nügüdläižen nimenke. Rajon om olmas nügüdläižiš röunoiš vspäi 1965.

== Geografijan andmused ==
Čagodoščan rajon om kaikiš päivlaskmaižemb Vologdan agjan taho. Pind — 2 408,63 km² (kaikiš penemb rajon agjas), sidä kesken segoitadud [[mec]] otab nell' videndest (2080 nellikkilometrad). Rajonan piduz pohjoižespäi suvhe — 60 km, päivlaskmaspäi päivnouzmha — 68 km.

Om röunoid 5 Venäman rajonanke:
* pohjoižpäivnouzmas [[Vologdan agj]]an [[Babajevon rajon]]anke;
* päivnouzmas [[Vologdan agj]]an [[Ustüžnan rajon]]anke;
* suves [[Uz'lidnan agj]]an [[Pestovon rajon]]anke;
* suvipäivlaskmas [[Uz'lidnan agj]]an [[Hvoinajan rajon]]anke;
* lodehes [[Leningradan agj]]an [[Boksitogorskan rajon]]anke.

Rajon sijadase [[Čagodošč]]- ([[Čagod (jogi)|Čagod]]) da [[Kobož]]-jogiden basseinoiš. Nene joged oma [[Molog]]-jogen hurad ližajoged. Joksijad rajonas Čagodošč-jogen päližajoged: Gorün, Smerdomk, Lid', Pes' (Ratc-ližajogenke) da Vnin. Kobož-jogen ližajoged: Vauged (ülä- da alaližajoged), Must, Veuč. Kaik joged mülüdas [[Volg]]an ([[Kaspijan meri|Kaspijan meren]]) basseinha. Enamba 20 järved om rajonan tahoiš. Kaikiš surembad niišpäi oma Must-, Siglin-, Uglič- da Konevo-järved.

Reljef om tazo, alangoikaz da sokaz läz joga sijal.

Londuseližed varad oma [[turbaz]], [[raud|raudkivend]], [[sauvondmaterialad]] ([[lete|letked]], [[mouckivi]]), [[mec]], [[vezi|reskvezi]].

Vs 2015 kül'mkun 25. päiväspäi rajonan territorii alajagase 4 municipaližhe ühtnikha: 2 lidnkundha da 2 küläkundha.

== Tobmuz ==
Vs 2012 keväz'kun 4. päiväspäi [[Kosönkov Aleksandr|Aleksandr Kosönkov]] radab rajonan da sen administracijan pämehen. Hänen valdatusiden strok om viž vot. Kaks' rajonan varapämest da üks' abunik oma hänele abhu. 2 ohjandust da 9 palakundad alištudas rajonan administracijale.

Käskusenandai tobmuz om rajonan parlament — Ezitajiden Suim (ven. ''Представительное Собрание'') 14 ühtnijanke. Kaik rahvaz valičeb heid nelläks vodeks. [[Gorev Andrei|Andrei Gorev]] radab Suiman ezimehen vl 2015.

Järgvaličendad Ezitajiden Suimha oliba vl 2012 keväz'kun 4. päiväl, sil-žo päiväl valitihe rajonan pämest.

== Eläjad ==
Vn 2010 Venäman rahvahanlugemižen mödhe eläjiden lugu oli 14 163 ristitud.

Kaik om 92 eländpunktad rajonas, sidä kesken 2 lidnanvuittušt žilod, 4 muite žilod, 85 küläd, 1 raudtestancii.

Toine sur' eländpunkt om lidnanvuitte [[Sazonovo (Čagodoščan rajon)|Sazonovo]]-žilo (3,0 tuh. rist. vl 2015).

== Ižanduz ==
Rajonan ižandusen päsarakod oma stökoltegimišt, raudtetransport, sömtegimišt da maižanduz, mecan varhapanend.

* Stökoltegimed
# AAÜ «Rusdžam-Pokrovskii steklozavod» («Rusdžam-Pokrovskojen stökoltegim») ([[Sazonovo]]-žilos, muzaviden da vihandoiden stökolmülüiden pästand)
# AAÜ «Smerdomskii steklozavod» («Smerdoman stökoltegim») (vauged, vihandvauvaz, muzavihand, muzav stökol)
# AAÜ «Čagodoščenskii steklozavod i K» («Čagodoščan stökoltegim da K») (stökolmülüiden pästand)
* AAÜ «Čagodakomles» («Čagodankommec») (mecančapai edheotand)
* Mouctegim
* AAÜ «Belokrestskii maslozavod» («Belije Krestin voitegim»)
* Leibtegim TÜ «Hleb» («Leib») (leibäd, nižunikad, makaronad, paštatesed)

== Homaičendad ==
<references />

== Irdkosketused ==
* [http://www.chagoda.ru/ Čagodoščan rajonan administracijan oficialine sait.] {{ref-ru}}
* [http://www.vologda-oblast.ru/municipalitety/chagodoshchenskiy_rayon/ Čagodoščan rajon Vologdan agjan ohjastusen oficialižel portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Čagodoščan rajon| ]]
