{{Eländpunkt
 | Nimi = Tarus<br />Таруса
 | Lidnanznam = Tarusa COA (Kaluga Governorate) (1777).png
 | Flag =
 | Lidnanznam text = Tarusan lidnanznam
 | Flag text =
 | Valdkund = Venäma
 | Eläjiden lugu = 9,070
 | Voz' = 2019-01-01
 | Pind = 12
 | Fail = Таруса.jpg
 | Pämez' = Jelena Kotova<br />(reduku 2015—)
 | Telefonkod = +7-48435-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Tarus''' ({{lang-ru|Тару́са}}) om [[Venäma]]n lidn da lidnankund [[Kalugan agj]]an pohjoižpäivnouzmas. Se om [[Tarusan rajon]]an administrativine keskuz.

== Istorii ==
Eländpunkt mainitase ezmäižen kerdan vn 1246 Černigovan ruhtinasen aigkirjas. Lidnan aluz om pandud 11.-12. voz'sadal arheologijan kaivandusiden andmisiden mödhe. Nimitihe lidnad jogen mödhe, ende jogen nimi oli mugažo ''Torus'' (''Торуса'') i ''Tarusk'' (''Таруска''). Tarus sai makundan lidnan oficiališt statusad vl 1776, hot' lidnusen jäl'gmäižed varmitused oliba muretud vn 1760 sur'vedel. [[Toine mail'man soda|Toižen mail'man sodan]] aigan lidn oli okkupiruidud nacistoil lühüdan aigan (24. reduku — 19. tal'vku 1941) i kaiči ičeze istorižid näguid, regulärine sauvuz zavodihe vn 1779 lämoipalon jäl'ghe. Lidn eli külähižeks poleks, muga läheli suridennoks lidnoidennoks, i oli čomamahton šingotajiden sijaduseks 19. voz'sadan lopuspäi, dissidentoiden peitsijaks nevondkundaližen aigan.

Tarus šingotase sauvondmaterialiden pästandal (savič da keramik), poimetišiden fabrikal i čomamahtoližiden pramozloiden edheotandoil, turizmal (lebupert', pansionat, istorine pertišt, 7 muzejad). Azegišton da kosmosan kaks' konstruktorbürod ratas lidnas. [[Mouskivi|Mouckiven]] samine lidnan ümbrištos sauvondan täht.

== Geografijan andmused ==
Lidn sijadase rajonan päivnouzmaižel röunal, Tarusan ({{lang-ru|Таруса}} 88 km pitte) oiktal randpolel, [[Okanjogi|Okan]] hural randal, 140 m ü.m.t. keskmäižel korktusel. Tarus-jogi lankteb Okha lidnan pohjoižpäivnouzmas. Transport Okan-jogedme kävutase turistoiden täht päpaloin. Matkad [[Tulan agj]]hasai om 1 km päivnouzmha. Matkad [[Kalug]]hasai om 64 km suvhe orhal vai 73 km avtotel. Lähembaižed lidnad oma [[Protvino]] (Moskvan agj) 16 km pohjoižhe orhal vai 29 km avtotedme, [[Serpuhov]] (Moskvan agj, raudtestancii) 26 km pohjoižpäivnouzmha orhal vai 32 km avtotedme, [[Aleksin]] (Tulan agj, raudtestancii) 26 km suvhe orhal vai 39 km avtotedme, i [[Žukov (lidn)|Žukov]] 44 km lodeheze orhal vai 59 km avtotedme.

Tarus om lidnankundan üks'jäine eländpunkt.

== Eläjad ==
Vl 1939 lidnan ristitišt oli 3 994 eläjad. Vn 2010 Venäman rahvahanlugemižen mödhe lidnan eläjiden lugu oli 9 660 ristitud, rajonan koume videndest. Kaikiš suremb lidnan ristitišt oli 10 200 eläjad vll 1996−1998. [[Ortodoksine hristanuskond|Ortodoksižen hristanuskondan]] koume pühäpertid i časoun' oma olmas lidnas.

Rahvahad (2010): [[venälaižed]] — 91,9%, [[ukrainalaižed]] — 2,1%, [[armenijalaižed]] — 1,5%, toižed rahvahad — 4,5%.

Professionaližen opendusen aluzkund om Tarusan äiprofil'ne tehnikum<ref>[http://tmt.tarusa.ru/ Tarusan äiprofil'žen tehnikuman sait (''tmt.tarusa.ru'').] {{ref-ru}}</ref> (ende Proflicei nomer 34).

== Galerei ==
<gallery mode="packed" heights="125px">
Здание пенсионного фонда.JPG|Venäman Penziifondan alajagusen sauvuz (2012)
Tarusa center summer 2006.jpg|Leninan torg Pedroin da Pauloin päjumalanpertinke<br />vl 2006
Taruska river by shakko (juny 2018).jpg|Tarus lanktendanno Okanjogehe
Hotel Tarusa - panoramio.jpg|«Tarusa»-adivpert'
Tarusa. House where lived russian writer Konstantin Paustovsky (Proletarskaya St., 2).jpg|[[Konstantin Paustovskii]]-kirjutajan muzei
</gallery>

== Homaičendad ==
<references/>

== Irdkosketused ==
* [http://tarusa-gorod.ru/ Lidnan tobmuden aluzkundoiden sait (''tarusa-gorod.ru'').] {{ref-ru}}
* [http://mo.tarusa.ru/ Lidnan da rajonan oficialine sait (''mo.tarusa.ru'').] {{ref-ru}}
{{Commons|Category:Tarusa}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Tarusan rajon|*]]
