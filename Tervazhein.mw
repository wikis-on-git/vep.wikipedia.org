{{Taxobox
 | name         = Tervazhein
 | image title  = Tervazhein
 | image file   = Silene gallica var quinquevulnera 070610a.JPG
 | image descr  = [[Galline tervazhein]] (''Silene gallica'') om heimon tipine erik, [[Niigat]], [[Japonii]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Uniheinänikoižed]] (''Caryophyllales'')
 | familia      = [[Uniheinižed]] (''Caryophyllaceae'')
 | genus        = '''Tervazhein'''
 | latin        = {{btname|Siléne |[[Linnei Karl|L.]], 1753 Sp. Pl.:416 [[nom. cons.]]}}
 | wikispecies  = Silene (Plantae)
 | commons      = Category:Silene
 | itis         = 20040
 | ncbi         = 3573
 | range map    =
}}
'''Tervazhein''' vai '''Tervaižed''' ({{lang-la|Silene}}) om üks'voččiden da äivoččiden heinäsižiden kazmusiden heim tobjimalaz, om mugažo pol'penzhid. Kaik lugetas läz 700 erikod. Mülütadas [[Uniheinižed]]-sugukundha, sen kaikiš äiluguižemb heim.

== Leviganduz ==
Heimon erikod kazdas Pohjoižen mapoliškon [[subarktine vö|subarktižes]] i [[ven vö|venos]] vöiš. Kaikiš enamba erikod om [[Keskmeri|Keskmeren]] maiš. Läz 150 erikod [[Venäma]]s lähižidenke maidenke.

Äjad üks'voččed erikod oma rujoheinikš pöudoil, kazdas pustolänil. Äivoččed erikod elädas kivekahiš sijiš i letemaiš, sätas [[turbiž|maturbišt]].

== Ümbrikirjutand ==
Seikhed oma püštoiktad vai libujad, sarakoitas. Lehtesed kazdas vastaiti, išttas, lancetan formal. Lehtesed i seikhed oleskeldas pal'had vai karvakahad, no kaik oma rauguižidenke. Raugud eritadas klejindsubstancijad [[terv]]an polhe, pened gavedid puttas klejha.

Änikod oma keratud löuste- vai tähk-änikusihe, erasti üks'jäižed änikod oleldas. Viž äniklehtest, änikon muju voib olda vauged, vihandan polhe, ruza vai purpurine. Kazmused änikoittas semendkuspäi sügüz'aighasai. Tervazheinän semned küpsnedas teravas, 1 gramm kogoneb 2200 semnehesai, plod om koumepalaine konorüt.

== Valitud erikod ==
* ''Silene borysthenica'' — Dnepran tervazhein
* ''Silene dichotoma'' — [[Hangoikaz tervazhein]]
* ''Silene gallica'' — [[Galline tervazhein]], heimon tipine erik
* ''Silene latifolia'' — [[Vauged tervazhein]]
* ''Silene repens'' — [[Ujelii tervazhein]]
* ''Silene sibirica'' — Sibirine tervazhein
* ''Silene vulgaris'' — [[Järgeline tervazhein]]

== Homaičendad ==
<references />

{{Commons|Silene}}

[[Kategorii:Uniheinižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Penzhaižed]]
[[Kategorii:Dekorativižed kazmused]]
[[Kategorii:Rujoheinäd]]
