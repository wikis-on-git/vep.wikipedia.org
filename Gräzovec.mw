{{Eländpunkt
 | Nimi = Gräzovec<br />Грязовец
 | Lidnanznam = Gryazovets (Vologda Governorate) (1781).png
 | Flag = 
 | Lidnanznam text = Gräzovecan lidnanznam
 | Flag text = 
 | Valdkund = Venäma
 | Eläjiden lugu = 14,916
 | Voz' = 2017
 | Pind = 14.29
 | Fail = Gryazovets aerial photo (WR).tif
 | Pämez' = Sergei Kargin<br />(kül'mku 2020—)
 | Telefonkod = +7-81755-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Gräzovec''' ({{lang-ru|Грязовец}}) om [[Venäma]]n lidn da lidnankund [[Vologdan agj]]an suves. Se om [[Gräzovecan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1538 kuti ''Gräzivitckoi počinok'', sid' ''Gräzlivici-külä'' ({{lang-ru|село Грязливицы}}). Vl 1780 se sai lidnan statusad ''Gräzovic''-nimenke ({{lang-ru|Грязовица}}), vspäi 1824 om olmas nügüdläiženke nimenke.

Raudte tuli lidnha vl 1872. Lidn oli ümbrišton torguindsijaks 20. voz'sadan augotišhesai. Üks' amuižiš jarmankoišpäi om udessündutadud da radab kezaaigan.

== Geografijan andmused ==
Lidn sijadase penen Ržavk-jogen randoil ([[Volg]]an hurapol'ne bassein), 185 m ü.m.t. keskmäižel korktusel. Matkad [[Vologd]]an röunhasai om 43 km avtotedme (uz' da vanh oma), keskushesai — 47 km.

Kaks' pen't küläd, Pirogovo (180 rist. vll 2002−2010) i Svistunovo (29 rist.), mülüdas lidnankundha Gräzovecan ližaks.

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 15 201  ristitud, rajonan ristitišton pol'. Kaikiš suremb ristitišt oli enamba 16 tuhad eläjid vll 1989−2003 (16 424 rist. vl 1989). Vl 2017 kaik 15 109 ristitud elihe lidnankundas. [[Ortodoksine hristanuskond|Ortodoksižen hristanuskondan]] koume pühäpertid om lidnas, kaks' niišpäi — lidnan kaumžomas.

Ižandusen päsarakod oma sömtegimišt da sauvondmaterialoiden pästand ([[savič]]). Politehnine tehnikum om specialižen keskopendusen aluzkundaks lidnas. Ühtennimine raudtestancii om [[Vologd]] — [[Jaroslavl']] raudtel (vspäi 1872).

Edeline lidnankundan pämez' om Lübov' Voronina (2014−2020).

== Galerei ==
<gallery mode="packed" heights="125px">
Дом Разумовского-Машалдина.jpg|Lidnan muzei (ende škol kurdižlamanoiden lapsiden täht i Razumovskii-Mašaldinan pert')
Церковь Корнилия Комельского в Грязовце.JPG|Pühän Kornilii Komelalaižen jumalanpert', vn 2012 nägu
Грязовец. Вид с Центральной площади на улицу Карла Маркса.JPG|Endevanhad torguindrived Keskuztorgul (2012)
Gryazovets railway station 2013.jpg|Raudtestancijan sauvuz vl 2013
</gallery>

== Homaičendad ==
<references />

== Irdkosketused ==
* [http://www.mogryazovec.ru/ Lidnan tobmuden aluzkundoiden oficialine sait (''mogryazovec.ru'').] {{ref-ru}}
* [http://www.vologda-oblast.ru/municipalitety/gryazovetskiy_rayon/g_gryazovets/ Gräzovec-lidnan lehtpol' Vologdan agjan ohjastusen oficialižel portalal (''vologda-oblast.ru'') — venäkelel] da [http://www.vologda-oblast.ru/en/about_the_region/tourism/tourism_opportunities/district_of_gryazovets/ anglijan kelel.]
{{Commons|Category:Gryazovets}}

{{Vologdan agjan lidnad}}

[[Kategorii:Gräzovec| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Gräzovecan rajon|*]]
