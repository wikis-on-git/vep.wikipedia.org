{{Eländpunkt
 | Nimi = Espoo <small>(veps. i suom.)</small><br />Esbo <small>(roč.)</small>
 | Lidnanznam = Espoo.vaakuna.svg
 | Flag = 
 | Lidnanznam text = Espoon lidnanznam
 | Flag text =
 | Valdkund = Suomenma
 | Eläjiden lugu = 290,200
 | Voz' = 2020-01-01
 | Pind = 528.03
 | Fail = Espoo Montage 1.jpg
 | Pämez' = Jukka Mäkelä<br />(viluku 2011—)
 | Telefonkod = +358-(0)9
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Subdivisions of Espoo-fi.svg|thumb|left|200px|Lidnan rajonad da kundad vl 2010.]]
'''Espoo''' (mugažo [[suomen kel'|suomen kelel]], virkand: [ˈespoː]; {{lang-sv|Esbo}} [ˈɛsːbʊ]) om lidn [[Suomenma]]n suves, [[Udenma]]n provincijas. Se om valdkundan kahtenz' lidn eläjiden lugun mödhe (vspäi 1991), [[Hel'sinki]]n päivlaskmaine ezilidn.

== Istorii ==
Eländpunkt mainitase ezmäižen kerdan vl 1431. Nimitihe penen Espoonjogen mödhe ({{lang-sv|Esbo å}}, 7 km pitte). Vl 1920 oli 9 tuhad eläjid, i seičeme kümnespäi oliba ročinkel'žed. Espoo kändihe lidnudeks vl 1963 i sai lidnan statusad vl 1972.

[[Fortum]]-, [[Neste]]- i [[Nokia]]- kompanijoiden päfaterad oma saudud lidnan territorijal.

== Geografijan andmused ==
Lidn sijadase [[Suomen laht]]en pohjoižrandal. Randanpird om 58 km pitte, 165 merisart. Severz'-se penid reskveden järvid om lidnan pohjoižpalas. Erine [[Kauniainen]]-lidn om anklavaks Espoon keskuses.

Vl 2020 lidnan ühthine pind — 528,03 km², sidä kesken kuiv ma 312,29 km², vezi i sokaz tahond — 17,94 km², meren pind om 197,80 km².

Espoo jagase 7 nimitadud rajonaks, ned alajagasoiš 56 kundaks.

== Eläjad ==
Vl 1970 lidnan ristitišt oli 92 655 ristitud. Vl 2000 eläjiden lugu oli 209 667 ristitud. Kaikiš suremb ristitišt om nügüd'.

Mamankelen mödhe (2016): suomen kel' — 77,5%, ročin kel' — 7,3%, toižed keled — 15,2%. Lidn om kaks'keline oficialižikš.

[[Aalton nimel nimitadud universitet]] om professionaližen opendusen päaluzkundaks. Edeline lidnan pämez' oli Marketta Kokkonen vll 1995−2010.

== Transport ==
Avtobusad da taksid oma kundaližeks transportaks lidnas da sen ümbrištos. Vn 2017 kül'mkuspäi lidnan keskuz om ühtenzoittud Hel'sinkinke [[Hel'sinkin metropoliten|metropolitenal]]. Lähembaine rahvahidenkeskeine lendimport sijadase lähižes [[Vantaa]]-lidnas.

== Galerei ==
<gallery mode="packed" heights="125px">
Espoon kaupungintalo.jpg|Lidnan ohjastusen pert' vl 2005
Espoon kaupunginteatteri Revontulentie.jpg|Espoon teatr
Nokia headquarters in Espoo.jpg|Nokia:n päfater vl 2011
Iso Omena 2014.JPG|«Iso Omena»-torguindkeskuz
Barona-areena.JPG|«Espoo Metro Areena»-stadion äjiden kävutandoiden täht (2009)
</gallery>

== Homaičendad ==
<references />

== Irdkosketused ==
* [http://www.espoo.fi/ Lidnan ohjastusen sait (''espoo.fi'').] {{ref-fi}} {{ref-sv}} {{ref-en}}
{{Commons|Espoo}}

{{Suomenman lidnad}}

[[Kategorii:Espoo| ]]
[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Udenma]]
