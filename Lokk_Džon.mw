{{1000}}{{A10000}}
{{Personalii
| изображение = JohnLocke.png
| описание изображения = Džon Lokkan portret<br />''(pirdi Godfri Kneller-ižand vl 1697)''
}}
'''Džon Lokk''' ({{lang-en|John Locke}} [dʒɒn 'lɒk]; sünd. 29. eloku 1632, Rington-külä läz [[Bristol'|Bristolid]], [[Anglii|Anglijan kunigahuz]] — kol. 28. reduku 1704, Hai Lever-külä pohjoižpäivnouzmha [[London]]aspäi, Anglijan kunigahuz) oli anglijalaine filosof da lekar'. Lugetas händast «[[liberalizm]]an tataks», kirjuti sekulärizacijas da tolerantižuses.

== Biografii ==
Koumen ristitun meled valatoitiba tedomest: [[Rene Dekart]]an i [[Isaak Njuton]]an filosofii, [[Tomas Gobbs]]an psihologii. Vl 1671 Lokk kirjutaškanzi elon «Kodv ristitun hamas»-pätedotön (angl. ''Essay Concerning Human Understanding''), pästi sidä vl 1690. Tegi tond opendusen teorijha ''[[tabula rasa]]''-ohjandimenke — «puhtaz leht»: mez' sündub mel'pidegita (Dekartan filosofijan erineden), tedoidab ümbrištod mujandoiden organoil (refleksii), i muga hänen haman sistem sauvose da elon mahtod ližadasoiš. Vozil 1672, 1679 i 1690 Lokk oli sanu radnikusid Anglijan ohjastusen aluzkundoiš. Kirjuti kaks' traktatad ohjanduses, oiktuzližen [[valdkund]]an ezmäine ümrbikirjutai, [[kundaline kožundakt|kundaližen kožundaktan teorijan]] üks' sädajišpäi. Ližazi «[[londuseline oiktuz]]»-tärtust. Amerikalaižed revolücionerad otiba radho Lokkan politižid idejoid da sauvoiba [[Amerikan Ühtenzoittud Valdkundad|ut valdkundad]].

Lokk oli Vestminsteran školan hüvän openikan, sid' openui [[Oksfordan universitet]]as (1652−1658), sai magistran arvnimed. Eli naimatoman, jäi lapsetoman. Koli ičeze Ledi Demeris Mešem-sudaruškan kodihe astman tagut.

== Homaičendad ==
<references/>

{{stub}}
[[Kategorii:Suren Britanijan filosofad]]
[[Kategorii:Lekarid]]
[[Kategorii:Suren Britanijan kirjutajad]]
[[Kategorii:Suren Britanijan tedomehed]]
[[Kategorii:Filosofad kirjamišton mödhe]]
[[Kategorii:Kirjutajad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Bristolihe]]
[[Kategorii:Kolnuded Londonas]]
