{{Eländpunkt
 | Nimi = Nevel'sk<br />Невельск
 | Lidnanznam = Coat of Arms of Nevelsk (Sakhalin oblast).png
 | Flag = Flag of Nevelsk (Sakhalin oblast).svg
 | Lidnanznam text = Nevel'skan lidnanznam
 | Flag text = Nevel'skan flag
 | Valdkund = Venäma
 | Eläjiden lugu = 10,421
 | Voz' = 2018
 | Pind = 9
 | Fail = Nevelsk Panorama 30.12.2009.jpg
 | Pämez' = Aleksei Šabel'nik<br />(kül'mku 2017—)
 | Telefonkod = +7-42436-xx-xxx
 | Avtokod = 65
 | Aigvö = [[UTC]]+11 (MSK+8)
}}
'''Nevel'sk''' ({{lang-ru|Невельск}}, {{lang-ja|ネベリスク}} ''Neberisku'', edel 1946 vot — {{lang-ja|本斗}} ''Honto'') om [[Venäma]]n lidn [[Sahalinan agj]]an [[Sahalin]]-saren suves. Se om [[Nevel'skan lidnümbrik]]on administrativine keskuz (edel 2010 vot — rajonan).

== Istorii ==
[[Ainalaižed|Ainalaižiden]] ''Ponto-Kesi''- i ''Turumai''-küläd mainitadas vspäi 1789. Vll 1855−1875 kaks'jaine ohjanduz oli küliš — Venäman imperijan i Japonijan. Nügüdläižen eländpunktan aluz om pandud [[Japonii|Japonijha]] 20. voz'sadal lidnalaižes ''Honto-volostikš'' [[Holmsk|Maokan]] makundas. Vl 1920 raudte ühtenzoiti žilod Maokanke. Vhesai 1945 oli [[Japonii|Japonijan]] palaks, šingotihe kalankazvatusel, jädumatomal meriportal (vspäi 1927) i imperatorižel sodaškolal. Sai lidnan statusad vl 1946, nimitihe Gennadii Nevel'skoi-admiralan kanzannimen mödhe.

Lidn šingotase kalanpüdandan meriportal i kalankazvatusel, mugažo meriškol i röunman sodaväged sijadasoiš Nevel'skas.

== Geografijan andmused ==
Lidn sijadase [[Tataran sal'm]]en suvipäivnouzmaižel randal, lühüdoiden Nevel'skai- ({{lang-ru|Невельская}}) i Kazačk- ({{lang-ru|Казачка}}) jogiden alangištoiš (lanktas merhe), 7 m ü.m.t. keskmäižel korktusel. Matkad [[Suvisahalinsk]]hasai om 73 km pohjoižpäivnouzmha orhal, 91 km avtotedme vai 307 km raudtel. Lähembaine lidn om [[Holmsk]] 43 km pohjoižhe-pohjoižpäivnouzmha orhal, 44 km raudtedme vai 47 km avtotedme.

Meriport om saudud putkotadud gruntal. Jäl'gmäine luja manrehkaiduz oli vl 2007 2. päiväl elokud (6,1 magnitudanke). Nevel'sk alištub lavinoile.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 682 ristitud, lidnümbrikon kaks' koumandest. Kaikiš suremb lidnan ristitišt oli 24 800 eläjad vl 1992. [[Ortodoksine hristanuskond|Ortodoksižen hristanuskondan]] Jumalanmaman Sündundpäivän puine pühäpert' om saudud vl 1998.

== Irdkosketused ==
* [http://www.adm-nevelsk.ru/ Lidnan da lidnümbrikon tobmuden aluzkundoiden oficialine sait (''adm-nevelsk.ru'').] {{ref-ru}}
* [http://sakhalin.gov.ru/index.php?id=680 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Nevelsk}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Nevel'skan lidnümbrik|*]]
