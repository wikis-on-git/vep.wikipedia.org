{{Eländpunkt
 | Nimi = Turkmenabat<br />Türkmenabat
 | Lidnanznam = Turkmenabad.png
 | Flag = 
 | Lidnanznam text = Turkmenabatan lidnanznam
 | Flag text = 
 | Valdkund = Turkmenistan
 | Eläjiden lugu = 279,765
 | Voz' = 2010
 | Pind = 260
 | Fail = Центр Туркменабада.jpg
 | Pämez' = 
 | Telefonkod = +993-422
 | Aigvö = [[UTC]]+5
}}
'''Turkmenabat''' ({{lang-tk|Türkmenabat}}) om lidn da transportsol'm [[Turkmenistan]]an päivnouzmas. Se om valdkundan kahtenz' surtte lidn, [[Lebap]]-agjan administrativine keskuz.

== Istorii ==
Amuine ''Amul'''-lidnuz oli tetab 1.-4. voz'sadaspäi meiden erad, panihe sidä [[Šuukte]]l. Lidnusen rujod oma kaičenus 10 kilometras lidnaspäi. [[Amudarj]]-jogi om nimitadud lidnusen mödhe.

Nügüdläižen eländpunktan aluz om pandud vl 1511 ''Čardžui''-nimenke («nell' kanalad» persijan kelespäi). Se šingotaškanzi 1890-nzil vozil stancijanno «[[Mari]] — [[Samarkand]]»-raudten sauvondan jäl'ghe i sai lidnan statusad vl 1918. Nimitihe ''Leninsk:aks'' vll 1924−1927. Vll 1940−1992 lidnan oficialine nimituz oli ''Čardžou''.

Turkmenabatan ižandusen sarakod oma [[londuseline gaz|londuseližen gazan]] samine, [[kangaz|šuukkanghiden]] tehmine, sömtegimišt (argvoi, lihaproduktad) sijaližel torhudel.

== Geografijan andmused ==
Lidn sijadase valdkundröunanno, [[Amudarj]]-jogen hural randal, 187 m ü.m.t. keskmäižel korktusel. Matkad [[Ašgabat]]-pälidnhasai om 470 km päivlaskmha-suvipäivlaskmha orhal vai 585 km avtotedme.

Klimat om letetazangišton kuiv, keza om räk lujas. Voden keskmäine lämuz om +15,6 C°, kaikiš lujemb hala oleli −11 C°. Paneb sadegid 130 mm vodes, kezakus-redukus 8 mm kaikes pordos vaiše.

Turkmenabat jagase kahteks rajonaks ({{lang-tk|etrap}}).

== Eläjad ==
Vl 2010 eläjiden lugu oli 279 765 ristitud. Kaikiš suremb lidnan ristitišt om nügüd'. Pagižeb turkmenan kelen sijaližel dialektal, uzbekan kel' valatoiti sidä.

== Homaičendad ==
<references />

{{Commons|Category:Türkmenabat}}

[[Kategorii:Turkmenistanan lidnad]]
[[Kategorii:Eländpunktad kirjamišton mödhe]]
[[Kategorii:Lebap|*]]
