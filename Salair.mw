{{Eländpunkt
 | Nimi = Salair<br />Салаир
 | Lidnanznam = Salair. Kemerovo Oblast. Coat of Arms.png
 | Flag =
 | Lidnanznam text = Salairan lidnanznam
 | Flag text =
 | Valdkund = Venäma
 | Eläjiden lugu = 7,169
 | Voz' = 2021
 | Pind =
 | Fail = Salair, Kemerovskaya oblast', Russia - panoramio (1).jpg
 | Pämez' = Evgenii Estifejev<br />(reduku 2004—)
 | Telefonkod = +7-38463-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Salair''' ({{lang-ru|Салаи́р}}) om [[Venäma]]n lidn da lidnankund [[Kemerovon agj]]an päivlaskmas. Mülüb om [[Gur'jevskan rajon (Kemerovon agj)|Gur'jevskan rajonha]], sen toine lidn.

== Istorii ==
''Salairskoje-külä'' mainitase ezmäižen kerdan vl 1626. Žilon aluz om pandud vl 1782 [[hobed]]an kaivudenno. Vspäi 1793 sauvoškanzihe hobedan suladuztegint koumenno kaivudenno. Vl 1830 löudihe [[kuld]]ad Salairal, i heittihe hobedan samišt vodele 1861. Nevondkundaližen aigan vedihe geotedištelendad, saudihe küllästamižfabrikad i raudted vodele 1932. Vl 1932 sai radnikžilon statusad. Kätihe radnikžilod lidnaks vn 1941 5. päiväl sulakud.

Salairan lidnankund šingotase [[hahktin]]an i [[cink]]an küllästamižfabrikal da kurortaks, sidä kesken mägisuksiden.

== Geografijan andmused ==
Lidn sijadase Sur' i Pen' Tolmovai-jogiden keskes ({{lang-ru|Большая и Малая Толмовая}}), Salairan kräžan päivnouzmaižil pautkil, 330 m ü.m.t. keskmäižel korktusel. Matkad [[Altajan rand]]an röunhasai om 10 km suvipäivlaskmha orhal, [[Kemerovo]]hosai om 126 km pohjoižhe orhal, 167 km avtotedme vai raudtel. Lähembaine lidn om [[Gur'jevsk (Kemerovon agj)|Gur'jevsk-rajonkeskuz]] 2 km pohjoižpäivnouzmha.

Kaks' pen't žilod mülüdas lidnankundha Salairan ližaks: Žilo Salairan lebupertinno (123 rist. vl 2010) i Gavrilovk (64 rist. vl 2010). Lidnankundan pind — 39,75 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 8 262 ristitud, lidnankundan — 8 449 ristitud, rajonan videndez. Kaikiš suremb lidnan ristitišt oli 17 477 eläjad vl 1959. Vl 2017 kaik 7 768 ristitud elihe lidnankundas.

[[Ortodoksine hristanuskond|Ortodoksižen hristanuskondan]] phh. Pedroin da Pauloin-apostoloiden jumalanpert'<ref>[http://sobory.ru/geo/locat/17913 Salairan pühäpertid ''sobory.ru''-saital.] {{ref-ru}}</ref> om olmas lidnas (nügüd'aigaine — vspäi 1907).

== Galerei ==
<gallery mode="packed" heights="125px">
Салаир, район "Речка" гора Немка.jpg|Mecatoi Nemk-kukkaz Jogeihut-laptas, vn 2011 nägu
Салаирская золотоизвлекательная фабрика.jpg|Salairan kuldan küllästamižfabrik Jogeihut-laptas vl 2011
Салаирская свинцово-цинковая обогатительная фабрика.jpg|Salairan hahktinan i cinkan küllästamižfabrik Fabrik-laptas vl 2011
</gallery>

== Homaičendad ==
<references />

== Irdkosketused ==
* [http://салаир-адм.рф/ Lidnankundan tobmuden aluzkundoiden oficialine sait (''салаир-адм.рф'').] {{ref-ru}} {{ref-en}} {{ref-de}}
{{Commons|Category:Salair}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Gur'jevskan rajon (Kemerovon agj)]]
