[[Fail:A trace of the meteorite in Chelyabinsk.JPG|thumb|right|250px|Meteoritan jäl'g taivhal]]
'''[[Čeläbinsk (meteorit)|Meteoranvuiččen hibjan]] poukahtuz atmosferas läz [[Čeläbinsk]]ad''' tegihe voden [[2013]] [[15. uhoku|uhokun 15. päivän]] homendesel läz 9:20 sijaližen aigan mödhe (UTC+6). [[Meteorit|Meteoranvuitte]] hibj poukahtui läz Čeläbinskad 15—25 km korktusel. Tirpnuziden lugun mödhe (1615 ristitud) necil meteorital ei ole analogoid istorijas.

Kosmine hibj oli 18 metrad surtte i 11 tuhad tonnoid vedutte (NASA:n lugustusen mödhe), tuli leten Man atmosferha 18,6 km/s pigudel i lujas teraval saumal. Taivhaline hibj čihozi 32,5 sekundas sen jäl'ghe, poukahtuzlainhiden levigandusenke. Se oli kaikiš suremb lanktenuziš maha kosmoshibjoišpäi vn 1908 [[Tunguskan meteorit]]an aigaspäi, mugomiden aigtegoiden paksuz om kerdan sadas vodes. Hibjan palad oma löutud šoidus 80 km pitte, kaikiš znamasižemb pala om libutadud Čebarkul'-järvespäi [[Čebarkul' (lidn)|ühtennimiženno lidnanno]].

Lainhed meteoroidan čihodamižespäi kucuiba murendusid lipkaiženvuiččes agjas Čeläbinskas da sen ezilidnoiš. Kaik 7320 pertid saiba murendusid. Läz kaik ajatadud pilazmoile stöklad (200 tuhad m² vai sen enamba) oliba vajehtadud ühtes kus aigtegon jäl'ghe, kohetihe jäpert'kulun i cinktegimen varažoman sauvusid möhemba.

Meteoroid ei olend homaitud edel tulendad, Man i ratud kaimdajiden teleskopad kaceltas surembid objektoid — sada metrad da sen enamba.

{{Commons|Category:2013 Russian meteor event}}

{{stub}}
[[Kategorii:Meteoritad]]
[[Kategorii:Čeläbinskan agj]]
