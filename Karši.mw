{{Eländpunkt
 | Nimi = Karši<br />Qarshi / Қарши
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Uzbekistan
 | Eläjiden lugu = 260,000
 | Voz' = 2019
 | Pind = 42
 | Fail = Kok-Gumbaz mosque in Qarshi, front view.jpg
 | Pämez' = 
 | Telefonkod = +998-75
 | Aigvö = [[UTC]]+5
}}
'''Karši''' ({{lang-uz|Qarshi / Қарши}}, {{lang-fa|نخشب}} ''Nakhshab'', {{lang-ru|Карши}}) om lidn [[Uzbekistan]]an suves. Se om valdkundan kahesanz' lidn eläjiden lugun mödhe, [[Kaškadarjan agj]]an administrativine keskuz.

== Istorii ==
Amuine lidn lidnusenke oli olmas 7. voz'sadaspäi EME. Nügüdläižen eländpunktan aluz om pandud Karši-nimitusenke 14. voz'sadal. Se oli agjan pälidnaks [[Buharan hankund]]as 16. voz'sadaspäi, kahtendeks lidnaks znamoičendan mödhe.

[[Venäman imperii]] tegi Zerafšanan alangišton anneksijad vl 1868, i Buharan hankundan kändand Venäman protektorataks oli vahvištadud Karšiš kožundaktan allekirjutandal vl 1873. Vll 1926−1937 lidnan oficialine nimi oli ''Bekbudi'' uzbekan kirjutajan da aktivistan mödhe.

Irrigacine kanal ühtenzoitab lidnad [[Amudarj]]anke 1970-nziden voziden auguspäi. [[Londuseline gaz|Londuseližen gazan]] samine, [[puvill]]an i villän kazvatand tegesoiš läz Karšid. Lidn om tetab [[kour]]iden tehmižel. Hanabad-il'mbaz om olmas 10 km päivnouzmha lidnaspäi, se kävutase [[NATO]]-al'jansal kontroliruimha Afghanistanad (335 km suvhe).

== Geografijan andmused ==
Lidn sijadase agjan keskuzpalan päivlaskmas, Karšin oazisas, Kaškadarj-jogen randal, 386 m ü.m.t. keskmäižel korktusel. Matkad [[Taškent]]-pälidnhasai om 400 km pohjoižpäivnouzmha orhal vai 520 km avtotedme.

Klimat om [[subtropine vö|subtropine]] kontinentaline kuiv. Keza om räk, voib panda haloid vilukus. Paneb sadegid 237 mm vodes. Kuivsezon oleskeleb kezakus-redukus (10 mm sezonas).

== Eläjad ==
Vl 2009 lidnan eläjiden lugu oli 231 093 ristitud (agjan läz kümnendest), heišpäi [[uzbekad]] ottas tobjad palad. Kaikiš suremb ristitišt om nügüd'.

Rahvahidenkeskeine civiline Karši-lendimport (''KSQ / КРШ/ UTSK'', {{lang-uz|Qarshi Xalqaro Aeroporti}}) radab lidnas. Tehtas reisid Venämha päpaloin (Moskv, Piter, Irkutsk).

== Homaičendad ==
<references />

{{Commons|Category:Qarshi}}

[[Kategorii:Uzbekistanan lidnad]]
[[Kategorii:Eländpunktad kirjamišton mödhe]]
[[Kategorii:Kaškadarjan agj|*]]
