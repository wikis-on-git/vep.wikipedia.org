{{Rajon
| Nimi          = Suren Ustügan rajon<br />Великоустюгский район
| Znam          = Coat of Arms of Velikiy Ustyug (Vologda oblast) (2000).png
| Flag          = Flag Velikij Ustug.png
| Znam text     = 
| Flag text     = 
| Valdkund      = Venäma
| Pälidn        = Sur' Ustüg
| Eläjiden lugu = 55,630
| Year          = 2015
| Pind          = 7,720
| Map           = Vologda-Oblast-Velikiy-Ustug.png
| Map width     =
}}
'''Suren Ustügan rajon''' ([[venäkel'|ven.]]: ''Великоустюгский район'') om [[rajon]] [[Vologdan agj]]as.

Administrativine keskuz om [[Sur' Ustüg]]-lidn (rajonan ristitišton 57% vl 2015).

== Istorii ==
Rajonan aluz om pandud vl 1924 kezakun 19. päiväl [[Pohjoižen Dvinan gubernii|Pohjoižen Dvinan gubernijha]]. Sil aigal rajonan pind oli 7253 nellikkilometrad, ristitišt — 64978 eläjad. Vs 1929 heinkun 15. päiväspäi rajon mülüi [[Pohjoine rand|Pohjoižen randan]] [[Pohjoižen Dvinan ümbrik]]ho. Vl 1930 heinkun 30. päiväl heitihe ümbrikod, i vodhe 1936 tal'vkun 5. päivhäsai rajon mülüi Pohjoižhe randha kuti administrativine ühtnik. Vozil 1936-1937 oli [[Pohjoine agj|Pohjoižen agjan]] palaks. Vs 1937 sügüz'kun 23. päiväspäi rajon mülüb Vologdan agjaha. Vl 1959 elokun 14. päiväl sidä ühtištuihe Ust'-Aleksejevon rajonanke. Rajon om olmas nügüdläižiš röunoiš vspäi 1965.

== Geografijan andmused ==
Suren Ustügan rajon om Vologdan agjan pohjoižpäivnouzmaine taho. Pind — 7 720 km², sidä kesken [[mec]] otab nell' videndest (6378 km²).

Om röunoid 6 Venäman rajonanke:
* pohjoižpäivnouzmas [[Kirovan agj]]an [[Luzan rajon]]anke;
* päivnouzmas [[Kirovan agj]]an [[Podosinovecan rajon]]anke;
* suves [[Vologdan agj]]an [[Kičmengan rajon]]anke;
* päivlaskmas [[Vologdan agj]]an [[Nüksenican rajon]]anke;
* lodehes [[Arhangel'skan agj]]an [[Ustjan rajon]]anke;
* pohjoižes [[Arhangel'skan agj]]an [[Kotlasan rajon]]anke.

Znamasižed joged oma [[Pen' Pohjoine Dvin]] niškoidenke: [[Suhon]] da [[Jug (jogi)|Jug]] sen [[Luz (jogi)|Luz]]-ližajogenke. Kaik joged mülüdas [[Pohjoine Dvin|Pohjoižen Dvinan]] da [[Jävaldmeri|Jävaldmeren]] basseinha.

Reljef om tazo da kukhikaz süviden jogialangištoidenke. Om [[so]]id sijidme.

Londuseližed varad oma [[sauvondmaterialad]] ([[lete|letked]], [[savi|saved]]), [[mec]], [[vezi|reskvezi]], [[gidroenergii]].

Vs 2015 kezakun 1. päiväspäi rajonan territorii alajagase 20 municipaližhe ühtnikha: 3 lidnkundha da 17 küläkundha.

== Tobmuz ==
Vs 2015 redukun 30. päiväspäi [[Hromcov Vladimir|Vladimir Hromcov]] radab rajonan pämehen velgusentäutajan — rajonan Duman varaezimehen. Vn 2014 agjan käskusen mödhe, rajonan parlamentan ezitajad valitas rajonan pämest ičeze mülükundaspäi.

Käskusenandai tobmuz om rajonan parlament — Dum (ven. ''Великоустюгская Дума'') 42 ühtnijanke (kaksin kaikuččes kundaspäi). Se om olmas vspäi 1994. Kaik rahvaz valičeb heid nelläks vodeks.

Vs 2015 semendkun 15. päiväspäi [[Kuz'min Aleksandr|Aleksandr Kuz'min]] radab rajonan administracijan pämeheks rajonan Duman ühtmel'žen valičendan mödhe. Koume rajonan administracijan varapämest oma hänele abhu. 6 ohjandust da 11 palakundad alištudas rajonan administracijale.

Järgvaličendad rajonan Dumha oliba vl 2013 sügüz'kun 8. päiväl.

== Eläjad ==
Vn 2010 Venäman rahvahanlugemižen mödhe eläjiden lugu oli 57 886 ristitud.

Kaik om 457 eländpunktad rajonas, sidä kesken 2 lidnad, 1 lidnanvuitte žilo, 13 muite žilod da 441 küläd. Toižed sured eländpunktad oma [[Krasavino]]-lidn (6,3 tuh. rist. vl 2015) da [[Novator (Vologdan agj)|Novator]]-žilo (2,7 tuh. rist. vl 2002).

== Ižanduz ==
Ižandusen päsarakod oma turizm, gazanveim-, kivivoinveim- da jogitransport, sömtegimišt da maižanduz, mecan varhapanend i sen süvä ümbriradmine, metalloiden ümbriradmine, kebn tegimišt (pölvaztegesed, harjad sugasespäi, nahktegesed).

== Homaičendad ==
<references />

== Irdkosketused ==
* [http://new.vumr.ru/ Suren Ustügan rajonan administracijan oficialine sait] da sen [http://www.vumr.ru/ vanh versii.] {{ref-ru}}
* [http://www.vologda-oblast.ru/municipalitety/velikoustyugskiy_rayon/ Suren Ustügan rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Suren Ustügan rajon| ]]
