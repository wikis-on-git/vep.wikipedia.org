{{10000}}{{A10000}}
[[Fail:Molybdenum crystaline fragment and 1cm3 cube.jpg|thumb|left|250px|Molibdenan kristalline palaine ühten kubižen santimetran kohtha]]
{{Himine element|42|Molibden|Mo|95,95|Metall|2|8|18|13|1|0|0|}}
'''Molibden''' (''Mo'' — ''molybdaenum'' latinan kelel) om 42nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendes gruppas (vanhtunuden klassifikacijan mödhe — kudenden gruppan laptalagruppas), tabluden videndes periodas.

== Ühthine ümbrikirjutand ==
Element om harv londuses, pala Man kores — 3 grammad tonnas. Ei voi löuta sidä joudjas olendas.

Vl 1817 ročilaine Jöns Jakob Bercelius-himik sai puhtast molibdenad ezmäižen kerdan. Nimitihe {{lang-grc|μόλυβδος}}-sanaspäi «[[hahktin]]» molibdenitan (MoS<sub>2</sub>) irdpol'žen koskundan tagut galenitha (PbS).

== Fizižed ičendad ==
Molibden om hoštai hahkvauvaz [[metall|päličmänendmetall]]. Pind muigotub il'mas 400 C° lämudel da sen enamba.

Atommass — 95,95. Ninevuz (normaližiš arvoimižiš) — 10,22 g/sm³. Suladandlämuz — 2896 K (2623 C°). Kehundlämuz — 4912 K (4639 C°).

Londuseline molibden kogoneb seičemes stabiližes [[izotop]]aspäi: <sup>92</sup>Мо (15,86% massan mödhe), <sup>94</sup>Мо (9,12%), <sup>95</sup>Мо (15,70%), <sup>96</sup>Мо (16,50%), <sup>97</sup>Мо (9,45%), <sup>98</sup>Мо (23,75%) i <sup>100</sup>Мо (9,62%, T<sub>½</sub> — 8,5 × 10<sup>18</sup> vot). Sen ližaks tetas 26 ratud radioaktivišt izotopad 83..91, 93, 99, 101..115 atommassanke i niiden 8 izomärad.

== Kävutand ==
Ottas kävutamižhe molibdenad legiruimha [[teraraud|terasid]], tehmaha lazeriden zerkloid, samha [[tehnecii|tehnecijad-99]] medicinižen diagnostikan täht. Čaptas metalloid molibdenanvanuimel elektroerozionižiš tömašinoiš.

Sadas enamba neniš valdkundoiš: [[Kitai]], [[AÜV]], [[Čili]], [[Peru]], [[Meksik]], [[Kanad]], [[Armenii]], mugažo om löudmižsijid [[Avstralii|Avstralijas]] i [[Norvegii|Norvegijas]]. Saihe 250 tuhad tonnoid mail'mas vl 2014. Maksoi 11 750 US$ tonnas vl 2016.

== Homaičendad ==
<references />

== Irdkosketused ==
* [http://www.webelements.com/webelements/elements/text/Mo/key.html Molibden ''webelements.com''-saital.] {{ref-en}}
* [http://n-t.ru/ri/ps/pb042.htm Kirjutuz molibdenas Himižiden elementoiden populärižes ''n-t.ru''-kirjištos.] {{ref-ru}}
{{Commons|Molybdenum}}

{{Periodine tablut}}

[[Kategorii:Himižed elementad kirjamišton mödhe]]
