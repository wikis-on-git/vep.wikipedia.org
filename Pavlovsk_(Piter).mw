{{Eländpunkt
 | Nimi = Pavlovsk<br />Павловск
 | Lidnanznam = Pavlovsk COA.png
 | Flag = Flag of Pavlovsk (St Petersburg).png
 | Lidnanznam text = Pavlovskan lidnanznam
 | Flag text = Pavlovskan flag
 | Valdkund = Venäma
 | Eläjiden lugu = 17,653
 | Voz' = 2018
 | Pind = 36.79
 | Fail = Павловск - panoramio.jpg
 | Pämez' = Valerii Zibarev<br />(2000—)
 | Telefonkod = +7-812-xxx-xx-xx
 | Avtokod = 78. 98. 178. 198
 | Aigvö = [[UTC]]+3 ([[MSK]]+0)
}}
{{Znamoičendad|Pavlovsk}}
'''Pavlovsk''' ({{lang-ru|Павловск}}) om [[Venäma]]n lidn federacijan [[Piter]]-subjektan administrativižiden röunoiden südäimes. Se mülüb [[Puškinan rajon (Piter)|Puškinan rajonha]].

== Istorii ==
Nügüdläižen eländpunktan aluz om pandud vl 1777 kuti ''Pavlovskoje-külä'' ({{lang-ru|Павловское село}}), konz [[Jekaterina II Sur'|Jekaterina II]] lahjoiči nened mad ičeze poigale, tulijale [[Pavel Petrovič|Pavel]]-imperatorale. Külä sai lidnan statusad vl 1796 ''Pavlovsk''-nimenke.

Vozil 1918−1944 lidnan nimi oli ''Sluck'' (Vera Sluckaja-revolücionernaižen kanzannimen mödhe). Lidn šingotase turizmal (pol'tošt mln rist. vodes), [[karton]]an pästandal i nahkgalanterejan fabrikal.

== Geografijan andmused ==
Lidn sijadase [[Slavänk (Nevan ližajogi)|Slavänk-jogen]] randoil, [[Nevanjogi|Nevan]] alangišton hural randpolel. Matkad [[Rengazavtote ümbri Piteriš|Piterin rengazavtotehesai]] om läz 15 km pohjoižhe. Pavlovsk röunatab [[Puškin (lidn)|Puškin-lidnanke]] lodehes. [[Pavlovskan puišt]] (6 km²) otab lidnan pohjoižpäivnouzmpol't.

Pavlovsk-raudtestancii sijadase [[Puškin (lidn)|Puškin-lidnan]] röunal. Raudtesarak om Pavlovskan jäl'ghe, i tulijad [[Piter]]išpäi jonused ajadas [[Sur' Uz'lidn|Suren Uz'lidnan]] vai [[Vitebsk]]an raudteidme. Matkad Pavlovsk-raudtestancijaspäi [[Vitebskan päraudtestancii|Vitebskan päraudtestancijhasai]] om 25 km pohjoižhe.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 087 ristitud. Kaikiš suremb lidnan ristitišt oli 23 tuhad eläjid vl 1935 i 24..25 tuhad eläjid vll 1979−1998 (25 500 rist. vl 1989), sid' vajehtihe lidnan röunoid.

Ortodoksižen [[hristanuskond]]an Ph. Mikulai-čudonsädajan päjumalanpert', koume jumalanpertid i lüteranine pühäpert' oma olmas.

== Galerei ==
<gallery mode="packed" heights="125px">
Pavlovsky Palace 01.jpg|Pavlovskan pert'kulu (2013)
Собор Николая Чудотворца.JPG|Ph. Mikulai-čudonsädajan päjumalanpert', vn 2011 nägu
Статуя льва у подножия Трельяжной лестницы в Паловске.jpg|Mariental'-puišt
250. Павловск. Крепость БИП.JPG|BIP-lidnuz (2014)
Pavlovsk Railway Station 01.jpg|Pavlovsk-päraudtestancijan sauvuz vl 2013
</gallery>

== Homaičendad ==
<references />

== Irdkosketused ==
* [http://www.mo-pavlovsk.ru/ Municipaližen ühtnikan tobmuden oficialine sait (''mo-pavlovsk.ru'').] {{ref-ru}}
{{Commons|Category:Pavlovsk}}

{{Piter}}

[[Kategorii:Pavlovsk (Piter)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Piterihe mülüjad lidnad]]
[[Kategorii:Puškinan rajon (Piter)]]
