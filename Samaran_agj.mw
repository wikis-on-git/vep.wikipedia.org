{{Venälaižen Federacijan subjekt
|Nimi           = Samaran agj
|Venälaine nimi = Самарская область
|Flag           = [[Fail:Flag of Samara Oblast.svg|150px|Samaran agjan flag]]
|FSCoA          = [[Fail:Coat of arms of Samara Oblast.svg|110px|Samaran agjan znam]]
|FlagLnk        = Samaran agjan flag
|CoALnk         = Samaran agjan znam
|FSMap          = [[Fail:Map of Russia - Samara Oblast.svg|300px]]
|FSCtrWhat      = Pälidn
|FSCtrNm        = [[Samar]]
|AreaRnk        = 50
|TotArea        = 53565
|WaterPrcnt     = 4.22
|PopRnk         = 12
|Eläjiden lugu  = 3,193,514
|PopCtDate      = 2018
|PopDens        = 59.62
|GDPRnk         = 11
|GDP            = 1275,1
|GDPCtDate      = 2016
|GDP(PPP)       = 397,9
|FedDistrNm     = Volgaveren
|EcRegNm        = Volganrandaline
|OfLangs        = [[venäkel']]
|HeadTtl        = Gubernator
|HeadNm         = [[Azarov Dmitrii|Dmitrii Azarov]]<br />''(velgusentäutai)''
|ViceTtl        = Ohjastusen ezimez'
|ViceNm         = [[Nefödov Aleksandr|Aleksandr Nefödov]]
|LegislTtl      = Gubernijan Duman ezimez'
|LegislNm       = [[Sazonov Viktor|Viktor Sazonov]]
|FSAnthem       = ''[[Samaran agjan gimn]]''
|Domain         = 
|CadNo          = 63, 163
|MSK            = [[UTC]]+4 ([[MSK]]+1)
}}
'''Samaran agj''' ({{lang-ru|Самарская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Samar]].

== Keled ==
Valdkundkel' om üks'jäine — [[venäkel']].

== Istorii ==
Samaran agj om olmas vs 1928 semendkun 14. päiväspäi. Vozil 1929−1935 nimitihe sidä ''Keskvolgan randaks'', vozil 1935−1936 — ''Keskvolgan agjaks'', vozil 1936−1992 — ''Kuibiševan agjaks''.

Samaran agjan Päkäskuz<ref>[http://constitution.garant.ru/region/ustav_samar/ Samaran agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2006 5. päiväl tal'vkud Gubernijan Duman ezitajil, om allekirjutadud gubernatoral sen-žo voden 18. päiväl tal'vkud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1998 22. päiväl sügüz'kud Gubernijan Duman ühtnijoil da oli allekirjutadud sen-žo voden 13. päiväl redukud.

== Geografijan andmused ==
[[Fail:Relief Map of Samara Oblast.png|thumb|left|250px|Samaran agjan reljefan kart.]]
Agjal om röunoid [[Orenburgan agj]]anke suvipäivnouzmas, [[Kazahstan]]anke  (sen [[Päivlaskmaiž-Kazahstanan agj]]anke) suves üks'jäižel čokkoimel, [[Saratovan agj|Saratovan]] da [[Ul'janovskan agj|Ul'janovskan]] agjoidenke päivlaskmas, [[Tatarstanan Tazovaldkund]]anke pohjoižes. Samaran agj om mererandatoi.

Pind om 53 565 km², sidä kesken [[mec]] otab 7 601 km² (13% territorijad). Samaran agj levigandeb [[Volg]]an keskjoksmusen randpolil. Kaikiš surembad ratud vezištod oma [[Kuibiševan vezivaradim|Kuibiševan]] da [[Saratovan vezivaradim|Saratovan]] vezivaradimed.

Kaikiš korktemb čokkoim om [[Kaclii (kukkaz)|Kaclii-kukkaz]] (381 m).

Londuseližed varad oma [[kivivoi]], [[londuseline gaz]], [[palab šoidkivi]], [[sauvondmaterialad]] ([[lete|letked]], [[mouckivi]], [[dolomit]], [[savi|saved]]), [[vezi|reskvezi]], [[gidroenergii]].

== Tobmuz ==
[[Fail:Правительство Самарской области.jpg|thumb|right|250px|Agjan Ohjastusen pert' [[Samar]]as.]]
Agjan pämez' nimitase gubernatoraks. [[Azarov Dmitrii|Dmitrii Azarov]] tegeb gubernatoran velgusidme vs 2017 sügüz'kun 25. päiväspäi. Hänen valdatusiden strok om viž vot. Gubernator märičeb Ohjastusen strukturad da paneb sen ühtnijoid radnikusile. Ezmäine varagubernator radab Ohjastusen ezimeheks, [[Nefödov Aleksandr|Aleksandr Nefödov]] om pandud Ohjastusen ezimehen radnikusele vl 2012 kezakun 19. päiväl ühtmel'žen sättutandan jäl'ghe Gubernijan Dumas. Mugažo viž muite varagubernatorad da ühesa Ohjastusen varaezimest oma gubernatorale abhu.

Samaran agjan üks'kodine parlament om Gubernijan Dum. Kaik rahvaz valičeb sen 50 ezitajad videks vodeks. [[Sazonov Viktor|Viktor Sazonov]] radab Gubernijan Duman ezimeheks vs 2001 tal'vkun 18. päiväspäi nelländen strokun jäl'geten.

Radonoigendai tobmuz om Samaran agjan Ohjastuz. Agjan ministrused, departamentad, ohjandused, radnikoičendad da valdkundaližed inspekcijad alištudas Ohjastusele.

Valitihe gubernatorad vn 2014 14. päiväl sügüz'kud, [[Merkuškin Nikolai|edeline gubernator]] sai vägestust ezmäižes turas (91,35%) da oli ranu kahtenden strokun. Gubernijan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 3 215 532 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte nellänz' ristit videspäi om lidnalaine.

Kaik om [[Samaran agjan lidnad|üks'toštkümne lidnad]] agjas da 14 lidnanvuittušt žilod. Toižed järedad lidnad (enamba 100 tuh. eläjid, surembaspäi penembha) oma [[Tol'jatti]], [[Sizran']] da [[Novokuibiševsk]]. Vl 2017 kaik oli 17 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 82,3%, [[totarlaižed]] — 3,9%, [[čuvašalaižed]] — 2,6%, [[mordvinalaižed]] — 2,0%, [[ukrainalaižed]] — 1,3%, [[armenijalaižed]] — 0,7%, [[kazahlaižed]] — 0,5%, [[azerbaidžanlaižed]] — 0,4%, [[uzbekalaižed]] — 0,4%, toižed rahvahad — 2,0%, rahvahuden ozutandata — 3,9%.

== Homaičendad ==
<references />

== Irdkosketused ==
* [http://www.samregion.ru/ Samaran agjan gubernatoran da Ohjastusen oficialine sait (''samregion.ru'').] {{ref-ru}}
* [http://www.samgd.ru/ Samaran Gubernijan Duman oficialine portal (''samgd.ru'').] {{ref-ru}}

{{Samaran agjan lidnad}}
{{Venälaižen Federacijan subjektad}}

[[Kategorii:Samaran agj| ]]
