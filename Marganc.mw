{{10000}}{{A10000}}
[[Fail:Manganese electrolytic and 1cm3 cube.jpg|thumb|left|200px|Margancan tukuižed ühten kubižen santimetran kohtha]]
{{Himine element|25|Marganc|Mn|54,938|Metall|2|8|13|2|||}}
'''Marganc''' (''Mn'' — ''manganum'' latinan kelel) om 25nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om seičemendes gruppas (vanhtunuden klassifikacijan mödhe — seičemenden gruppan laptalagruppas), tabluden nelländes periodas.

== Ühthine ümbrikirjutand ​==
Marganc om levitadud londuses, 14nz' element Mas levigandusen mödhe (kaikutte 3 atomad tuhaspäi), no ei voi löuta sidä joudjas olendas. Vl 1774 ročilaine Juhan Gotlib Gan-himik sai puhtast margancad ezmäižen kerdan.

Marganc om ristitun organizman tarbhaine mikroelement. Sen varaduz ülemb märad om toksine, kucub keskuznervsisteman läžundoid.

== Fizižed ičendad ==
Marganc om kova räbed hahkvauvaz [[metall]]. Element om paramagnetik. Sil om viž allotropišt modifikacijad: nell' kubiženke kristalliženke seglusenke i üks' tetragonaliženke.

Atommass — 54,93805. Ninevuz (normaližiš arvoimižiš) — 7,21 g/sm³. Suladandlämuz — 1519 K (1246 C°). Kehundlämuz — 2334 K (2061 C°).

Element kogoneb üks'jäižes stabiližes <sup>55</sup>Mn-izotopaspäi. Kaik toižed 25 izotopad oma ratud [[radioaktivižuz|radioaktivižed]] 44..70 atommassanke, tetas mugažo 7 izomärad. Kaikiš hätkemb čihodai niišpäi om <sup>53</sup>Mn (T<sub>½</sub> — 3,7 mln vozid).

== Himižed ičendad ==
Reagiruib [[vezi|vedenke]] lämbitamižes. Absorbiruib vezinikad. Muigotandmärad: +7..−3, sidä kesken +2, +3, +4, +6 i +7 oleldas kaikiš paksumba. Margancan tuhk palab hapanikas. Ei olele metallan reakcijoid mugliden segoiteses. Sulatadud marganc vastaimižpainab [[hil'nik]]anke.

== Kävutand ==
Ottas kävutamižhe metallurgijas legiruimha [[teraraud|terast]] i heitmaha rikid sišpäi. 12..13-procentine ližaduz terashe varmdab sidä somusen olendhasai, mugažo ližatas 20 procenthasai [[kaugedraud]]ha samha «zerkolkaugedraudad». Kävutadas alüminijan ühthesuladusiš. Margancan hapanduz ottase [[cement|portlandcementan]] ližaduseks.

Mail'man margancan kaikiš znamasižembad varad oma [[Suviafrikan Tazovaldkund]]as i valdmeren pohjoižes (raudanke ühtes). Sadas millionad tonnoid vodes.

== Irdkosketused ==
* [http://www.webelements.com/webelements/elements/text/Mn/key.html Marganc ''webelements.com''-saital.] {{ref-en}}
* [http://n-t.ru/ri/ps/pb025.htm Kirjutuz margancas Himižiden elementoiden populärižes ''n-t.ru''-kirjištos.] {{ref-ru}}
{{Commons|Manganese}}

{{Periodine tablut}}

[[Kategorii:Himižed elementad kirjamišton mödhe]]
