{{10000}}{{A10000}}
{{Eländpunkt
 | Nimi = Uz' Orlean<br />New Orleans
 | Lidnanznam = Seal of New Orleans, Louisiana (1938–2018).png
 | Flag = Flag of New Orleans, Louisiana.svg
 | Lidnanznam text = Uden Orleanan lidnanznam
 | Flag text = Uden Orleanan flag
 | Valdkund = Amerikan Ühtenzoittud Valdkundad
 | Eläjiden lugu = 393,292
 | Voz' = 2017
 | Pind = 907
 | Fail = New Orleans header collage.png
 | Pämez' = LaToja Kantrell<br />(semendku 2018—)
 | Telefonkod = +1-504
 | Aigvö = tal'vel [[UTC]]−6,<br />kezal [[UTC]]−5
}}
'''Uz' Orlean''' ({{lang-en|New Orleans}} [nuː ˈɔrliənz] vai [nuː ɔrˈliːnz], sijaline virkand [nuː ˈɔrlənz] vai [ˈnɔrlənz], lühüdašti ''NOLA'', {{lang-fr|La Nouvelle-Orléans}} [la nuvɛlɔʁleˈɑ̃]) om [[Amerikan Ühtenzoittud Valdkundad|AÜV:oiden]] lidn suvižes [[Luizian]]-štatas, sen kaikiš suremb lidn ristitišton lugun mödhe dai ičeze ezilidnoidenke-ki. Uden Orleanan aglomeracijas elädas 1,24 mln ristituid (vl 2014) 9726 nellikkilometril.

Lidn om sur' torguindan, opendusen da turizman keskuz, [[džaz]]an sündundan sija.

== Istorii ==
Eländpunktan aluz om pandud vl 1718.

Vn 2005 29. päiväl elokud lidnan nell' videndest upsi «Katrin»-torokan tulendan tagut, kaik ristitud oliba evakuiruidud edelpäi päiči kümnes tuhas. Sen jäl'ghe lidnan ristitišt endištub hilläšti.

== Geografijan andmused ==
Lidn sijadase sokahal tazangištol -2..+6 metrad korktusil [[Atlantine valdmeri|Atlantižen valdmeren]] pindha rindataden, [[Mississipi]]-jogen molembil randoil, om 169 km sen lanktendan [[Meksikan laht]]he sijhasai. [[Pončartrein]]-järven rand om lidnan pohjoižeks röunaks. Dambad kaitas Ut Orleanad sur'vedespäi.

Uden Orleanan pind om 907 km², sidä kesken saum vezid 468 nellikkilometrad. Lidnan kuivman pol' om olmas alemba valdmeren pindad.

Klimat om [[subtropine vö|subtropine]] neps. Vilukun keskmäine lämuz om +11 C°, heinkun da elokun — +28 C°. Paneb sadegid 1550 mm vodes, enamba kezal da tal'vel.

Uz' Orlean jagase 15 administrativižhe lidnanlaptha (angl. ''ward'').

== Ižanduz ==
Kaks' sur't portad oma lidnan ümbrištos: Uden Orleanan da Suvižen Luizianan. Ned ühtes oma nellänz' surtte port mail'mas. Uz' Orlean om merilaivansauvomižen keskuz ičeze ezilidnoidenke. Toine järed sarak om kivivoin ümbriradmine (17 tegint).

32 korporacijad [[Fortune 500]]-nimikirjutesespäi vedadas ičeze azjoid lidnas.

== Homaičendad ==
<references />

== Irdkosketused ==
* [http://www.nola.gov/ Uden Orleanan ohjastusen oficialine portal (''nola.gov'').] {{ref-en}}
{{Commons|New Orleans}}

[[Kategorii:Uz' Orlean| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Luizian]]
