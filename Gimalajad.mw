{{1000}}
[[Fail:Himalayas Map.png|thumb|right|300px|Gimalajiden sijaduz kartal.]]
'''Gimalajad''' ([[sanskrit|sanskr.]] हिमालय  ''hima:laja'' «lumiden sijaduz», [[hindi]] हिमालय, [[nepalan kel'|nepal.]] हिमालय, [[kitain kel'|kit.]] 喜馬拉雅山脈) om kaikiš korktemb mägisistem [[Ma]]s. Ned sijadase [[Tibetan mägišt]]on (pohjoižes) da [[Indan da Gangan tazangišt]]on (suves) keskes.

Klimatan da londusen kontrast niiden keskes om lujas terav: rahvahatomad mad da tropikad.

Gimalajad otaba 5 valdkundoiden territorijan palad: [[Indii]], [[Nepal]], [[Kitai]] (sen [[Tibetan avtonomine ümbrik]]), [[Pakistan]] da [[Butan]].

Gimalajiden mägisisteman piduz om 2900 km, sen leveduz — läz 350 km, pind 650 tuhad km². Mägiharjoiden keskkorktuz om läz 6 km meren pindan päl, kaikiš suremb — 8848 m ([[Džomolungm]]-mägi). Gimalajiš seižuba 10 mäged-«kahesatuhanikoid», a mugoižid kaikes mail'mas om 14.

Toine korged mägisistem — [[Karakorum]] — sijadase Gimalajiden päivlaskmaižes čepišpäi homendezbokas.

== Geografii da klimat ==
Gimalajad seižuba ülenpäiš Indan da Gangan tazangištod. Mäged sijadase koumil pordhil: Šivalik-mäged (Ezigimalajad), Pened Gimalajad (Pir Pandžal-, Dhaolahdar-mägisel'gad) da Sured Gimalajad (alajagase nellähä territorijaha: Pendžaban, Kumaonan, Nepalan da Assaman Gimalajad).

Sured Gimalajad kogoneba mägiš-«kahesatuhanikoišpäi». Jäžomiden pind siš om enamba mi 33 tuhad km², reskan veden varad — läz 12 tuhad km³. Jäžomiden lugu om läz 15 tuhad<ref>[http://www.pbs.org/wnet/nature/episodes/the-himalayas/himalayas-facts/6341/ The Himalayas. Nature on PBS.]</ref><ref>[http://www.ipcc.ch/publications_and_data/ar4/wg2/en/ch10s10-6-2.html The Himalayan Glaciers //Fourth assessment report on climate change (2007).]</ref>. [[Suviazii|Suviazijan]] surembaižed joged — [[Ind]], [[Gang]], [[Brahmaputr]] — lähteba sišpäi. Ind-jogi röunatab necidä mägisel'gad päivlaskmas, a päivnouzmas — Brahmaputr-jogi.

Peniden Gimalajiden mägenpäd saba 2,4 km ičeze keskznamoičendal, sen ühtes päivlaskmas — 4 km.

Kaikiš madalamb mägisel'g — Šivalik — vedase pidust' kaiked päšt mägisistemad (Indalpäi Brahmaputralesai), kaik sen mäged alemba mi 2 km meren pindan päl.

Gimalajiden libutamine jätktase nügüd'aigan-ki.

Mägiden suvipautked oma [[musson]]iden painuden al. Lujad sadeged lankteba sille: 1000 mm:späi päivlaskmal 4000 mm:hasai päivnouzmpolel.

Pohjoižpautkil om kontinentaline klimat, kuiv da vilu.

Mägiden ülähäs kezaližed pakaižed ülitaba -25 °C, a tal'veližed -40 °C, sen ližaks kova tullei puhub (150 km časpigudenke).

[[Fail:Langtang range (64).JPG|thumb|center|800px|<center>Langtang-mägirajonan ühthine nägu (Nepal).</center>]]

== Ristitišt ==
Ezmäižed löutud žilod Gimalajiden ezimägištoiš datiruidud läz 8000 vl. edel meidan erad.

Täs om äi etnosid, ned eläba ka eliba londuseližes izoläcijas toine toižespäi.

== Homaičendad ==
{{Reflist}}

== Irdkosketused ==
* [http://www.digitalhimalaya.com/ Kembridžan da Jeilin universitetoiden ühthine tedoidai luguprojekt Gimalajiš.] {{ref-en}}

[[Kategorii:Mägisel'gad]]
[[Kategorii:Gimalajad|*]]
[[Kategorii:Butanan mägisel'gad]]
[[Kategorii:Indijan mägisel'gad]]
[[Kategorii:Kitain mägisel'gad]]
[[Kategorii:Nepalan mägisel'gad]]
[[Kategorii:Pakistanan mägisel'gad]]
