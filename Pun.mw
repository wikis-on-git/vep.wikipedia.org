{{Eländpunkt
 | Nimi = Pun<br />पुणे <small>(hindi)</small><br />Pune <small>(angl.)</small><br />पुणे <small>(''Pune, Pun'') (marathi)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 3,115,431
 | Voz' = 2011
 | Pind = 710
 | Fail = Pune Montage.JPG
 | Pämez' = Datta Dhankavade
 | Telefonkod = +91-22
 | Aigvö = [[UTC]]+5:30
}}
'''Pun''' ([[hindi]]: पुणे, [[anglijan kel'|angl.]]: ''Pune'' [ˈpuːnə], [[marathi]]: पुणे ''Pune'', ''Pun'') om [[Indii|Indijan]] ühesanz' surtte lidn-millioner, [[Maharaštr]]-štatan kahtenz' surtte lidn [[Mumbai]]n jäl'ghe. Lidnan aglomeracijas elädas 5,3 mln vl 2011.

Lidn om avtotegimišton da kul'turan keskuz.

== Istorii ==
Maižanduseline ''Punnak''-eländpunkt johtutase [[Raštrakutr]]-dinastijan vas'kplatoil, se oli olmas 9. voz'sadas meiden erad nügüdläižen lidnan sijas.

Vozil 1674-1761 Pun oli [[Maratin imperii|Marathin Konfederacijan]] tarbhaižeks keskuseks. Vspäi 1720 sen pešvan (päministran) rezidencii oli täs, saudihe «Šanivar Vad»-lidnusen.

== Geografijan andmused ==
Pun sijadase štatan päivlaskmas. Sahjadri-mägisel'g seižub lidnan da [[Arabijan meri|Arabijan meren]] keskes.

Lidn seižub [[Dekan (mägitazangišt)|Dekan]]-mägitazangištol, 560 metrad keskkorktusel, sijadase [[Muth]]-jogen oiktal randal. Punan kukhikaz territorii om alastui paksuile manrehkaidusile penen da keskvägenke (kaks'- da vižballaižed). Korktembaine om Vetal-kukkaz (800 m).

Klimat om räk pol'kuiv. Om koume sezonad: keza, musson da tal'v. Räkämbaižed oma sulaku, semendku da kezaku, niiden keskmäine lämuz om +27...+30°C. Tal'vkun da vilukun kesklämuz om +20°C. Paneb sadegid 720 mm vodes, kaikiš kuiv pord om tal'vku-keväz'ku (10 mm kaikes pordos), kaikiš vihmakahad oma kezaku-sügüz'ku (120-180 mm kus).

Pun alajagase 4 zonha: Keskuzline Pun («vanh lidn»), Südäimine Pun, Irdaline Pun da Punan ezilidnad. Zonad jagase läz 60 lidnanlaptha (angl. ''neighborhood'').

== Transport ==
Avtobusad da kiruhavtobusad oma kundaližeks transportaks lidnan südäimes. Vl 2015 metro om vaiše planoiš. Elektrojonused ühtenzoittas Punad ezilidnoidenke.

Rahvahidenkeskeine soda- da civiline «Pun»-lendimport (''PNQ'') sijadase 10 kilometras pohjoižpäivnouzmha lidnan keskusespäi. Sišpäi tehtas reisid [[Araban Ühtenzoittud Emiratad|AÜE:oihe]] da [[Saksanma]]ha, mugažo Indijan südäimes.

== Homaičendad ==
<references />

== Irdkosketused ==
* [http://www.pune.gov.in/puneCollectorate/default.aspx Pun-lidnan ohjastusen oficialine sait.] {{ref-en}}

[[Kategorii:Pun| ]]
[[Kategorii:Maharaštr]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
