{{Eländpunkt
 | Nimi = Artöm<br />Артём
 | Lidnanznam = Coat of Arms of Artyom (Primorsky kray).png
 | Flag = Flag of Artyom (Primorsky kray).svg
 | Lidnanznam text = Artöman lidnanznam
 | Flag text = Artöman flag
 | Valdkund = Venäma
 | Eläjiden lugu = 105,338
 | Voz' = 2016
 | Pind = 506.4
 | Fail = Дворец Культуры Угольщиков.jpg
 | Pämez' = Aleksandr Avdejev (2016-)
 | Telefonkod = +7-42337-xxx-xx
 | Avtokod = 25. 125
 | Aigvö = [[UTC]]+10 (MSK+7)
}}
'''Artöm''' ([[venän kel'|ven]].: ''Артём'') om [[Venäma]]n lidn [[Merenrandaline rand|Merenrandaližen randan]] suves, [[Vladivostok]]an ezilidn.

Eländpunktan aluz om pandud vl 1924 radnikžiloks samha burad hil't läz Zibunnii-kaivut. Nimitihe radnikžilod Födor Sergejev-revolücioneran psevdonimal (1883-1921), «Artöm-sebranik». Vl 1938 (26. reduku) žilo sai lidnan statusad.

Reljef om erazvuitte: lidn sijadase Murav'jov-Amurskijan pol'saren jurel, mägidenkeskeižes katl'uses, 40 m valdmeren pindan päl keskkorktusel, mülütab Amurskijan i Ussurijskan lahtiden randoid. Om järvid, jogid da kukhid lidnas.

Vl 2010 eläjiden lugu oli 102 603 ristitud. Vspäi 2005 lidnümbrik om sädud, enččed Artomovskii-, Zavodskoi- da Uglovoje-radnikžilod nügüd' mülüdas lidnan territorijha, i lidnan ristitišt ližadui enamba pol'tošt kerdad.

Sadas [[bur hil'|burad hil't]] lidnümbrikos. Varažomiden zon, mägisuksiden «Sinine kukkaz»-lebutaho (ven.: ''Синяя сопка'') da «Mererand»-azartvändzon (ven.: ''Приморье'') oma läz lidnad.

Vn 2016 sügüz'kuspäi ümbärte om Artömas. Avtobusad da raudted oma kundaližeks transportaks lidnas da sen ümbrištos. Rahvahidenkeskeine soda- da civiline ''Vladivostok'' (''Kneviči'')-lendimport (''VVO'') sijadase 3 km pohjoižhe lidnaspäi. Sišpäi tehtas reisid [[Kitai]]he, [[Pohjoižkorei|Pohjoižkorejha]] da [[Suvikorei|Suvikorejha]], čarterreisid [[Uzbekistan]]ha, mugažo Venämadme. Sodalendimbaz sijadase 9 km suvipäivlaskmha lendimportaspäi.

== Irdkosketused ==
* [http://www.artemorkug.ru/ Artöm-lidnümbrikon oficialine sait.] {{ref-ru}}
{{Commons|Category:Artyom}}

{{Merenrandaližen randan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
