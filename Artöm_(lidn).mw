{{Eländpunkt
 | Nimi = Artöm<br />Артём
 | Lidnanznam = Coat of Arms of Artyom (Primorsky kray).png
 | Flag = Flag of Artyom (Primorsky kray).svg
 | Lidnanznam text = Artöman lidnanznam
 | Flag text = Artöman flag
 | Valdkund = Venäma
 | Eläjiden lugu = 104,926
 | Voz' = 2021
 | Pind = 506.4
 | Fail = Артём город коллаж.jpg
 | Pämez' = Väčeslav Kvon<br />(sulaku 2020—)
 | Telefonkod = +7-42337-xxx-xx
 | Avtokod = 25. 125
 | Aigvö = [[UTC]]+10 (MSK+7)
}}
'''Artöm''' ({{lang-ru|Артём}}) om [[Venäma]]n lidn [[Merenrandaline rand|Merenrandaližen randan]] suves, [[Vladivostok]]an pohjoižpäivnouzmaine ezilidn.

== Istorii ==
Eländpunktan aluz om pandud vl 1924 radnikžiloks samha [[bur hil'|burad hil't]] läz Zibunnii-kaivut. Nimitihe radnikžilod Födor Sergejev-revolücioneran psevdonimal (1883−1921), «Artöm-sebranik». Vl 1938 (26. reduku) žilo sai lidnan statusad.

== Geografijan andmused ==
Reljef om erazvuitte, om järvid, jogid da kukhid lidnas. Artöm sijadase Murav'jov-Amurskijan pol'saren jurel, mägidenkeskeižes katl'uses, 40 m valdmeren pindan päl keskmäižel korktusel, mülütab [[Japonijan meri|Japonijan meren]] Amurskijan i Ussurijskan lahtiden randoid.

Viž žilod mülüdas lidnümbrikho Artöm-lidnan ližaks: Kneviči (4845 rist. vl 2010), Krolevci, Olenii, Suraževk ({{lang-ru|Суражевка}}), Jasnoje.

== Eläjad ==
Vn 2010 Venäman rahvahanlugemižen mödhe eläjiden lugu oli 102 603 ristitud. Vspäi 2005 lidnümbrik om sätud, enččed Artomovskii-, Zavodskoi- da Uglovoje-radnikžilod nügüd' mülüdas lidnan territorijha, i lidnan ristitišt ližadui enamba pol'tošt kerdad. Kaikiš suremb lidnan ristitišt oli 106 732 eläjad vl 2017, lidnümbrikon — 116 284 eläjad sil-žo vodel, mugažo 117 974 ristitud elihe nügüdläižen lidnümbrikon territorijal vl 1979.

Edeline lidnümbrikon pämez' om Aleksandr Avdejev (sügüz'ku 2016 — uhoku 2020).

== Ižanduz da transport ==
Sadas burad hil't lidnümbrikos. Varažomiden zon, mägisuksiden «Sinine kukkaz»-lebutaho ({{lang-ru|Синяя сопка}}) da «Mererand»-azartvändzon ({{lang-ru|Приморье}}) oma läz lidnad.

Vn 2016 sügüz'kuspäi avtoümbärte om olmas Artömas. Avtobusad da raudted oma kundaližeks transportaks lidnas da sen ümbrištos. Rahvahidenkeskeine soda- da civiline ''Vladivostok'' (''Kneviči'')-lendimport (''VVO / ВВО'') sijadase 3 km pohjoižhe lidnaspäi. Sišpäi tehtas reisid [[Kitai]]he, [[Pohjoižkorei|Pohjoižkorejha]] da [[Suvikorei|Suvikorejha]], čarterreisid [[Uzbekistan]]ha, mugažo Venämadme. Sodalendimbaz sijadase 9 km suvipäivlaskmha lendimportaspäi.

== Galerei ==
<gallery mode="packed" heights="125px">
RIAN archive 362412 Artemovsk thermal power station, Primorye.jpg|Artöman LEK vl 2008
Artem. Hotel Venice (WR).tif|«Venecija»-adivpert' (2001)
Дворец Культуры Угольщиков.jpg|Hilensajiden kul'turkeskuz (2013)
Light trails from a MiG-31 taking off at Uglovaya airbase.jpg|Uglovai-sodail'mbaz vl 2015
Bus station in Artem 10.jpg|Avtobusstancii vl 2018
Международный аэропорт г. Владивосток.jpg|Rahvahidenkeskeižen Vladivostok-lendimportan terminal vl 2014
クネヴィッチ駅舎.jpg|Kneviči-päraudtestancijan sauvuz Vladivostok-lendimportas vl 2017
</gallery>

== Irdkosketused ==
* [http://www.artemorkug.ru/ Lidnümbrikon tobmuden aluzkundoiden oficialine sait (''artemorkug.ru'').] {{ref-ru}}
{{Commons|Category:Artyom}}

{{Merenrandaližen randan lidnad}}

[[Kategorii:Artöm (lidn)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Merenrandaližen randan lidnümbrikod]]
