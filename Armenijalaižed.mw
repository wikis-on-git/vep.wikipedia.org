[[Fail:Armenian-Americans-Boston-1908.jpg|thumb|250px|<center>Armenijalaižiden kanz [[Boston]]-lidnas, [[AÜV]], 1908. voz'.]]
'''Armenijalaižed''' (ičeze nimituz: ''Հայեր'', vepsän kirjamil: ''hajer'' [hɑˈjɛɾ], üks'lugus — ''hai'') oma amuine rahvaz. Armenijalaižiden rahvahankel' om [[armenijan kel']] (valdkundkel' [[Armenii|Armenijas]]), se om üks' [[indoevropalaižed keled|indoevropalaižiš kelišpäi]].

Ühthine lugu om läz 12 millionad ristituid. Armenijalaižed elädas [[Armenii|Armenijas]] (sen ristitišton enambuz, no vaiše nelländez kaikes rahvahaspäi), [[Venäma]]s, [[Francii|Francijas]], [[Amerikan Ühtenzoittud Valdkundad|AÜV:oiš]], [[Turkanma]]s, [[Livan]]as, [[Gruzii|Gruzijas]], [[Sirii|Sirijas]], [[Iran]]as, [[Ukrain]]as, mugažo enččen [[Nevondkundaližiden Socialistižiden Tazovaldkundoiden Ühtištuz|Nevondkundaližen Ühtištusen]] toižiš maiš, Päivnouzmaižen Evropan maiš i Suviamerikas.

Rahvahan etnogenez oli tehnus [[Armenine mägišt|Armenižel mägištol]], kudamb sijadase [[Anatolijan pol'sar'|Anatolijan pol'saren]] i [[Iranine mägišt|Iranižen mägišton]] keskes. Sen pen' pala om armenijalaižiden kodima tähäsai. [[Turkanma]], [[Azerbaidžan]] i [[Iran]] otiba mägišton tobmad palad.

Erased rahvahad — [[hamšenalaižed]] (Turkanman [[Mustmeri|Mustmeren]] pohjoižpäivnouzmaižel randištol), [[frangalaižed]] (Armenijan pohjoižes i Gruzijan suves) da [[čerkesogajalaižed]] ([[Krasnodaran rand]]) — lugetas armenijalaižiden etnosikš. Äiluguižed diasporad (arm. ''սփյուռք'' - ''spürk'') oma olmas verhiš maiš. Mugažo [[peittud armenijalaižed]] elädas [[Turkanma]]s.

Religijan mödhe 21. voz'sadan augotišes armenijalaižiden enambuz oma [[armenine apostoloiden jumalankodikund|armenižed apostoloiden hristanuskojad]] da [[ateizm|ateistad]], [[armenine katoline jumalankodikund|katoližid hristanuskojid]] ([[frangalaižed]]) i [[islam]]anuskojid ([[hamšenalaižed]]) om penemba.

{{stub}}

[[Kategorii:Armenijalaižed| ]]
[[Kategorii:Rahvahad kirjamišton mödhe]]
