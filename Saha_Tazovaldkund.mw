{{Venälaižen Federacijan subjekt
|Nimi           = Saha Tazovaldkund
|Venälaine nimi = Республика Саха (Якутия) <small>(ven.)</small><br />Саха Өрөспүүбүлүкэтэ <small>(jakut.)</small>
|Flag           = [[Fail:Flag of Sakha.svg|150px|Saha Tazovaldkundan flag]]
|FSCoA          = [[Fail:Coat of Arms of Sakha (Yakutia).svg|110px|Saha Tazovaldkundan znam]]
|FlagLnk        = Saha Tazovaldkundan flag
|CoALnk         = Saha Tazovaldkundan znam
|FSMap          = [[Fail:Map of Russia - Sakha (Yakutia).svg|300px]]
|FSCtrWhat      = Pälidn
|FSCtrNm        = [[Jakutsk]]
|AreaRnk        = 1
|TotArea        = 3083523
|WaterPrcnt     = 4.24
|PopRnk         = 56
|Eläjiden lugu  = 964,330
|PopCtDate      = 2018
|PopDens        = 0.31
|GDPRnk         = 24
|GDP            = 868,6
|GDPCtDate      = 2016
|GDP(PPP)       = 903,6
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']], [[jakutan kel']]
|HeadTtl        = Tazovaldkundan pämez'
|HeadNm         = [[Borisov Jegor|Jegor Borisov]]
|ViceTtl        = Ohjastusen ezimez'
|ViceNm         = [[Čekin Jevgenii|Jevgenii Čekin]]
|LegislTtl      = Valdkundaližen Suiman ezimez'
|LegislNm       = [[Žirkov Aleksandr|Aleksandr Žirkov]]
|FSAnthem       = ''[[Saha Tazovaldkundan gimn|Jakutii, zor'an lämoil...]]''
|Domain         = 
|CadNo          = 14
|MSK            = [[UTC]]+9..11 ([[MSK]]+6..8)
}}
'''Saha (Jakutijan) Tazovaldkund''' vai '''Jakutii''' ({{lang-ru|Республика Саха (Якутия)}}, {{lang-sah|Саха Өрөспүүбүлүкэтэ}}, oficialitomikš ''Саха Сирэ'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Tazovaldkundan pälidn da kaikiš suremb lidn om [[Jakutsk]].

== Keled ==
Valdkundkeled oma [[venäkel']] da [[jakutan kel']], mugažo igähižiden rahvahiden keled heiden eländsijiš tazovaldkundan Konstitucijan mödhe: [[evenkan kel'|evenkan]], [[evenan kel'|evenan]], [[dolganan kel'|dolganan]] i [[jukagiran kel'|jukagiran]] keled voidas olda mugomikš.

== Istorii ==
Saha Tazovaldkund om olmas vs 1922 sulakun 27. päiväspäi. Sen aluz om pandud kuti Jakutijan Avtonomižeks Nevondkundaližeks Socialistižeks Tazovaldkundaks. Vn 1990 27. päiväl sügüz'kud Jakutii tedoti ičeze suverenitetas, i vodhe 1991 tal'vkun 27. päivähäsai sidä nimitihe Jakutijan-Saha Nevondkundaližeks Socialistižeks Tazovaldkundaks.

Saha Tazovaldkundan Konstitucii<ref>[http://constitution.garant.ru/region/cons_saha/ Saha Tazovaldkundan Konstitucijan tekst ''constitution.garant.ru''-saital.] {{ref-ru}}</ref> om vahvištadud vn 1992 4. päiväl sulakud Saha Tazovaldkundan Ülembaižen Nevondkundan ezitajil da tazovaldkundan prezidental, tuli väghe sen-žo voden 27. päiväl sulakud (znamoičese kuti Tazovaldkundan päiv). Vn 2002 17. päiväl redukud se om vahvištadud käskuseks Valdkundaližen Suiman ezitajil.

== Geografijan andmused ==
[[Fail:Relief Yakutia.png|thumb|left|250px|Saha Tazovaldkundan reljefan kart.]]
Tazovaldkundal om röunoid 7 regionanke: [[Čukotkan avtonomine ümbrik|Čukotkan avtonomižen ümbrikonke]] da [[Magadanan agj]]anke päivnouzmas, [[Habarovskan rand]]anke suvipäivnouzmas, [[Amuran agj]]anke da [[Baikalantagaine rand|Baikalantagaižen randanke]] suves, [[Irkutskan agj]]anke suvipäivlaskmas da [[Krasnojarskan rand]]anke päivlaskmas. Sen pohjoižed randad lainištadas [[Jävaldmeri|Jävaldmeren]] [[Laptevoiden meri|Laptevoiden]] da [[Päivnouzmaine Sibirin meri|Päivnouzmaine Sibirin]] mered. Ühthine mererandan pird om läz 4,5 tuhad km.

Pind om 3 083 523 km². Saha Tazovaldkund om kaikiš suremb administrativiž-territoriaine ühtnik mail'mas. [[Igähine roug]] otab territorijad täuzin. [[Mec]]ad ottas tazovaldkundan nell' videndest.

Mäged ottas territorijan kaks' koumandest. Kaikiš korktemb čokkoim om [[Čerskijan mägisel'g]]an [[Pobed (mägi)|Pobed]]-mägi (3003 m). Znamasižed joged oma [[Len (jogi)|Len]] sen ližajogidenke ([[Aldan (jogi)|Aldan]], [[Olökm]], [[Vilüi]]), [[Kolim]], [[Indigirk]], [[Olenök (jogi)|Olenök]], [[Jan (jogi)|Jan]], [[Anabar]].

Klimat om terav kontinentaline. Enamba kaht videndest territorijad venub [[Pohjoine nabakehkruz|Pohjoižen nabakehkruden]] südäimes. [[Pohjoine mapolišk|Pohjoižen mapoliškon]] vilun naba sijadase läz [[Oimäkon]]ad i [[Verhojansk]]ad.

Londuseližed varad oma [[kivivoi]], [[londuseline gaz]], [[kivihil']], [[bur hil']], metallad ([[raud|raudkivend]], [[tin]], [[hahktin]], [[kuld]], [[hobed]], [[artut']], [[vol'fram]], [[uran (himine element)|uran]] (ühtenz' sija Venämas), [[harvad mametallad]]), [[antimonii]] (ühtenz' sija Venämas), [[almaz]]ad (ühtenz' sija Venämas), [[mec]], [[vezi|reskvezi]], [[gidroenergii]].

== Tobmuz ==
[[Fail:Якутск. Дом Правительства № 3.jpg|thumb|right|200px|Saha Tazovaldkundan Ohjastusen üks' pertišpäi [[Jakutsk]]as.]]
[[Borisov Jegor|Jegor Borisov]] radab tazovaldkundan pämeheks ({{lang-sah|Ил Дархан}}) vs 2010 semendkun 31. päiväspäi (edel vn 2014 sulakud nece radnikuz nimitihe prezidentaks). Tazovaldkundan pämehen valdatusiden strok om viž vot, kaik rahvaz änestab händast. Tazovaldkundan pämez' märičeb Ohjastusen strukturad da paneb sen ühtnijoid radnikusile, sidä kesken Ohjastusen ezimest, Ohjastusen varaezimehid, erasid ministrid — parlamentan hüvästusen sandan jäl'ghe. Üks' tazovaldkundan varaprezident, Tazovaldkundan pämehen da Ohjastusen Administracii oma hänele abhu.

Käskusenandai tobmuz om üks'kodine parlament — Saha (Jakutijan) Valdkundaline Suim ({{lang-sah|Саха Өрөспүүбүлүкэтин Ил Түмэнэ}}). Kaik rahvaz valičeb sen 70 ezitajad videks vodeks. [[Žirkov Aleksandr|Aleksandr Žirkov]] radab Valdkundaližen Suiman ezimeheks vs 2013 redukun 2. päiväspäi.

Radonoigendai tobmuz om Saha Tazovaldkundan Ohjastuz. Tazovaldkundan ministrused da valdkundaližed komitetad alištudas Ohjastusele. [[Čekin Jevgenii|Jevgenii Čekin]] radab Ohjastusen ezimeheks vs 2016 redukun 25. päiväspäi. Koume ezmäšt Ohjastusen varaezimest da koume Ohjastusen muite varaezimest oma hänele abhu.

Järgenduseližed valičendad Saha (Jakutijan) Valdkundaližhe Suimha oliba vl 2013 sügüz'kun 8. päiväl. Tazovaldkundan pämehen valičendad oliba vl 2014 sügüz'kun 14. päiväl, [[Borisov Jegor|nügüdläine pämez']] sai vägestust ezmäižel tural (58,79%) da radab kahtenden strokun jäl'geten.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 958 528 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Sündutandmär ületab kolendmärad znamasižešti. Kaikutte kahtenz' ristit koumespäi om lidnalaine.

Kaik om [[Saha (Jakutijan) Tazovaldkundan lidnad|koumetoštkümne lidnad]] tazovaldkundas, 42 lidnanvuittušt žilod da 586 küläd (vl 2009). Toine järed lidn (enamba 50 tuh. eläjid) om [[Nerüngri]]. Vl 2015 kaik om 16 eländpunktad enamba mi 8 tuh. eläjidenke.

Rahvahad (enamba 0,4% vl 2010): [[jakutalaižed]] — 48,7%, [[venälaižed]] — 36,9%, [[evenkalaižed]] — 2,2%, [[ukrainalaižed]] — 2,1%, [[evenalaižed]] (ende lamutalaižed) — 1,6%, [[totarlaižed]] — 0,9%, [[burätalaižed]] — 0,7%, [[kirgizlaižed]] — 0,5%, [[armenijalaižed]] — 0,4%, [[uzbekalaižed]] — 0,4%, toižed rahvahad — 3,1%, rahvahuden ozutandata — 2,5%.

Erased toižed igähižed rahvahad: [[dolganalaižed]] — 1906 rist. (0,20%), [[jukagiralaižed]] — 1281 rist. (0,13%), [[čukčulaižed]] — 670 rist. (0,07%).

== Homaičendad ==
<references />

== Irdkosketused ==
* [http://www.sakha.gov.ru/ Saha Tazovaldkundan tobmuden aluzkundoiden oficialine portal (''sakha.gov.ru'').] {{ref-ru}} {{ref-en}} {{ref-sah}}
* [http://www.iltumen.ru/ Jakutijan Valdkundaližen Suiman oficialine sait (''iltumen.ru'').] {{ref-ru}}

{{Saha Tazovaldkundan lidnad}}
{{Venälaižen Federacijan subjektad}}

[[Kategorii:Saha Tazovaldkund| ]]
