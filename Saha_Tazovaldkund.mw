{{Venälaižen Federacijan subjekt
|Nimi           = Saha Tazovaldkund
|Venälaine nimi = Республика Саха (Якутия) <small>(ven.)</small><br />Саха Өрөспүүбүлүкэтэ <small>(jakut.)</small>
|Flag           = [[Fail:Flag of Sakha.svg|150px|]]Saratovan agjan flag
|FSCoA          = [[Fail:Coat of Arms of Sakha (Yakutia).svg|100px]]Saha (Jakutijan) Tazovaldkundan znam
|FlagLnk        = Saha (Jakutijan) Tazovaldkundan flag
|CoALnk         = Saha (Jakutijan) Tazovaldkundan znam
|FSMap          = [[Fail:Map of Russia - Sakha (Yakutia).svg|250px]]
|FSCtrWhat      = Pälidn
|FSCtrNm        = [[Jakutsk]]
|AreaRnk        = 1
|TotArea        = 3083523
|WaterPrcnt     = 
|Eläjiden lugu  = 956,896
|OfLangs        = [[venäkel']], [[jakutan kel']]
|PopCtDate      = 2015
|PopDens        = 0.31
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|CadNo          = 14
|HeadTtl        = Tazovaldkundan pämez'
|HeadNm         = [[Borisov Jegor|Jegor Borisov]]
|LegislTtl      = Valdkundaližen Nevondkundan ezimez'
|LegislNm       = [[Žirkov Aleksandr|Aleksandr Žirkov]]
|FSAnthem       = ''[[Saha Tazovaldkundan gimn]]''
|Domain         = 
|MSK            = [[UTC]]+9..11 ([[MSK]]+6..8)
}}
'''Saha (Jakutijan) Tazovaldkund''' vai '''Jakutii''' ([[venäkel'|ven.]]: ''Республика Саха (Якутия)'', [[jakutan kel'|jakut.]]: ''Саха Өрөспүүбүлүкэтэ'', oficialitomikš ''Саха Сирэ'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Tazovaldkundan pälidn da surembaine lidn om [[Jakutsk]].

== Keled ==
Valdkundkeled oma [[venäkel']] da [[jakutan kel']].

== Istorii ==
Saha Tazovaldkund om olmas vl 1922 sulakun 27. päivälpäi.

== Geografijan andmused ==
[[Fail:Relief Yakutia.png|thumb|left|250px|Saha Tazovaldkundan reljefan kart.]]
Tazovaldkundal om röunoid 7 regionanke: [[Čukotkan avtonomine ümbrik|Čukotkan avtonomižen ümbrikonke]] da [[Magadanan agj]]anke päivnouzmas, [[Habarovskan rand]]anke suvipäivnouzmas, [[Amuran agj]]anke da [[Baikalantagaine rand|Baikalantagaižen randanke]] suves, [[Irkutskan agj]]anke suvipäivlaskmas da [[Krasnojarskan rand]]anke päivlaskmas. Sen pohjoižed randad lainištadas [[Jävaldmeri|Jävaldmeren]] [[Laptevoiden meri|Laptevoiden]] da [[Päivnouzmaine Sibirin meri|Päivnouzmaine Sibirin]] mered. Ühthine mererandan pird om läz 4,5 tuhad km.

Pind om 3 083 523 km². Saha Tazovaldkund om kaikiš suremb administrativiž-territoriaine ühtnik mail'mas. [[Igähine roug]] otab territorijad täuzin. [[Mec]]ad ottas territorijan nell' videndest.

Mäged ottas territorijan kaks' koumandest. Korktembaine čokkoim om [[Čerskijan mägisel'g]]an [[Pobed (mägi)|Pobed]]-mägi (3003 m). Surembaižed joged oma [[Len (jogi)|Len]] sen ližajogidenke ([[Aldan (jogi)|Aldan]], [[Olökm]], [[Vilüi]]), [[Kolim]], [[Indigirk]], [[Olenök (jogi)|Olenök]], [[Jan (jogi)|Jan]], [[Anabar]].

Klimat om terav kontinentaline. Enamba 40% territorijad venub [[Pohjoine polärine pird|Pohjoižen polärižen pirdan]] südäimes. [[Oimäkon]] om [[Pohjoine mapolišk|Pohjoižen mapoliškon]] vilun naba.

Londuseližed varad oma [[kivivoi]], [[londuseline gaz]], [[kivihil']], [[bur hil']], metallad ([[raud|raudkivend]], [[tin]], [[hahktin]], [[kuld]], [[hobed]], [[artut']], [[vol'fram]], [[uran (himine element)|uran]] (ühtenz' sija Venämas), [[harvad mametallad]]), [[antimonii]] (ühtenz' sija Venämas), [[almaz]]ad (ühtenz' sija Venämas), [[mec]], [[gidroenergii]].

== Tobmuz ==
[[Fail:Якутск. Дом Правительства № 3.jpg|thumb|right|250px|Saha Tazovaldkundan Ohjastusen üks' pertišpäi [[Jakutsk]]as.]]
[[Borisov Jegor|Jegor Borisov]] radab tazovaldkundan pämeheks ([[jakutan kel'|jakut.]]: ''Il Darhan'') vs 2010 semendkun 31. päiväspäi. Üks' varaprezident om hänele abhu.

Käskusenandai tobmuz om Saha (Jakutijan) Valdkundaline Nevondkund ([[jakutan kel'|jakut.]]: ''Саха Өрөспүүбүлүкэтин Ил Түмэнэ''). Kaik rahvaz valičeb sen 70 ezitajad videks vodeks.

Radonoigendai tobmuz om Saha Tazovaldkundan Ohjastuz.

Tazovaldkundan pämehen valičendad oliba vl 2014 sügüz'kun 14. päiväl. Nügüdläine pämez' sai vägestust ezmäižel tural (58,79%) da radab kahtenden strokun. Järgvaličendad Saha (Jakutijan) Valdkundaližhe Nevondkundha oliba vl 2013 sügüz'kun 8. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 958 528 ristitud. Kaikutte kahtenz' ristit koumespäi om lidnalaine.

Tazovaldkundas om [[Saha (Jakutijan) Tazovaldkundan lidnad|koumetoštkümne lidnad]].

Rahvahad (enamba 1% vl 2010): [[jakutalaižed]] (48,7%), [[venälaižed]] (36,9%), [[evenkalaižed]] (2,2%), [[ukrainalaižed]] (2,1%), [[evenalaižed]] (lamutalaižed) (1,6%).

== Homaičendad ==
<references />

{{Saha Tazovaldkundan lidnad}}
{{Venälaižen Federacijan subjektad}}

{{stub}}

[[Kategorii:Saha Tazovaldkund| ]]
