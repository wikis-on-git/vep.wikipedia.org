{{1000}}{{A10000}}
{{Personalii
| изображение = Sima Qian (painted portrait).jpg
| описание изображения = Sima Cän'
}}
'''Sima Cän' ''' ({{lang-zh|司馬遷}}, kebn. 司马迁, [[pin'jin']] ''Sīmǎ Qiān''; sünd. vl 145 vai läz 135 EME, Lunmen' (nüg. [[Heczin']]-makundas, [[Šan'si]]), [[Han' (imperii)|Han'-imperii]] — kol. läz 86 vot EME) oli [[Kitai]]n [[Han' (dinastii)|Han'-dinastijan]] istorik, kirjutai da astrolog. Sädi «[[Ši czi]]»-tedotöd (kit. 史記 / 史记, Istorižed kirjutesed), se kogoneb pol'millionaspäi ijeroglifoid 130 lugos — hronologižed tabluded kahtes voz'tuhas, Kitain ohjandajiden, elokahiden i valdkundmehiden biografijad, tedotraktatad kul'turas.

Cänin tat oli Sima Tan-istoriograf U-imperatoran ([[U-di|Han' U-di]]) ohjandusen aigan: hänen velgused oliba imperatoran kirjišton ohjanduz i [[kalendar'|kalendarin]] tedoidused. Sikš kümnevozne Sima Cän' tezi amuižid kirjoid, tetabad konfucijanistad Kun An'go (孔安國 / 孔安国) i Dun Čžunšu (董仲舒) oliba hänen opendajikš.

Sima Tan zavetoiči poigale šingotada da vaumita valdkundan istorijan tedoidusid. Sima Cän' oti radho vl 109 EME. Oigenzi imperatoran nevojan-ki funkcijoid kut üläarvon valdkundmez'.

Sima Cän' radoi mugažo astrologaks hänen tatan kartte imperatoran tanhanno. Vl 105 EME tedomez' oli valitud tehmaha kalendarin järedad reformad, i sädi uden täuden Taiču-kalendarin (太初历) nenidenke mehidenke ühtes: Tan Du (唐都), Den Pin (邓平) i Lo Sä-hun (落下闳). Aigan uz' lugendsistem tuli väghe vll 104−101 EME U-imperatoran ohjandusel. Taičun voz' lugi 365,25 päiväd i oli jagadud 12 kuks, kaikutte vedihe 29,52 päiväd.

Tedomez' nimitab pätärtusid, ned märitas rahvahan istorižen elonradmižen strukturad: avoinmel'žuz (''čžun''), arvostuz (''czin'') i kul'turižuz (''ven' ''). Sima Cän' kändihe Kitain ezmäižeks, ken tegeškanzi istorijan analizad, edel händast kitajižed tedomehed vaiše fiksiruiba i kogoziba andmusid.

== Homaičendad ==
<references />

{{stub}}
[[Kategorii:Kitain istorikad]]
[[Kategorii:Astronomad]]
[[Kategorii:Kitain tedomehed]]
[[Kategorii:Istorikad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Šan'sihe]]
