{{A10000}}
{{Taxobox
 | name         = Rozanvuiččed
 | image title  = Rozanvuiččed
 | image file   = Rosa-spinosissima-blomst.JPG
 | image descr  = Änikoičii [[ogakaz roz]] (''Rosa spinosissima'') sugukundan tipižes [[Roz]]-heimospäi
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Rozänikoižed]] (''Rosales'')
 | familia      = '''Rozanvuiččed'''
 | latin        = {{btname|Rosáceae |[[Žüssjo Antuan Loran de|Juss.]], 1789}}
 | wikispecies  = Rosaceae
 | commons      = Category:Rosaceae
 | itis         = 24538
 | ncbi         = 3745
 | range map    = Map-Rosaceae.PNG
 | range legend =
}}
'''Rozanvuiččed''' ({{lang-la|Rosaceae}}) om [[Kaksidülehtesižed]]-klassan kazmusiden sugukund. Läz 4830 erikod mülüdas 95 heimho.

Elonform oleskeleb hein, penzaz i pu.

== Leviganduz ==
Sugukundan erikoiden päpala kazvab Pohjoižen mapoliškon [[ven vö|venos]] i [[subtropine vö|subtropižes]] vöiš. Voib löuta sugukundan kazmusid kaikedme mail'madme äjiš landšaftoiš i zonoiš päiči arktižiš i antarktižiš rajoniš. Rozanvuiččiden tahololend harakterizuib kazmusiden ühthižkundad, hot' sugukund ei ole dominirui paksus.

== Ümbrikirjutand ==
Lehtesed čereduišoiš tobjimalaz. Ned oleldas ünäižed vai palakahad, ezilehtesenke.

Änikod oma oiktad sured kaks'suguižed. Änikon aluz om kaksitadud. Gavedid pölüstoittas änikoid. Rozanvuiččiden plod oleskeleb erazvuitte, semned endospermata. Äikerdoičendan pämahtuz om semniden leviganduz živatoil i vetme.

== Kävutand ==
Kazvatadas ploduid, marjoid i semnid, ottas sömäks. Nened fruktpud, penzhad da heinäd mülüdas sugukundha: [[jablokpu]], [[gruš]], [[slivpu]], [[persik]], [[mindal']], [[višn']], [[manzikaine]], [[babarm]], [[aronii]]. Sadas [[vitamin]]oid niiden jändusišpäi, kamedid (kleid) tüvilpäi, efirvoid änikoišpäi parfümerijan i kodihimijan täht, ottas kor't dubindsubstancijaks i tehmaha mujutimid. Änikoičend om znamasine [[mezi|meden]] samižes.

Ottas puid kävutamižhe pumaterialaks. Plodud da semned oma znamasine söm mecživatoiden täht. Rozanvuiččed oma venon vönen [[sadunkazvatuz|sadunkazvatusen]] päpala.

== Alasugukundad ==
Kaik om koume alasugukundad. Niiden amuižuz toine toižhe kacten vajehtase genoiden tedoidusiden tagut, sur' taksonomine rad jätktase:

* [[Slivpunvuiččed]] (''Amygdaloideae'', syn. ''Prunoideae, Spiraeoideae'') — 49 heimod, plod om lumarj.
* [[Rozaižed]] (''Rosoideae'') — enamba mi 850 erikod 40 heimos, plod om pähkmut, äipähkmut, äilumarj.
* [[Driadižed]] (''Dryadoideae'') — 4 vai 5 heimod, plod om semnikaz konorut vai äipähkmut.
* kaks' heimod mülüdas rangata niiden ližaks: ''Azarolus'' i ''[[Potaninia]]'' (üks'jäiženke erikonke).

== Homaičendad ==
<references />

[[Kategorii:Rozanvuiččed| ]]
[[Kategorii:Kazmused kirjamišton mödhe]]
