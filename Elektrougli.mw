{{Eländpunkt
 | Nimi = Elektrougli<br />Электроугли
 | Lidnanznam = Coat of Arms of Elektrougli (Moscow oblast).png
 | Flag = Flag of Elektrougli (Moscow oblast).png
 | Lidnanznam text = Elektrouglin lidnanznam
 | Flag text = Elektrouglin flag
 | Valdkund = Venäma
 | Eläjiden lugu = 21,263
 | Voz' = 2020-01-01
 | Pind = 4.5
 | Fail = Электроугли,вид с высоты птичьего полёта.jpg
 | Pämez' =
 | Telefonkod = +7-49651-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Elektrougli''' ({{lang-ru|Электроу́гли}} «elektrohiled») om [[Venäma]]n lidn [[Moskvan agj]]an keskuzpalan päivnouzmas. Se om [[Balaših]]an suvipäivnouzmaine ezilidn, mülüb [[Bogorodskan lidnümbrik (Moskvan agj)|Bogorodskan lidnümbrikho]] (edel vn 2018 kezakud — [[Noginsk]]an rajonha). Lidnümbrikon kaikiš penemb lidn eläjiden lugun mödhe, koumanz' surtte eländpunkt.

== Istorii ==
Kudinovo-žilo (om erižeks eländpunktaks tämbäi-ki 3 km pohjoižhe) mainitase vspäi 1742 vauktan saven löudmižsijanno. «Elektrougli»-tegim da žilo senno oliba saudud läz Kudinovo-žilod vl 1899. Lämoinvastaižen savičun kaks' tegint oliba saudud Žohovad-vellil-torgovanoil Kudinovo-raudtestancijanno vl 1900. Keramine kombinat radaškanzi niiden alusel vl 1930.

Nügüdläižen eländpunktan aluz om pandud kuti ''Elektrougli''-radnikžilo neniden žiloiden da küliden ühtištusel vn 1934 3. päiväl heinkud: Sur' i Pen' Vasil'jevo, Kamenk, Safonovo, Gorki, Kamčatk, žilo Kudinovo-raudtestancijanno, «Elektrougli»- i «Mosogneupor»-tegimiden žilod. Om lidnan statusanke vs 1956 kül'mkun 2. päiväspäi. Mülütihe kaks' lähišt žilod lidnha vl 2005. Sur' kar'jer kävutihe saven samižen jäl'ghe, miše mahapanda kovid kodijändusid, se om järed «Timohovo»-poligon 5 km lidnaspäi, uden pertišton sauvond om röunatud sen tagut.

Elektrougli šingotase elektrohil'tegesiden tedotehmištol'žel kompleksal (elektrojoksusen himižed akkumulätorad da batarejad, elektrodad, tegesed kaičendsarakon täht i uded materialad), «Elektrougli»-tegimel<ref>[http://carbon-e.ru/ «Elektrougli»-tegimen sait (''carbon-e.ru'').] {{ref-ru}}</ref>, keramižen savičun kombinatal, tehnižen hil'nikan tegimel.

== Geografijan andmused ==
Lidn sijadase lidnümbrikon suvipäivlaskmas, 135..145 m ü.m.t. korktusil. Malinovk-jogi ližaojidenke lähteb päivlaskmha lidnaspäi ({{lang-ru|Малиновка}}, [[Moskv (jogi)|Moskvan]] hurapol'ne bassein). Kamenskii-uit om suviröunal. Matkad [[Moskv]]hasai ([[Moskvan rengazavtote]]hesai) om 23 km päivlaskmha. Lähembaižed lidnad (orhal) oma [[Noginsk]] i [[Elektrostal']] 12..18 km päivnouzmha-pohjoižpäivnouzmha, [[Balaših]] 2..6 km päivlaskmha i lodeheze, [[Vanh Kupavn]] 7 km suvhe.

''Elektrougli''-raudtestancii radab lidnan pohjoižröunal «Moskv ([[Kurskan päraudtestancii (Moskv)|Kurskan päraudtestancii]]) — [[Vladimir (lidn)|Vladimir]]»-keskustal vspäi 1861. Stancijan eziauguine nimituz oli ''Vasil'jevo'', vll 1892−1963 nimitihe ''Kudinovo:ks''.

== Eläjad ==
Vl 1939 radnikžilon ristitišt oli 8 520 eläjad, vl 1959 lidnan — 14 016 eläjad. Vn 2010 Venäman rahvahanlugemižen mödhe lidnan eläjiden lugu oli 20 136 ristutud, rajonan (nüg. lidnümbrik) kümnendez. Kaikiš suremb ristitišt om nügüd', se om enamba 20 tuhad eläjid vspäi 2007. [[Ortodoksine hristanuskond|Ortodoksižen hristanuskondan]] ph. Stroican jumalanpert' (om saudud vll 1897−1900, kellčuhunduz vl 1908) i časoun'<ref>[http://sobory.ru/geo/locat/2408 Elektrouglin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,2%, [[ukrainalaižed]] — 1,2%, toižed rahvahad — 3,6%.

Professionaližen opendusen aluzkund om Moskvanaluižen «Energii»-kolledžan ([[Reutov]]) Bogorodskan palakund.<ref>[https://www.energypk.ru/component/content/article?layout=edit&id=51&Itemid=108 Bogorodskan palakund (Elektrougli) Moskvanaluižen «Energii»-kolledžan ''energypk.ru''-saital.] {{ref-ru}}</ref>

== Galerei ==
<gallery mode="packed" heights="125px">
Все любят Электроугли - panoramio.jpg|«Kvant»-kul'turkeskuz
Храм Святой Троицы в г. Электроугли.jpg|Ph. Stroican jumalanpert'<br />(vn 2013 nägu)
Elektrougli factory.jpg|«Elektrougli»-tegim<br />(2010)
Усадьба Волконских днем.jpg|«Energii»-kolledžan Bogorodskan palakund, se-žo amuižen usadiban päsauvuz
RZD Elektrougli 2019.jpg|''Elektrougli''-raudtestancii vl 2019
</gallery>

== Homaičendad ==
<references />

== Irdkosketused ==
* [http://bogorodsky-okrug.ru/ Lidnümbrikon tobmuden aluzkundoiden oficialine sait (''bogorodsky-okrug.ru'').] {{ref-ru}}
{{Commons|Category:Elektrougli}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Bogorodskan lidnümbrik (Moskvan agj)]]
