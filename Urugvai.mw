{{Valdkund
| Nimi = Päivnouzmaižen Urugvain Tazovaldkund<br />República Oriental del Uruguay
| Valdkundznam = Coat of arms of Uruguay.svg
| Flag = Flag of Uruguay.svg
| Valdkundznam text = Urugvain valdkundznam
| Flag text = Urugvain flag
| Pälidn = Montevideo
| Eläjiden lugu = 3,369,299
| Voz' = 2018
| Pind = 176,215<ref>[https://www.cia.gov/library/publications/the-world-factbook/geos/uy.html Urugvain pind // Mail'man faktoiden kirj. — ''Cia.gov''.] {{ref-en}}</ref>
| Kart = LocationUruguay.svg
| Kel' = [[ispanijan kel'|ispanijan]]
| Valdkundan pämez' = [[Vaskes Tabare|Tabare Vaskes]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[urugvain peso]] (UYU)
| Internet-domen = [[.uy]]
| Telefonkod = +598
| Aigvö = [[UTC]]−3
}}
'''Urugvai''' ({{lang-es|Uruguay}}), täuz' oficialine nimi — '''Päivnouzmaižen Urugvain Tazovaldkund''' ({{lang-es|República Oriental del Uruguay}}), om valdkund [[Suviamerik]]as, [[Atlantine valdmeri|Atlantižen valdmeren]] randpolel. Pälidn da kaikiš suremb lidn om [[Montevideo]].

== Istorii ==
Vn 1825 25. päiväl elokud Urugvai tedištoiti ičeze ripmatomudes [[Brazilii|Brazilijaspäi]].

Jäl'gmäine Konstitucii<ref>[http://www.parlamento.gub.uy/constituciones/const004.htm Nügüdläižen Urugvain Konstitucijan tekst ''parlamento.gub.uy''-saital.] {{ref-es}}</ref> om väges vspäi 1967 voziden 1989, 1994, 1996 da 2004 vajehtusidenke.

== Geografižed andmused ==
[[Fail:Uruguay fisico.png|thumb|left|250px|Urugvain fizine kart.]]
Urugvai om mavaldkundröunoiš [[Argentin]]anke päivlaskmas (röunan piduz — 579 km) da [[Brazilii|Brazilijanke]] pohjoižpäivnouzmas (985 km). Ühthine maröunoiden piduz om 1564 km. [[Atlantine valdmeri|Atlantižen valdmeren]] randanpird — 660 km. Valdkundan pind om 176 215 km².

Reljef om kukhikaz, tazo läz mererandištod. Kaikiš korktemb čokkoim om [[Serro Katedral'|Katedral']]-mägi (514 m).

Klimat om valdmerine [[subtropine vö|subtropine]].

Londuseližed varad oma [[mahuz]], [[kala]], [[gidroenergii]], erased [[mineral]]ad. [[Omaluine|Omaluižed]] ottas territorijan seičeme ühesandest, [[mec]] — kümnendest.

== Politine sistem ==
[[Fail:Palacio Legislativo.JPG|thumb|right|250px|Urugvain ''Palacio Legislativo'' («Käskuzkundaline pert'kulu») om parlamentan ištundoiden sija [[Montevideo]]s.]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident. Kaik rahvaz valičeb händast videks vodeks, kahtenden strokun jäl'geten voimuseta. Prezident om ohjastusen-ki pämez'.

Parlament om kaks'kodine Päsuim ({{lang-es|Asamblea General}}). Üläkodi om Senatoriden Kodi (Senat, isp.: ''Cámara de Senadores'') 30 valitud ühtnijanke, valdkundan varaprezidentanke ezimeheks. Alakodi om Deputatoiden Kodi (isp.: ''Cámara de Diputados'') 99 ezitajanke. Kaik rahvaz valičeb parlamentan ühtnijoid videks vodeks.

Urugvain järgenduseližed pävaličendad oliba kaks'pordhikahad. Ezmäine (parlamentine) tur oli vn 2014 26. päiväl redukud. Toine (prezidentine) tur oli vn 2014 30. päiväl kül'mkud, kahten partijan-vägestajan liderad oliba kandidatoikš. Nügüdläine prezident om [[Tabare Vaskes]] vs 2015 keväz'kun 1. päiväspäi (sai 56,63% valičendoil), se om hänen kahtenz' strok (ühtenz' strok oli vozil 2005−2010).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Urugvain administrativiž-territorialine jagand]].''

Urugvai jagase 19 agjaks (departamentaks, üks'lugu {{lang-es|departamento}}), ned alajagasoiš 89 municipaližhe ühtnikho (üks'lugu isp.: ''municipio'').

== Eläjad ==
Urugvaiš elädas [[urugvajalaižed]].

Vn 2011 valdkundan rahvahanlugemižen mödhe eläjiden lugu oli 3 286 314 ristitud.<ref>[http://www.ine.gub.uy/censos2011/resultadosfinales/analisispais.pdf Resultados del Censo de Población 2011: población, crecimiento y estructura por sexo y edad (Vn 2011 rahvahanlugemižen satused: ristitišt da sen struktur)]. — ''Ine.gub.uy''. {{ref-es}}</ref>

Toižed sured lidnad (enamba 70 tuh. ristituid vl 2011, surembaspäi penembha): [[Sal'to (lidn, Urugvai)|Sal'to]], [[Sjudad de la Kost]], [[Paisandu]], [[Las Pjedras (lidn, Urugvai)|Las Pjedras]]. Vl 2011 kaik oli 40 lidnad enamba mi 10 tuh. eläjidenke.

== Ekonomik ==
Urugvain päeksport om [[lehmänliha]] (16%), [[soi|soibobad]] (10%), toižed [[söm|söndtavarad]] (läz 10%), [[cellüloz]] (8%); toine eksport — [[ris]] (4%), [[nižu]] (4%), [[lehm|lehmännahk]] (3%), [[vill]] (3%), [[zell'|zelläd]] (3%), [[vauktuš]]en koncentrat (2%), [[sagud]] (2%), [[plastiktegesed]] (2%), [[puine poltuz]] (2%), eläbad [[lehm]]äd (2%), [[avto]]iden varapalad (1%), [[elektruz]] (1%), [[kivivoi]] (1%).

== Homaičendad ==
<references />

== Irdkosketused ==
* [http://www.gub.uy/ Urugvai-valdkundan oficialine sait (''gub.uy'').] {{ref-es}}
* [http://www.presidencia.gub.uy/ Urugvain prezidentan oficialine portal (''presidencia.gub.uy'').] {{ref-es}} <small>''(+ äikel'ne avtomatine känduz)''</small>
* [http://www.parlamento.gub.uy/ Urugvain parlamentan oficialine sait (''parlamento.gub.uy'').] {{ref-es}}
* [http://www2.ejercito.mil.uy/ Urugvain Kaičendministrusen oficialine sait (''ejercito.mil.uy'').] {{ref-es}}
* [http://www.ine.gub.uy/ Urugvain Statistikan nacionaližen institutan portal (''ine.gub.uy'').] {{ref-es}}
* [http://www.uruguay.mid.ru/ Venäman sur'oigenduzkund Urugvaiš (''uruguay.mid.ru'').] {{ref-es}} {{ref-ru}}
{{Commons|Uruguay}}

{{Suviamerik}}

[[Kategorii:Urugvai| ]]
