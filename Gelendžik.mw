{{Eländpunkt
 | Nimi = Gelendžik<br />Геленджик
 | Lidnanznam = Coat of Arms of Gelendzhik (Krasnodar krai).png
 | Flag = Flag of Gelendzhik (Krasnodar krai).png
 | Lidnanznam text = Gelendžikan lidnanznam
 | Flag text = Gelendžikan flag
 | Valdkund = Venäma
 | Eläjiden lugu = 74,887
 | Voz' = 2017
 | Pind = 19.25
 | Fail = Gelendzhik street.jpg
 | Pämez' = Viktor Hrestin<br />(keväz'ku 2008—)
 | Telefonkod = +7-86141-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Gelendžik''' ({{lang-ru|Геленджик}}) om [[Venäma]]n lidn da meriport [[Krasnodaran rand]]as. Se om Gelendžikan lidnümbrikon administrativine keskuz. Om federaližen lidnan-kurortan statusanke vspäi 2001.

== Istorii ==
Ristitud elädas lidnan ümbrištos amussai. Olnuded 5 tuhad vot tagaz [[bronzaig]]an heimod jätiba [[dol'men]]id mägipautkil. Oliba olmas ende lidnan territorijal: grekine ''Torik''-kolonii (6. voz'sada e.m.e.), rimalaine ''Pagri-port'' (63. voz' EME), Vizantijan ''Eptal-laht'' (6. voz'sada m.e.) i Genujan ''Mavrolako-lidnuz'' (13. voz'sadaspäi). Eländpunkt nimitaškanzihe Gelendžik:aks [[Osmanan imperii|Ottomanan imperijas]] (15. voz'sadan lop — 1829).

Nügüdläižen eländpunktan aluz om pandud vl 1831 kuti ''Gelendžikan varmitez'' ({{lang-ru|Геленджикское укрепление}}). ''Gelendžik-žilo'' ({{lang-ru|село Геленджик}}) sai lidnan statusad vl 1915. Vozil 1923—1963 oli Gelendžikan rajonan keskuseks sen tühjitushesai. Muretihe lidnad avialondoil Toižen mail'man sodan aigan, sen jäl'ghe udessaudihe lidnan pertid.

== Geografijan andmused ==
Lidn sijadase [[Mustmeri|Mustmeren]] Gelendžikan lahten randal, 15 m ü.m.t. keskmäižel korktusel. [[Kavkaz]]an Markoth-mägisel'g sauptab oiktoid teid kontinental. Matkad [[Krasnodar]]hasai om 85 km pohjoižpäivnouzmha orhal vai 180 km avtotedme. Lähembaine lidn om [[Novorossiisk]] 20 km lodeheze orhal vai 30 km avtotedme.

Klimat om [[subtropine vö|subtropine]] meren ezimägišton pirdoidenke. Heinkun lämuz +23,1 C°, vilukun +2,3 C°, voden keskmäine lämuz +12,4 C°. Paneb sadegid 849 mm vodes, enamba kül'mkus-uhokus (74..125 mm kus).

15 žilod da 5 futorad mülüdas lidnümbrikho Gelendžikan ližaks, ühtenzoittas niid 4 küläümbrikho. Lidnümbrikon pind — 1227,54 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 54 980 ristitud, lidnümbrikon — 91 126 ristitud. Kaikiš suremb ristitišt om nügüd'. Vl 2017 kaik 115 464 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] koume pühäpertid om lidnas.

Rahvahad (enamba 1% vl 2010, lidnan eläjad): [[venälaižed]] — 76,2%, [[grekalaižed]] — 4,3%, [[armenijalaižed]] — 2,7%, [[ukrainalaižed]] — 2,3%, toižed rahvahad — 3,9%, rahvahuden ozutandata — 10,6%.

== Ižanduz da transport ==
Ižandusen päsarakod oma turizm (läz 20 sanatorijad, 3 akvaparkad, puištod) i sömtegimišt. Tedoaluzkundad i jüguiden meriport oma lidnas mugažo.

Avtobusad, funikulörad (2 jonod), merilikutimvenehed, maršruttaksid da taksid oma kundaližeks transportaks lidnas da sen ümbrištos. Lähembaine raudtestancii sijadase Novorossiiskas. Civiline Gelendžik-lendimport (''GDZ/ГДЖ'') sijadase 10 km lidnan keskusespäi lodeheze avtotedme, tehtas vaiše tatanmaižid passažirreisid Venämadme. Tehtas čarterreisid gidrolendimportaspäi lähižihe järedoihe lidnoihe.

== Irdkosketused ==
* [http://gelendzhik.org/ Municipaližen «Gelendžik-lidn-kurort»-ühtnikan tobmuden aluzkundoiden oficialine sait (''gelendzhik.org'').] {{ref-ru}}
{{Commons|Category:Gelendzhik}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Krasnodaran randan lidnümbrikod]]
