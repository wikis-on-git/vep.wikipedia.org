{{Eländpunkt
 | Nimi = Vorkut<br />Воркута <small>(ven.)</small><br />Вӧркута <small>(komi)</small>
 | Lidnanznam = Coat of Arms of Vorkuta (Komia) (1971).png
 | Flag = Flag of Vorkuta (Komia).png
 | Lidnanznam text = Vorkutan lidnanznam
 | Flag text = Vorkutan flag
 | Valdkund = Venäma
 | Eläjiden lugu = 58,133
 | Voz' = 2017
 | Pind = 29.73
 | Fail = У Центрального дома быта - panoramio.jpg
 | Pämez' = Jurii Dolgih<ref>[http://www.воркута.рф/about/rukovodstvo/ Lidnan ümbrikon administracijan ohjastuz // ''Воркута.рф''.] {{ref-ru}}</ref> (2015—)
 | Telefonkod = +7-82151-xx-xxx
 | Avtokod = 11. 111
 | Aigvö = [[UTC]]+3 ([[MSK]]+0)
}}
[[Fail:Vorkutaugol free.jpg|thumb|left|250px|Vulikun 5. päiv, 14:49, «Vorkutkivihil'»:en äižiruine pert' polärižen ön aigan, arhitektor om Šipkov A.I.]]
'''Vorkut''' ({{lang-ru|Воркута}}, {{lang-kv|Вӧркута}}) om lidn [[Venäma]]s, [[Komin Tazovaldkund]]an pohjoižpäivnouzmas, [[Vorkut (jogi)|ühtennimižen jogen]] randal. Se om koumanz' surtte lidn tazovaldkundas i nellänz' lidn eläjiden lugun mödhe [[Pohjoine nabapird|nabakehkruden]] südäimes, Vorkut-lidnan ümbrikon administrativine keskuz.

== Etimologii ==
Lidnan eziauguine nimi oli anttud jogen mödhe (''Varkuta-jaha''), ''vark'' kändase [[nencan kel'|nencan kelespäi]] «[[bur kondi]]», kaik kuti «äi kondjid», «bohat kondjil jogi», «kondjan pol'».

== Istorii ==
Vl 1930 löuzihe [[kivihil'|kivihil't]] nügüdläižen lidnan rajonas. Eländpunktan aluz om pandud vl 1936 Vorkut-jogen hurha randha kuti žilo «Kapital'nai»-kaivudenno (nomer 1 kaivudenno) samha kivihil't. Vl 1940 udesnimitihe žilod nügüdläižikš. Vspäi 1942 om Komin Tazovaldkundan palaks, anttihe [[Kožvan rajon]]ha [[Arhangel'skan agj]]aspäi. Vl 1943 Vorkut sai lidnan statusad.

== Geografijan andmused ==
Vorkut sijadase [[igähine roug|igähižen rougun]] zonas. Klimat om [[subarktine vö|subarktine]]. Voden keskmäine lämuz om –5,3 C°. Paneb sadegid 531 mm vodes.

Lidnan ümbrik om olmas vspäi 2006, se om 24 179 km² pitte, ristitišt 80 061 vl 2017. Kaik 8 lidnanvuittušt žilod, 5 muite žilod da 2 küläd mülüdas ümbrikho Vorkut-lidnan ližaks. Kaikiš järedambad oma lidnanvuiččed [[Vorgašor]]- (10 345 rist. vl 2017) i [[Pohjoine (Komi)|Pohjoine]]- (8 372 rist. vl 2017) žilod.

== Eläjad da transport ==
Vn 2010 rahvahanlugemižen mödhe lidnan eläjiden lugu oli 70 548 rist., lidnan ümbrikon — 95 854 ristitud. Kaikiš suremb ristitišt lidnas oli vl 1991 — 117 tuhad eläjid.

Avtobusühtenzoituz om olmas lidnan südäimes, privatine-ki. [[Pohjoine raudte|Pohjoižen raudten]] ''Vorkut-stancii'' om lidnas. Tatanmaine soda- da civiline «Vorkut»-lendimport (''ВКТ / VKT'') sijadase lidnan suvipäivlaskmaižel röunal. Sišpäi tehtas reisid [[Moskv]]ha, [[Kirov]]ha, [[Jamal]]ha, [[Siktivkar]]ha. Vspäi 2010 saudas magistraližid gazanveimid lidnanno, i tal'veline avtote holitamha niid tuli lidnha [[Uht]]aspäi.

== Sebruzlidnad ==
* {{MDG|#}} [[Antananarivu]], [[Madagaskar]]
* {{NOR|#}} [[Kirkenes]], [[Norvegii]]
* {{RUS|#}} [[Piter]], [[Venäma]]
* {{RUS|#}} [[Šahtad]], [[Rostovan agj]], [[Venäma]]

== Homaičendad ==
<references />

== Irdkosketused ==
* [http://воркута.рф/ Vorkut-lidnan ümbrikon oficialine sait (''Воркута.рф'').] {{ref-ru}}
{{Commons|Category:Vorkuta}}

{{Komin Tazovaldkundan lidnad}}

[[Kategorii:Vorkut| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
