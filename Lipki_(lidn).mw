{{Eländpunkt
 | Nimi = Lipki<br />Липки
 | Lidnanznam =
 | Flag =
 | Lidnanznam text = Lipkin lidnanznam
 | Flag text =
 | Valdkund = Venäma
 | Eläjiden lugu = 8,541
 | Voz' = 2018
 | Pind = 10
 | Fail = 
 | Pämez' = Natal'ja Strukova<br />(kezaku 2017—)
 | Telefonkod = +7-48754-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Lipki''' ({{lang-ru|Ли́пки}}) om [[Venäma]]n lidn da lidnankund [[Tulan agj]]an keskuzpalas. Mülüb [[Kirejevskan rajon]]ha, sen kahtenz'-koumanz' surtte lidn.

== Istorii ==
Ende Lipki-külä oli lidnan sijas 17. voz'sadaspäi. [[Bur hil'|Buran hilen]] samine zavodiše külänno 1940-nzil vozil.

Nügüdläižen eländpunktan aluz om pandud kaivuzžiloiden ühtištusel vl 1951 kuti ''Lipkovskii-radnikžilo'' ({{lang-ru|рабочий посёлок Липковский}}). Se sai lidnan statusad nügüd'aigaiženke nimitusenke vl 1955. Hilen samine jätkustui vhesai 1991.

Lipki šingotase savičtegimel<ref>[http://липкикирпичныйзавод.рф/ Lipkin savičtegimen sait (''липкикирпичныйзавод.рф'').] {{ref-ru}}</ref>, lämoipalonvastaižen produkcijan pästandal i leibtegimel. Nevondkundaližel aigal maidtegim radoi mugažo.

== Geografijan andmused ==
Lidn sijadase rajonan päivlaskmaiženno röunanno, [[Upanjogi|Upanjogen]] oiktal randpolel ({{lang-ru|Упа́}} 343 km pitte, [[Okanjogi|Okan]] oiged ližajogi), 2..3 kilometras jogespäi i sen Ščokinon vezivaradimespäi, 240 m ü.m.t. keskmäižel korktusel. Matkad [[Tul]]hasai om 29 km pohjoižhe orhal vai 41 km avtotel, [[Kirejevsk (lidn)|Kirejevsk]]-rajonkeskushesai — 15 km päivnouzmha orhal vai 21 km avtotedme. Toižed lähembaižed lidnad oma [[Sovetsk (Tulan agj)|Sovetsk]] 5 km päivlaskmha orhal vai 10 km avtotedme, i [[Bolohovo]] 18 km pohjoižhe-pohjoižpäivnouzmha orhal vai 25 km avtotedme. «Sovetsk — Lipki — Kirejevsk»-raudtekeskust om muretud, ted oma heittud, raudtestancii om sauptud. Lähembaine passažirraudtestancii radab [[Ščokino]]-lidnas 19 km päivlaskmha-lodeheze avtotedme.

Komsomol'skii-žilo (642 rist. vl 2017) oli lidnan palaks edel 2009. vot, se mülüb lidnankundha Lipkin ližaks.

== Eläjad ==
Vl 1959 lidnan ristitišt oli 19 435 eläjad (kaikiš suremb), vl 1989 — 10 355 eläjad. Vn 2010 Venäman rahvahanlugemižen mödhe lidnan eläjiden lugu oli 8 719 ristitud, lidnankundan — 9 384 ristitud, rajonan kahesandez. Kaik 9 114 ristitud elihe lidnankundas vl 2018. [[Seičemenden päivän adventistoiden jumalankodikund|Seičemenden päivän adventistoiden]] loičendpert' radab lidnas.

Rahvahad (2010): [[venälaižed]] — 94,0%, [[totarlaižed]] — 1,2%, [[saksalaižed]] — 1,2%, [[ukrainalaižed]] — 1,2%, toižed rahvahad — 2,4%.

Professionaližen opendusen aluzkund om [[Bolohovo]]n mašinansauvomižen tehnikuman Lipkin filial (edel 2016. vot — erine politehnine tehnikum).

== Homaičendad ==
<references />

== Irdkosketused ==
* [http://kireevsk.tularegion.ru/administration/administratsiya1/munitsipalnye-obrazovaniya-kireevskogo-rayona/munitsipalnoe-obrazovanie-gorod-lipki-kireevskogo-rayona-/ Lidnankundan lehtpoled rajonan tobmuden aluzkundoiden ''kireevsk.tularegion.ru''-saital.] {{ref-ru}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Kirejevskan rajon]]
