{{Eländpunkt
 | Nimi = Sent Pol<br />Saint Paul
 | Lidnanznam = CitysealSaintPaul.gif
 | Flag = Flag of St. Paul, Minnesota.svg
 | Lidnanznam text = Sent Polan lidnanznam (Minnesot)
 | Flag text = Sent Polan flag (Minnesot)
 | Valdkund = Amerikan Ühtenzoittud Valdkundad
 | Eläjiden lugu = 297,640
 | Voz' = 2014
 | Pind = 145.51
 | Fail = TE-Collage Saint Paul.png
 | Pämez' = [[Koulmen Kris|Kris Koulmen]] (2006-)
 | Telefonkod = +1-651
 | Aigvö = tal'vel [[UTC]]-6,<br/>kezal [[UTC]]-5
}}
'''Sent Pol''' ([[anglijan kel'|angl.]]: ''Saint Paul'' [ˌseɪnt ˈpɔːl], lüh. angl. ''St. Paul'') om [[Amerikan Ühtenzoittud Valdkundad|AÜV:oiden]] lidn, [[Minnesot]]-štatan pälidn sen alusenpanendan aigaspäi (kuti territorii — vspäi 1849), sen kahtenz' surtte lidn. Lidn om konurbacijas [[Minneapolis]]anke, ned ühtes oma tetabad kuti «kaks'jäižed-lidnad» (angl. ''Twin cities''). niiden aglomeracii otab kudendentoštkümnenden sijan AÜV:oiš ristitišton lugun mödhe (3,4 mln vl 2014).

Lidn om punümbriradmižen da himižen tegimišton keskuz, mugažo järedan maižanduzrajonan keskuz.

== Istorii ==
Vl 1805 amerikaižen armijan Zebulon Paik-oficer osti tarh 400 km² pindal [[indejalaižed|indejalaižil]] Missisipi-jogen molembil randoil sauvomha fortad. Vl 1819 Snelling-lidnuz oli saudud. Sid' pagenijad Francižes Kanadaspäi zavottihe sirtas sihe. Vl 1841 Lüsjen Gal'ter-pap' Kvebekaspäi sauvoi časounäd [[Pauloi-apostol|Ph. Pauloin]] nimel nimitadud. Časounän mödhe žilod udesnimitihe-ki. Sent Pol-žilo sai lidnan oficialižen statusan vl 1854 keväz'kun 4. päiväl, sil-žo vodel kapitolii oli saudud.

1860-zil vozil Sent Pol oli röunaks civilizuidud Amerikan Päivnouzman da [[Amerikan Mecpäivlaskmpol'|Mecpäivlaskmpolen]] keskes.

== Geografijan andmused ==
Sent Pol sijadase štatan päivnouzmas. Se om štatan kahtenz' surtte lidn. Minnesotan surembaine [[Minneapolis]]-lidn sijadase päivlaskmpolehe pälidnaspäi.

Lidn seižub jogiden da järviden keskes 214 metrad korktusel, sijadase [[Mississipi]]-jogen hural randal, sen ühthejoksmusel [[Minnesot (jogi)|Minnesot]]-jogenke.

Klimat om kontinentaline. Kaks'jäižid-lidnoiden aglomeracii om kaikiš vilumb sija AÜV:oiden aglomeracijoiden keskes enamba mi 500 tuh. eläjidenke. Vodenkeskeine lämuz om +7,6°C. Vilukun kesklämuz om -9°C, heinkun — +23°C. Paneb sadegid 827 mm vodes. Tal'v om kuiv (72 mm), keza om vihmakaz (350 mm).

Sent Pol alajagase 17 administrativišt ümbrikho (angl. ''planning district''), vai 15 istorišt lidnanlaptha (angl. ''neighborhood'').

== Ižanduz ==
[[3M]]- da [[Ecolab]]-mail'mkompanijoiden päfaterad sijadase lidnas.

== Transport ==
Avtobusad da kiruhlidnelektrojonused oma kundaližeks transportaks lidnan südäimes.

Rahvahidenkeskeine soda- da civiline «Minneapolis/Sent Pol»-lendimport (''MSP'') sijadase 16 kilometras suvipäivlaskmha lidnan keskusespäi. Sišpäi tehtas reisid [[Kanad]]ha, [[Meksik]]ha, [[Japonii|Japonijha]] da [[Paivlaskmaine Evrop|Paivlaskmaižen Evropan]] maihe, mugažo AÜV:oiden südäimes.

== Homaičendad ==
<references />

== Irdkosketused ==
* [http://www.stpaul.gov/ Sent Pol-lidnan ohjastusen oficialine portal.] {{ref-en}} {{ref-es}}

[[Kategorii:Sent Pol (Minnesot)| ]]
[[Kategorii:Minnesot|*]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
