{{10000}}
{{Eländpunkt
 | Nimi = Kalgari<br />Calgary <small>(angl. i fr.)</small>
 | Lidnanznam =
 | Flag = Flag of Calgary, Alberta.svg
 | Lidnanznam text = Kalgarin lidnanznam
 | Flag text = Kalgarin flag
 | Valdkund = Kanad
 | Eläjiden lugu = 1,285,711
 | Voz' = 2019
 | Pind = 825.56
 | Fail = Calgary Montage 2020.jpg
 | Pämez' = Nahid Nenši<br />(reduku 2010—.<br />''Naheed Nenshi'')
 | Telefonkod = +1-403. +1-587. +1-825
 | Aigvö = tal'vel [[UTC]]−7,<br />kezal [[UTC]]−6
}}
[[Fail:Calgary street map.png|thumb|left|250px|Kalgarin kart vl 2006 (tegimištzonad oma ozutadud ruskedsinižel)]]
'''Kalgari''' ({{lang-en|Calgary}} [ˈkælɡ(ə)ri], [[francijan kel'|francine]] virkand: [kalɡaʁe]) om [[Kanad]]an koumanz' surtte lidn. Se om [[Al'bert (provincii)|Al'bert-provincijan]] kaikiš suremb lidn.

Vl 1988 lidn vastsi Tal'veližid [[Olimpižed vändod|Olimpižid vändoid]].

== Istorii ==
Indejalaižed elädas lidnan territorijal enamba mi 11 tuhad vozid, nügüd'aigan ottas 4% lidnan ristitištos. Nened heimod eliba ani evropalaižiden tulendan edes: Blekfut-konfederacii (Siksika, Kainai, Piikani), Nakoda, Tsuut'ina. Tahondan nimituz blekfut-kelel om ''Mohkínstsis''.

Eländpunktan aluz om pandud [[Bou (jogi)|Bou]]- i Elbou-jogiden ühthejoksmusen randal vl 1875 kuti policijan ''Fort-Brizbua''-post kaičemha karvanpramozlad i tahondad AÜV:oiden viskitorgovanoid vaste. Britanine Džeims Maklaud-polknik tariči udesnimitada eländpunktad šotlandižen Kalgari-lidnusen da žilon mödhe Mall-sarel, i nimituz om vahvištadud vl 1876. Vl 1883 raudte tuli Kalgarihe, i vn 1884 7. päiväl kül'mkud se sai penen lidnan ({{lang-en|town}}) statusad. Vspäi 1894 Kalgari om ''siti''-statusanke («sur' lidn» anglijan kelespäi).

Kalgari šingotase kivivoin da londuseližen gazan samižen biznesal, opendusen da tervhudenkaičendan holitišil, turizmal (3,1 mln tulijoid vodes), kebnal tegimištol, kivivoihimižil tegimil, telekommunikacijan i raudtetransportan kompanijoil. Lidn om ümbärtud kabjživatvodindan maižanduzrajonal.

== Geografijan andmused ==
Lidn sijadase provincijan suves, 1045 m ü.m.t. keskmäižel korktusel korktusel. [[Bou (jogi)|Bou]]-jogen ({{lang-en|Bow River}} 587 km pitte) keskjoksmuz läbitab lidnad lodehespäi suvhe. Elbou-jogi lankteb sihe oiktalpäi lidnan keskuzpalas. Matkad provincijan [[Edmonton]]-keskushesai om 280 km pohjoižhe orhal vai 295 km avtol, [[Ottav]]-pälidnhasai om 2880 km päivnouzmha orhal vai 3330 km avtotedme, [[Amerikan Ühtenzoittud Valdkundad|AÜV:oiden]] röunhasai om 240 km suvhe.

Klimat om [[ven vö|ven]] kontinentaline kuivahk päipaštokaz. Tal'vel sulasä oleskeleb paksus, läm' «šinuk»-tullei päzutab lidnalaižid viluspäi, om lujid lämuden vajehtusid päivesen aigan. Voden keskmäine lämuz om +4,1 C°, absolütine minimum oli −45 C°. Paneb sadegid 412 mm vodes, enamba semendkus-elokus (60..80 mm kus). Luja ragiž valegenke oleskeleb kerdan severziš-se voziš.

Kalgari jagase 14 valičemižümbrikoks ({{lang-en|ward}}), vai enamba mi 200 susedkundaks (''neighbourhood, community'').

== Eläjad ==
Ristitišt ületi millionad 2000-nziden voziden lopus. Vn 2016 rahvahanlugemižen mödhe lidnan eläjiden lugu oli 1 239 220 ristitud, vl 2011 — 1 096 833 ristitud. Läz 1,4 mln ristituid elädas ezilidnoidenke 5110,21 km² pindal (2016, 4. sija valdkundas).

Edeline lidnan pämez' om Devid Bronkonje (2001−2010, ''David 'Dave' Thomas Bronconnier'').

== Transport ==
Kundaline transport om avtobusad i kiruhtramvaid (Si-trein, {{lang-en|C-Train}}).

Rahvahidenkeskeine civiline ''Kalgari''-lendimport (''YYC'', 18 mln passažiroid vl 2019) sijadase lidnan pohjoižpäivnouzmas. Sišpäi tehtas reisid Päivlaskmaižen Evropan i AÜV:oiden järedoihe lidnoihe, mugažo om äi reisid Kanadadme.

== Homaičendad ==
<references/>

== Irdkosketused ==
* [http://www.calgary.ca/ Lidnan tobmuden sait (''calgary.ca'').] {{ref-en}} {{ref-fr}}
{{Commons|Calgary}}

[[Kategorii:Kalgari| ]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
[[Kategorii:Al'bert (provincii)]]
