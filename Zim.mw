{{Eländpunkt
 | Nimi = Zim<br />Зима
 | Lidnanznam = Zima g.gif
 | Flag = Flag of Zima (Irkutsk oblast).gif
 | Lidnanznam text = Ziman lidnanznam
 | Flag text = Ziman flag
 | Valdkund = Venäma
 | Eläjiden lugu = 31,229
 | Voz' = 2017
 | Pind = 52.85
 | Fail = Trans Siberian railway Zima.jpg
 | Pämez' = Andrei Konovalov<br />(kezaku 2016—)
 | Telefonkod = +7-39554-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Zim''' ({{lang-ru|Зима́}}, {{lang-bua|Зэмэ хото}}) om [[Venäma]]n lidn da lidnümbrik [[Irkutskan agj]]an suves. Om [[Ziman rajon]]an administrativižeks keskuseks mugažo, ei mülü sihe.

== Istorii ==
Eländpunkt mainitase ezmäižen kerdan vl 1739 Milleran «Matkan ümbrikirjutand Jeniseiskaspäi Irkutskhasai»-käzikirjuteses kuti ''Mironovo'' vai ''Ziman tal'vdundsija'' ({{lang-ru|Зиминское зимовье}}), nimitihe [[Zim (jogi, Irkutskan agj)|Zim-jogen]] mödhe ({{lang-ru|Зима}}, {{lang-bua|Зэмэ}}), nimituz om burätan augotižlibundanke. Alusenpanendan oficialine voz' praznuičendan täht — 1743. Šingotaškanzihe Moskvan traktan sauvomiženke vspäi 1772, ehtatimenno Okanjoges päliči. Vl 1891 [[Transsib]] läbiti žilod, sädihe Zim-raudtestancijad. Žilo sai lidnan statusad vl 1922. Vspäi 1963 alištub agjan tobmudele oikti.

Zim-lidn šingotase raudten edheotandoil (vedimdepo, vagondepo, raudten distancii) da mecan ümbriradmižel pilindmaterialoihe.

== Geografijan andmused ==
Lidn sijadase [[Ok (Angaran ližajogi)|Okanjogen]] hural randal (lankteb Bratskan vezivaradimhe, [[Angar (jogi)|Angaran]] hurapol'ne bassein, {{lang-ru|Ока}}, {{lang-bua|Аха гол}}) da sen Zim-ližajogen sun randoil, 450 m ü.m.t. keskmäižel korktusel. Matkad [[Irkutsk]]hasai om 235 km suvipäivnouzmha orhal, 265 km avtotedme vai raudtedme. Lähembaine lidn om [[Sajansk]] 21 km pohjoižhe orhal, 24 km avtotedme vai Okan mödvedhe. Voib olda [[manrehkaiduz|manrehkaidusid]] (6 ballhasai 12:späi), om [[igähine roug|igähižen rougun]] linzoid lidnan territorijal.

Zim om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 32 508 ristitud. Kaikiš suremb ristitišt oli 48 097 eläjid vl 1979.

[[Ortodoksine hristanuskond|Ortodoksižen hristanuskondan]] ph. Mikulai-čudonsädajan i Eloauguižen Stroican jumalanpertid oma olmas lidnas.

Professionaližen opendusen aluzkund om Ziman raudtetehnikum.

== Galerei ==
<gallery mode="packed" heights="125px">
38 Водонапорная башня Зима.jpg|Vezičuhunduz (2014)
Electric locomotive VL22m-692.jpg|VL22m-692-elektrovedim (2007)
Sima 2016.jpg|Zim-päraudtestancijan sauvuz vl 2016
</gallery>

== Irdkosketused ==
* [http://www.zimadm.ru/ Lidnan tobmuden aluzkundoiden oficialine sait (''zimadm.ru'').] {{ref-ru}}
{{Commons|Category:Zima (town)}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
[[Kategorii:Ziman rajon|*]]
