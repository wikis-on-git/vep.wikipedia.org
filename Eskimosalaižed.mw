Eskimosalaižed (ičeze kirjamištol: ᐃᓄᐃᑦ) oma grupp heimolaižiden rahvahiden, kudambad elädas [[Ma|Man]] pohjoižiš agjoiš päpaloin: [[Grenlandas]], [[Nunavutas]] ([[Kanad|Kanad]]), [[Alaskas]] ([[Amerikan Ühtenzoittud Valdkundad|AÜV]]), [[Čukotkan avtonomine ümbrik|Čukotkan pol'sarel]] ([[Venäma]]).

Eskimosalaižiden päižed gruppad oma inuitalaižed, jupikalaižed da aleutalaižed. Hö jagadas ühthižed ezitatoid da ühthižed kel'kundad — [[eskimosiž-aleutižed kelid]].

Nügüd'aigan om läz 180 tuhad niiden rahvahiden ezitajoid.

== Etimologii ==

«''Eskimo''»-sanan jüred ei olgoi sel'kted. Nece sana om tetab XVII. voz'sadaspäi. 

Tedoimehiden meliden mödhe, sana tuli algonkinižilpäi kelilpäi — ''aayaskimeew'' — da znamoičeb «rahvaz, kudamb kudob lumikengid»; algokinilaižed kävutadiba sen nimutust nimitamha rahvast, kudamb eli heišpäi suvhe. Toižiden meliden mödhe, nece sana znamoičeb «rahvaz, kudamb pagižeb toižel kelel» vai «rahvaz, kudamb söb toreht lihad». Jäl'gmäine znamoižend ei olend mel'he eskimosalaižile, sikš nece znamoičend om unohtadud tämbäi. 

Kanadan eskimosalaižed kuctas ičtaze «''inuit''»-sanal, kudamban znamoičend om «ristituiden karthižed». 

== Keled == 

Hö pagištas eskimosiž-aleutižil kelil, kudambil om kaks' päine oks: eskimosižed keled da aleutižed keled. 

Niiš keliš sanad oleskeldas pit'kikš lujas, sikš miše erazvuiččed palad sananjürihe tarrtas, ozutesikš, ''Angyagh-''(''gh'')''lla-ng''(''e'')''-yug-tuq=lu'' «veneh-tobj-sada-tahtoib-mugažo» — «Mugažo hän tahtoib sada tobjad veneht». Niil kelil om koume vokal järgeližikš vaiše: /a/, /i/ da /u/; erasil om /ə/, sen ližaks. Eskimosiž-aleutižed kelel oma ergativižed keled. Nimil om kändoid (eskimosižiš keliš vaiše; aleutižiš keliš eile) da posessivine form, no ei ole sugud. 

Niiden keliden enambusel ei ole äi pagižijoid tämbäi. [[Grenlandan kel'|Grenlandan]] da inuktitut kelil om enamba mi 30 tuhad pagižijoid vaiše. 

Kaikiš tetabamb sana niiš kelišpäi om iglu (grenlandan kelel: ''illu'' «pert'»). Voib löuta sen kaikiš keliš mail'mas tämbäi da se znamoičeb tradicioižed eskimosišed pertid, kudambad tehtas lumišpäi. 

=== Kirjamištod ===

Erazvuiččed eskimosalaižiden gruppad kävutadas erazvuiččid kirjamištoid kirjutamha ičeze kelid. 

Grenlandan kel't kirjutamha kävutase kirjamišt [[latinan kirjamišt|latinan kirjamišton]] pohjal. 

Venäman eskimosalaižed kävutadas [[kirilline kirjamišt|kirilline kirjamištod]]: А а, Б б, В в, Г г, Ӷ ӷ, Д д, Е е, Ё ё, Ж ж, З з, И и, Й й, К к, Ӄ ӄ, Л л, Лъ лъ, М м, Н н, Нъ нъ, Ӈ ӈ, О о, П п, Р р, С с, Т т, У у, Ў ў, Ф ф, Х х, Ӽ ӽ, Ц ц, Ч ч, Ш ш, Щ щ, ъ, Ы ы, ь, Э э, Ю ю, Я я.

Kanadan eskimosalaižiden (inuktitut kel', in'upiak kel', inuvialuktun kel' da toižed) kävutadas ičeze kirjamištod Kanadan kirjamišton pohjal. 

== Elo da verod ==

=== Verod ===

Tradicioižed eskimosalaižiden verod oma sidodud ižandeižihe, kudamad, kut eskimosalaižed usktas, elädas londusen erazvuiččiš ozutesiš; hö nähtas ühtištust ristitun da londusen. Äjad usktas, miše mail'mal om tegii, kudamb ohjastab kaik, mi oleskeleb ümbri heiš. Jumalaks, kudamb oigendab eskimosalaižile sömad, kuctas ''Sedna''ks (inuktitut kelel: ᓴᓐᓇ ''Sanna''). Hö usktas mugažo, miše käredad ižandeižed elädas mäil'mas. Jogahižes küläs eläb noid, kudambal pidab sidoda ristuiden mail'mad ižandeižiden mail'manke. 

=== Söm ===

Päine sömad eskimosalaižiden keitimpoles oma kala da liha. Aigemba söiba hö niid torhikš paksus. Hö keratas mugažo marjoid da kazmusid. 

Erased sömad:

* ''akutak'': jädudub marjad razvanke;
* ''ajuk'': jom; sen tehtas peniš puišpäi, kudambad kazdas tundras; meletadas, miše nece jom mahtab tervehtada;
* ''maktak'': kitan nahk razvanke; södas torheks paksus.

== Homaičendad ==
<references/>

[[Kategorii:Venäman rahvahad]]
[[Kategorii:Rahvahad kirjamišton mödhe]]
[[Kategorii:Pohjoižen igähižed rahvahad]]
