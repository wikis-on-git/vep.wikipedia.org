[[Fail:Inuit conf map.png|thumb|right|250px|Eskimosalaižiden gruppad oma levitadud [[Arktik]]an regionidme]]
[[Fail:Siberian-eskimo-Nabogatova-.PNG|thumb|right|250px|Eskimosalaine neižne Sibiriš, [[Venäman imperii]], 1907]]
'''Eskimosalaižed''' (kanadine {{lang-iu|ᐃᓄᐃᑦ}} ''inuit'' «ristitud», üks'lugu: ''inuk'') oma heimolaižiden rahvahiden grupp. Elädas [[Ma]]n pohjoižiš agjoiš päpaloin: [[Grenland]]as ([[Danii]]), [[Nunavut]]as ([[Kanad]]), [[Alask]]-štatas ([[Amerikan Ühtenzoittud Valdkundad|AÜV]]), [[Čukotkan avtonomine ümbrik|Čukotkan pol'sarel]] ([[Venäma|Venälaine Federacii]]).

Eskimosalaižiden päižed gruppad oma [[inuitalaižed]], [[jupikalaižed]] i [[aleutlaižed]]. Hö jagadas ühthižid ezitatoid da kel'kundad — [[eskimosiž-aleutižed keled]].

Nügüd'aigan om läz 180 tuhad niiden rahvahiden ezitajid.

== Etimologii ==
«''Eskimo''»-sanan jured ei olgoi sel'ktad. Nece sana om tetab 17. voz'sadaspäi.

Tedomehiden meliden mödhe, ''aayaskimeew''-sana tuli [[algonkinižed keled|algonkinižiš kelišpäi]] i znamoičeb «kudoi lumikengid rahvaz». Muga algonkinalaižed nimitihe rahvast, kudamb eli heišpäi pohjoižhe. Toižiden meliden mödhe, se vajeh znamoičeb «pagižii toižel kelel rahvaz» vai «söi toreht kalad rahvaz». Jäl'gmäine znamoičend ei olend eskimosalaižile mel'he i om unohtadud meiden päivil.

Kanadan eskimosalaižed kuctas ičtaze «''inuit''»-sanal, sen znamoičend om «ristitud».

== Keled ==
Eskimosalaižed pagištas eskimosiž-aleutižen kel'kundan kelil, sil om kaks' päoksad: [[eskimosižed keled]] i [[aleutižed keled]].

Eskimosiž-aleutižiden keliden sanad oleskeldas pit'kikš lujas. Erazvuiččed palad tarttas sanantüvihe, oz. ''Angyagh-''(''gh'')''lla-ng''(''e'')''-yug-tuq=lu'' «veneh-tobj-sada-tahtoib-mugažo» — «Mugažo hän tahtoib sada tobjad veneht». Niil kelil om koume vokalid järgeližikš: /a/, /i/, /u/; erasil /ə/ om sen ližaks. Eskimosiž-aleutižed keled oma ergativižed keled. Nimil om kändoid (eskimosižiš keliš vaiše, aleutižiš keliš eile) da posessivine form, no ei ole sugun kategorijad.

Niiden keliden enambusel ei ole äi pagižijoid tämbäi. [[Grenlandan kel'|Grenlandan]] kelel i [[inuktitut]]-kelel om enamba mi 30 tuhad pagižijoid kaikuččel.

Kaikiš tetabamb sana niiš kelišpäi om [[iglu]] (grenlandan kelel: ''illu'' «pert'»). Voib löuta sidä kaikiš keliš mail'mas tämbäi, se znamoičeb verolišt eskimosišt lumipertid.

=== Kirjamištod ===
Eskimosalaižiden gruppad kävutadas erazvuiččid [[kirjkel'|kirjkelid]].

Grenlandan kel' kirjutase vaiše [[latinan kirjamišt]]ol.

Venäman eskimosalaižed kävutadas [[kirilline kirjamišt|kirillicad]]: А а, Б б, В в, Г г, Ӷ ӷ, Д д, Е е, Ё ё, Ж ж, З з, И и, Й й, К к, Ӄ ӄ, Л л, Лъ лъ, М м, Н н, Нъ нъ, Ӈ ӈ, О о, П п, Р р, С с, Т т, У у, Ў ў, Ф ф, Х х, Ӽ ӽ, Ц ц, Ч ч, Ш ш, Щ щ, ъ, Ы ы, ь, Э э, Ю ю, Я я.

Kanadan eskimosalaižed (inuktitut-kel', in'upiak-kel', inuvialuktun kel' da tž.) kävutadas ičeze kirjamištod [[kanadine tavukirjkel'|kanadižen tavukirjkelen]] pohjal tobjimalaz.

== Elo da verod ==
=== Verod ===
Eskimosalaižiden verod oma sidodud [[rahkoi|ižandeižihe]]. Ned elädas londusen erazvuiččiš statjoiš, muga eskimosalaižed usktas. Igähine rahvaz nägub ristitun da londusen ühtištust. Äjad usktas, miše [[mail'm]]al [[Ülähäine|tegii]] om, i ohjastab kaik, mi oleskeleb ümbri ristituiš. ''[[Sedna (jumal)|Sedna]]''-jumal ({{lang-iu|ᓴᓐᓇ}} ''Sanna'') oigendab eskimosalaižile sömäd. Hö usktas mugažo, miše käredad ižandeižed elädas mail'mas. Jogahižes küläs noid eläb, hän voib sidoda ristuiden mail'mad ižandeižiden mail'manke. 

=== Söm ===
Päižed sömäd eskimosalaižiden keitimpoles oma [[kala]] da [[liha]]. Aigemba ristitud söihe niid torhikš paksus. Hö keratas mugažo marjoid da kazmusid. 

Erased sömäd:
* ''akutak'': kül'menzoittud marjad [[razv]]anke;
* ''ajuk'': jom, tehtas sidä kazvajiš tundras peniš puišpäi; meletadas, miše nece jom voib spravitada;
* ''maktak'': [[kit]]an nahk razvanke; södas torheks paksus.

== Homaičendad ==
<references/>

{{Commons|Inuit}}

[[Kategorii:Eskimosalaižed| ]]
[[Kategorii:Rahvahad kirjamišton mödhe]]
[[Kategorii:Pohjoižen igähižed rahvahad]]
[[Kategorii:Danijan rahvahad]]
[[Kategorii:Kanadan rahvahad]]
[[Kategorii:AÜV:oiden rahvahad]]
[[Kategorii:Venäman rahvahad]]
