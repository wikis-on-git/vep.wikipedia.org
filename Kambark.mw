{{Eländpunkt
 | Nimi = Kambark<br />Камбарка <small>(ven. i udm.)</small>
 | Lidnanznam =
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 10,048
 | Voz' = 2021
 | Pind = 26.473
 | Fail = Камбарка ночь.jpg
 | Pämez' =
 | Telefonkod = +7-34153-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
'''Kambark''' ({{lang-udm|Камбарка}}, {{lang-ru|Камба́рка}}) om [[Venäma]]n lidn da lidnankund [[Udmurtijan Tazovaldkund]]an suvipäivnouzmas. Se om [[Kambarkan rajon]]an administrativine keskuz.

== Istorii ==
Eländpunktan aluz om pandud kuti žilo kaugedraudan valamižtegimenno, saudihe tegint vozil 1761−1767 (nüg. mašiništonsauvomižen tegim). Om nimitadud Kambark-jogen mödhe, jogen nimituz sündui baškiralaižiden Kanbar-rodun nimespäi. Vl 1936 kätihe Kambarkad radnikžiloks, vspäi 1937 mülüb Udmurtijha. Vl 1945 radnikžilo sai lidnan statusad.

Kambarkan ižandusen päsarakod oma transportmašinoiden sauvomine (Kambarkan mašinansauvomižen tegim<ref>[http://zavod-kmz.ru/ Kambarkan mašinansauvomižen tegiman sait (''zavod-kmz.ru'').] {{ref-ru}}</ref>: [[lämuzvedim]]ed, raudteiden kohenduzmašinad), metallkonstrukcijoiden tehmine, mecan ümbriradmine, pompiden da metalližiden peitkonoriden pästand, himine sarak ([[reagent]] kivivoin samižen täht).

== Geografijan andmused ==
Lidn sijadase ühesas kilometras [[Kam (jogi)|Kamanjogespäi]], sen hural randpolel, Kambarkan uiton randoil (om olmas vspäi 1767), 75 m ü.m.t.keskmäižel korktusel. Matkad [[Iževsk]]hasai om 116 km lodeheze.

Avtotesild om läz lidnad Kam-joges päliči vspäi 2016, se om maksline. Kambark-raudtestancii om olmas vspäi 1919, [[Kazan']] — [[Jekaterinburg]] raudte läbitab lidnad.

Kambark om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 11 021 ristitud, rajonan ristitišton koume videndest. Kaikiš suremb ristitišt oli 14 121 eläjad vl 1970.

[[Ortodoksine hristanuskond|Ortodoksižen hristanuskondan]] Jumalanmaman Emäganpäivän pühäpert'<ref>[http://sobory.ru/geo/locat/6543 Kambarkan pühäpertid ''sobory.ru''-saital.] {{ref-ru}}</ref> om avaitud lidnas, kaks' tošt jumalanpertid oma kaičenus vaiše paloin.

Kambarkan mašiništonsauvomižen kolledž<ref>[http://kmk.istu.ru/ Kambarkan mašiništonsauvomižen kolledžan sait (''kmk.istu.ru'').] {{ref-ru}}</ref> om professionaližen opendusen aluzkundaks, se om Iževskan valdkundaližen tehnižen universitetan filial.

Lidnan üks' jäl'gmäižiš pämehišpäi om Marat Suleimanov (2015 — sulaku 2019).

== Galerei ==
<gallery mode="packed" heights="125px">
Администрация г.Камбарка.jpg|Lidnan administracijan sauvuz (2012)
Uspenskaya Church (Kambarka) 1.jpg|Jumalanmaman Emäganpäivän jumalanpert', vn 2009 nägu
Камбарский машзавод.jpg|Kambarkan mašinansauvomižen tegim vl 2012
Порт Камбарка.jpg|Kambarkan jogiport vl 2012
Ст. Камбарка в чётном направлении.jpg|Kambark-raudtestancii vl 2017
</gallery>

== Homaičendad ==
<references />

== Irdkosketused ==
* [http://город-камбарка.рф/ Kambark-lidnan i sen rajonan tobmuden aluzkundoiden sait (''город-камбарка.рф'').] {{ref-ru}}
{{Commons|Category:Kambarka}}

{{Udmurtijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Kambarkan rajon|*]]
