{{Eländpunkt
 | Nimi = Kambark<br />Камбарка <small>(ven. i udm.)</small>
 | Lidnanznam =
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 10,477
 | Voz' = 2017
 | Pind = 26.473
 | Fail = Воинам Камбарки павшим в ВОВ.jpeg
 | Pämez' = Marat Suleimanov (2015—)
 | Telefonkod = +7-34153-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
'''Kambark''' ([[venän kel'|ven]]. i [[udmurtan kel'|udm]].: ''Камбарка'') om [[Venäma]]n lidn da lidnankund [[Udmurtijan Tazovaldkund]]an suvipäivnouzmas. Se om [[Kambarkan rajon]]an administrativine keskuz.

== Istorii ==
Eländpunktan aluz om pandud kuti žilo kaugedraudvalamižtegimenno, sauvoihe tegint vozil 1761—1767 (nüg. mašiništonsauvomižen tegim). Om nimitadud Kambark-jogen mödhe, jogen nimituz sündui baškiralaižiden Kanbar-rodun nimespäi. Vl 1936 kätihe Kambarkad radnikžiloks, vspäi 1937 mülüb Udmurtijha. Vl 1945 radnikžilo sai lidnan statusad.

== Geografijan andmused ==
Lidn sijadase 9 kilometras [[Kam (jogi)|Kamanjogespäi]], sen hural randpolel, Kambarkan uiton randoil (om olmas vspäi 1767), 75 m keskmäižel korktusel valdmeren pindan päl. Matkad [[Iževsk]]hasai om 116 km lodeheze.

Kambark om lidnankundan üks'jäine eländpunkt.

== Eläjad da ižanduz ==
Vn 2010 kaiken Venäman rahvahanlugemižen mödhe eläjiden lugu oli 11 021 ristitud, rajonan ristitišton koume videndest. Kaikiš suremb ristitišt oli vl 1970 — 14 121 eläjad. Mašiništonsauvomižen kolledž om specialižen opendusen aluzkundaks.

Ižandusen päsarakod oma transportmašinoiden sauvomine (läm'vedimed, raudteiden kohenduzmašinad), metallkonstrukcijoiden tehmine, mecan ümbriradmine, pompiden da metalližiden peitkonoriden pästand, himine (reagent kivivoin samižen täht). Avtotesild om läz lidnad Kam-joges päliči vspäi 2016, se om maksline. Kambark-raudtestancii om olmas vspäi 1919, [[Kazan']] — [[Jekaterinburg]] raudte läbitab lidnad.

== Irdkosketused ==
* [http://www.gorod-kambarka.ru/ Municipaližen «Kambarskoje»-ühtnikan tobmuden aluzkundoiden oficialine sait (''gorod-kambarka.ru'').] {{ref-ru}}
{{Commons|Category:Kambarka}}

{{Udmurtijan Tazovaldkundan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Kambarkan rajon|*]]
