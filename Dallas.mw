{{Eländpunkt
 | Nimi = Dallas
 | Lidnanznam = Seal of Dallas.svg
 | Flag = Flag of Dallas.svg
 | Lidnanznam text = Dallasan lidnanznam
 | Flag text = Dallasan flag
 | Valdkund = Amerikan Ühtenzoittud Valdkundad
 | Eläjiden lugu = 1,317,929
 | Voz' = 2016
 | Pind = 999.3
 | Fail = Dallas Collage Montage.png
 | Pämez' = Maik Roulinz<br />(kezaku 2011—)
 | Telefonkod = +1-214. 469. 972. 682. 817
 | Aigvö = tal'vel [[UTC]]-6,<br />kezal [[UTC]]-5
}}
'''Dallas''' (mugažo [[anglijan kel'|anglijan]] [ˈdæləs] da [[ispanijan kel'|ispanijan]] kelil, lühendused: ''Big D'', ''D-town'') om [[Amerikan Ühtenzoittud Valdkundad|AÜV:oiden]] lidn-millioner suvižes [[Tehas]]-štatas, sen kaikiš suremb lidn ičeze ezilidnoidenke. Lidnan aglomeracii otab nelländen sijan AÜV:oiš ristitišton lugun mödhe (6,9 mln vl 2014). Dallas om konurbacijas [[Fort Uert]]anke da [[Arlington (Tehas)|Arlingtonanke]].

Lidn om rahaazjoiden da telekommunikacijoiden keskuz, transporttesol'm, mugažo atomenergijan tedoidusiden keskuz.

== Istorii ==
Vl 1841 Džon Nili Brajan pani lidnan alust. Dallas-žilo sai lidnan statusad vl 1871.

Vl 1963 kül'mkun 22. päiväl AÜV:oiden [[Kennedi Džon|Džon Kennedi]]-prezident oli riktud tuikutimen ambundal neciš lidnas.

== Geografijan andmused ==
Lidn sijadase tazangištol 140..170 m ü.m.t. korktusil, [[Triniti (jogi, Tehas)|Triniti-jogen]] molembil randoil.

Klimat om [[subtropine vö|subtropine]] neps, kezal om upar'. Sikš ku vilu il'm Kanadaspäi ainastase Dallasan rajonas lämän il'manke [[Meksikan laht]]espäi, ka [[tulleipörde|tulleipörtked]] oleldas paksus dai tal'vel sä oleskeleb erazvuiččikš — voib olda −15 C° vai +30 C°, ika tal'v om pehmed tobjimalaz. Vilukun keskmäine lämuz om +8 C°, heinkun da elokun — +30 C°. Paneb sadegid 955 mm vodes, kaikiš enamba — semendkus da redukus.

Dallas jagase rajonihe ({{lang-en|area}}), lidnanlaptoihe (angl. ''neighborhood'') da kundoihe (angl. ''community'').

== Ižanduz ==
Suren Dallasan [[kogosüdäiprodukt]] om 448 bln US$ (vl 2013, kudenz' sija valdkundas).

Vl 1958 [[Kilbi Džek|Džek Kilbi]] tegi melel [[mikroshem]]an Dallasas.

[[Texas Instruments]], [[7-Eleven]] da [[Pizza Hut]] mail'man kompanijoiden päfaterad sijadasoiš lidnas, [[ExxonMobil]] — päivlaskmaižes [[Irving (Tehas)|Irving]]-ezilidnas.

== Homaičendad ==
<references />

== Irdkosketused ==
* [http://www.dallascityhall.com/ Lidnan tobmuden aluzkundoiden oficialine portal (''dallascityhall.com'').] {{ref-en}}
{{Commons|Dallas, Texas}}

{{AÜV:oiden järedad lidnad}}

[[Kategorii:Dallas| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Tehasan lidnad]]
