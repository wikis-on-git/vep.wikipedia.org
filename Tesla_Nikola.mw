{{1000}}{{A10000}}
{{Personalii
| изображение = Tesla Sarony.jpg
| описание изображения = Nikola Tesla (fotokuva läz 1893 vot)
}}
'''Nikola Tesla''' ([[serbohorvatan kel'|serbohorvatan kelel]]: ''Никола Тесла'' vai ''Nikola Tesla''; sünd. 10. heinku 1856, [[Smilän (Horvatii)|Smilän]], [[Avstrine imperii]], nügüd' [[Horvatii|Horvatijas]] — kol. 7. viluku 1943, [[Nju Jork]], [[Nju Jork (štat)]], [[Amerikan Ühtenzoittud Valdkundad|AÜV]]) — [[fizik|fizikantedomez']], [[inženerii|inžener]], [[elektrotehnik|elektrotehnikantedomez']] da melestegii. Tesla oli sündnu [[Avstrine imperii|Avstrižhe imperijha]] da kaznu siš (sid' — [[Avstrijan da Mad'jaranman imperii|Avstrijan da Mad'jaranman imperijas]]), möhemba radoi [[Francii|Francijas]] da [[Amerikan Ühtenzoittud Valdkundad|AÜV:oiš]]. Vl 1891 hän kändihe AÜV:oiden rahvahanikaks.

Teslan tond [[elektruz|elektrusen]] da [[magnetizm]]an tedoidushe om sur'. Hänen [[patent]]ad da teoretižed töd avaižiba ted nügüd'aigaižile ladimile, kudambad ratas [[vajehtui joksuz|vajehtujan joksusen]] abunke, äifazižile sistemile da [[elektrolikutim]]ile. Kaik nened ladimed laskiba zavottä uz' etap [[industrialine revolücii|industrialižes revolücijas]].

Tesla om tutab kut [[efiran teorii (fizik)|efiran teorijan]] polenpidai.

Magnitvalun tihedusen ühtnik om nimitadud hänen nimel (''[[Tesla (märičendühtnik)|Tesla]]'').

== Biografii ==
Oli sündnu hristanuskondan serbižen ortodoksižen jumalankodikundan Milutin Tesla-papin (1819−1879) kanzha. Georgina (Džuka) Tesla-mam (1822−1892) oli papin tütreks. Nikola oli nellänz' laps' videspäi.

Vll 1870−1873 Tesla openui [[Karlovac]]an korktas školas (nüg. Horvatijas), vll 1875−1878 tedoiži elektrotehnikad [[Grac]]an tehnižes korktas školas (nüg. universitet, Avstrii). Napri opetas filosofijan tedokundal Pragan universitetas vl 1880, no lopi opendust ühten semestran jäl'ghe i läksi radmaha rahoiden mairhen tagut.

== Homaičendad ==
<references />

== Irdkosketused ==
* [http://nikolateslamuseum.org/ Nikola Teslan muzejan sait (''nikolateslamuseum.org'', Belgrad, Serbii).] {{ref-sr}} {{ref-en}}
* [http://teslauniverse.com/ Nikola Teslan patentad, kirjad da kirjutused ''teslauniverse.com''-saital.] {{ref-en}}

[[Kategorii:Serbijan fizikantedomehed]]
[[Kategorii:AÜV:oiden fizikantedomehed]]
[[Kategorii:Serbijan tedomehed]]
[[Kategorii:AÜV:oiden tedomehed]]
[[Kategorii:Fizikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Avstrižhe imperijha]]
[[Kategorii:Kolnuded Nju Jorkas]]
