{{Eländpunkt
 | Nimi = Birminhem<br />Birmingham
 | Lidnanznam = 
 | Flag = Flag of Birmingham, Alabama.svg
 | Lidnanznam text = 
 | Flag text = Birminheman flag (Alabam)
 | Valdkund = Amerikan Ühtenzoittud Valdkundad
 | Eläjiden lugu = 210,710
 | Voz' = 2017
 | Pind = 384.78
 | Fail = Birmingham AL Montage.jpg
 | Pämez' = Randell Vudfin<br />(tal'vku 2017—)
 | Telefonkod = +1-205
 | Aigvö = tal'vel [[UTC]]−6,<br />kezal [[UTC]]−5
}}
'''Birminhem''' ({{lang-en|Birmingham}} [ˈbɜːrmɪŋhæm]) om [[Amerikan Ühtenzoittud Valdkundad|AÜV:oiden]] lidn [[Alabam]]-štatan keskuzpalan pohjoižes. Se om štatan kaikiš suremb lidn eläjiden lugun mödhe, medicinižen i juridižen opendusen järed keskuz.

== Istorii ==
Eländpunktan aluz om pandud vl 1871, ani [[Rahvahanikoiden soda AÜV:oiš|Rahvahanikoiden sodan]] lopun jäl'ghe. Nimitihe britanižen [[Börmingem]]-lidnan mödhe. Ende oli tetab raudan metallurgijan keskuseks sauvomha raudteid.

Nügüd'aigaine Birminhem šingotase bankingan keskuseks (10. sija AÜV:oiš, järed «Regions Bank»), šebnän da leten järedal «Vulcan Materials»-kompanijal i sauvondedheotandoil («EBSCO Industries»-konglomeratan päfater i 1,5 tuhad radnikoid, «Brasfield & Gorrie»).

== Geografijan andmused ==
Lidn sijadase 196 m ü.m.t. keskmäižel korktusel. Sen aglomeracii seižub Kahab-jogen oiktal randpolel ({{lang-en|Cahaba River}}, 312 km pitte, Mobil-jogen bassein). Kaikiš znamasižemb [[Guver (Alabam)|Guver]]-ezilidn sijadase ani suvhe lidnaspäi. Matkad štatan [[Montgomeri (Alabam)|Montgomeri]]-pälidnhasai om 148 km suvhe. Manrehkaidusen kaikiš lujemb registriruidud magnitud oli 5,1 vl 1916.

Klimat om [[subtropine vö|subtropine]]. Heinkun i elokun lämuz om +27 C°, vilukun — +6,6 C°, voden keskmäine lämuz om +17,3 C°. Paneb sadegid 1364 mm vodes, kuidme läz tazomäras, vähemb redukus (87 mm). Lämuden absolütine minimum — −23,3 C°.

== Eläjad ==
Vn 2010 AÜV:oiden rahvahanlugemižen mödhe lidnan eläjiden lugu oli 212 237 ristitud. Kaikiš suremb lidnan ristitišt oli 340 887 eläjad vl 1960. Kaik 1,15 mln ristituid elihe lidnaglomeracijas vl 2017 (49. sija valdkundas).

== Sebruzlidnad ==
* {{CZE|#}} [[Pl'zen']], [[Čehanma]] (vspäi 2005)
* {{HUN|#}} [[Sekešfehervar]], [[Mad'jaranma]] (2001)
* {{GHA|#}} [[Vinneb]], [[Gan]] (2009)

== Irdkosketused ==
* [http://www.birminghamal.org/ Lidnan aglomeracijan turizman portal (''birminghamal.org'').] {{ref-en}}
{{Commons|Category:Birmingham, Alabama}}

[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Alabam]]
