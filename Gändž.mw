{{Eländpunkt
 | Nimi = Gändž<br />Gəncə
 | Lidnanznam = Ganja coa.PNG
 | Flag = 
 | Lidnanznam text = Gändžan lidnanznam
 | Flag text = 
 | Valdkund = Azerbaidžan
 | Eläjiden lugu = 331,400
 | Voz' = 2015
 | Pind = 298
 | Fail = Ganja montage2.jpg
 | Pämez' = Nijazi Muzaffar ogli Bairamov<br/>(eloku 2018—)
 | Telefonkod = +994-22
 | Aigvö = [[UTC]]+4
}}
'''Gändž''' ({{lang-az|Gəncə}}, vll 1935−1989 oficialine nimi oli ''Kirovabad'') om lidn tazovaldkundan alištusenke [[Azerbaidžan]]an lodehes. Se om valdkundan koumanz' lidn eläjiden lugun mödhe.

== Enzne ==
Eländpunktan aluz om pandud vl 660 meiden erad. Vl 859 se sai lidnan statusad. Istorižen Arran-agjan keskuz. Lidn oli Gändžan hankundan pälidnaks vll 1747−1804. Sid' vhesai 1918 sen oficialine nimituz oli ''Jelizavetpol'''.

Gändž šingotase [[alüminii|alüminijan]] i [[vas'k]]en tegimil lähižiden kaivuziden torhudespäi. Gändžan ühthekeradai avtotegim pästab kebnavtoid ([[UAZ]]), jüguavtoid ([[MAZ]]) i maižanduztehnikad («Belarus»-traktorad, kombainad). [[Porcellan]]an, [[šuuk (kangaz)|šuukkanghiden]], [[puvill]]an i kengiden fabrikad ratas lidnas. Sömtegimišt baziruiše ümbärdajiden fermoiden torhudel, järed vintegim.

== Geografijan andmused ==
Lidn sijadase alangištos i Penen Kavkazan pohjoižpäivnouzmaižel ezimägištol, 408 m ü.m.t. keskmäižel korktusel. Gändžačai-jogi (99 km pitte, Kuranjogen oigedpol'ne bassein) jagab lidnad kahteks palaks. Raudtestancii «Baku — Tbilis»-jonol.

Gändž jagase kahteks rajonaks: Käpazan i Nizamin, niiden ližaks lidnanvuitte Adžikent-žilo alištub lidnan tobmudele.

== Eläjad ==
Vl 2011 eläjiden lugu oli 316 tuhad ristituid. Kaikiš suremb lidnan ristitišt om nügüd'.

Üläopendusen koume aluzkundad oma avaitud lidnas.

Edeline lidnan pämez' om El'mar Rustam ogli Velijev (2011−2018).

== Irdkosketused ==
* [http://ganja-ih.gov.az/ Lidnan oficialine sait (''ganja-ih.gov.az'').] {{ref-az}}
{{Commons|Category:Ganja}}

[[Kategorii:Gändž| ]]
[[Kategorii:Azerbaidžanan lidnad]]
[[Kategorii:Eländpunktad kirjamišton mödhe]]
[[Kategorii:Azerbaidžanan lidnad tazovaldkundan alištusenke]]
