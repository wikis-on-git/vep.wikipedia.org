{{10000}}
{{Valdkund
| Nimi = Latvijan (Lätänman) Tazovaldkund<br />Latvijas Republika
| Valdkundznam = Coat of Arms of Latvia.svg
| Flag = Flag of Latvia.svg
| Valdkundznam text = Latvijan valdkundznam
| Flag text = Latvijan flag
| Pälidn = Rig
| Eläjiden lugu = 1,923,559<ref>[https://www.cia.gov/library/publications/the-world-factbook/geos/lg.html Latvijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 64,589
| Kart = EU-Latvia.svg
| Kel' = [[latvijan kel'|latvijan]]
| Valdkundan pämez' = [[Levits Egils|Egils Levits]]
| Päministr = [[Karin'š Krišjanis|Krišjanis Karin'š]]
| Religii = [[hristanuskond]]
| Valüt = [[evro]] (€) (EUR)<ref>Edel 2014 vot — [[latvijan lat]].</ref>
| Internet-domen = [[.lv]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +371
| Aigvö = tal'vel [[UTC]]+2,<br />kezal [[UTC]]+3
}}
'''Latvii''' vai '''Lätänma''' ({{lang-lv|Latvija}} [ˈlatvija]), oficialižikš '''Latvijan (Lätänman) Tazovaldkund''' ({{lang-lv|Latvijas Republika}}), om valdkund [[Evrop]]an pohjoižes, [[Baltijan meri|Baltijan meren]] randal. Pälidn da kaikiš suremb lidn om [[Rig]].

Vspäi 2004 valdkund om [[Pohjoižatlantižen kožundkirjutesen organizacii|PAKO:n]] da [[Evropan Ühtištuz|EÜ:n]] ühtnijaks.

== Istorii ==
Latvii tedištoiti ičeze ripmatomudes vn 1918 18. päiväl kül'mkud [[Venälaine imperii|Venälaižes imperijaspäi]]. Vl 1934 sodakukerduz tegihe Latvijas.

Vozil 1940−1991 Latvii oli [[NSTÜ|Nevondkundaližen Ühtištusen]] palaks. Latvijan käskusišton mödhe, se oli okkupacii. Toštmižripmatomuden dat om 21. eloku 1991.

Jäl'gmäine valdkundan Konstitucii<ref>[http://www.satv.tiesa.gov.lv/?lang=3&mid=8 Latvijan Konstitucijan tekst vl 2009. — ''Satv.tiesa.gov.lv''.] {{ref-ru}} {{ref-lv}} {{ref-en}}</ref><ref>[http://en.wikisource.org/wiki/Constitution_of_Latvia Latvijan Konstitucijan tekst vl 2002 Vikipurtkiš.] {{ref-en}}</ref><ref>[http://www.constituteproject.org/ontology/Latvia?lang=en Latvijan Konstitucijan tekst (2016) ''constituteproject.org''-saital.] {{ref-en}}</ref> ({{lang-lv|Satversme}}) om vahvištadud Konstitucižel Suimal vn 1922 15. päiväl uhokud da tuli väghe sen-žo voden 7. päiväl kül'mkud, sen vägi om udištadud vl 1993, om olmas äiluguižidenke vajehtusidenke. Toižed Konstitucijad oliba vozišpäi 1919, 1920 i 1940.

== Geografijan andmused ==
[[Fail:Latvija fizGeogr.jpg|thumb|left|250px|Latvijan reljefan kart.]]
Latvijal om mavaldkundröunoid [[Estinma]]nke pohjoižes (röunan piduz — 333 km), [[Venäma]]nke päivnouzmas (332 km), [[Vaugedvenäma]]nke suvipäivnouzmas (161 km) da [[Litvanma]]nke suves (544 km). Ühthine röunoiden piduz om 1370 km. Valdkundan päivlaskmaižed da lodehližed randad lainištab [[Baltijan meri]], sen randanpird om 498 km pitte valdkundan südäimes.

Reljef om tazo, ülüded da alangištod vajehteldas keskneze. Valdkundan kaikiš korktemb čokkoim om [[Gaizin'kalns]]-kukkaz (312 m). Mererandaline alangišt om kaikiš pidemb. Znamasižed joged oma [[Gaui]] da [[Daugav]] ([[Päivlaskmaine Dvin (jogi)|Päivlaskmaine Dvin]]). Kaik om 12 tuhad jogid da 3 tuhad järvid valdkundas.

Klimat om [[ven vö|ven]] Baltijan meren. Järghine pil'višt om paksus, om vaiše 30..40 päivoikast päiväd vodes. Tal'v vedase koume kud: kesktal'vkuspäi keskkeväz'kuhusai. Uhokun keskmäine lämuz om −9 C°, heinkun lämuz — +15..+17 C°. Paneb sadegid 500..800 mm vodes. Kaikiš kuivamb da päipaštokahamb ku om semendku.

Londuseližed varad oma [[turbaz]], [[mouckivi]], [[dolomit]], [[lete|letked]], [[jartal']], [[mec]] (territorijan viž ühesandest), väghine [[mahuz]], [[gidroenergii]], [[kala]].

== Politine sistem ==
[[Fail:Flickr - Saeima - 4.maijs Saeimā (6).jpg|thumb|right|250px|Latvijan parlamentan pert' [[Rig]]as.]]
Ohjandusen form om unitarine [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om valitud Suimal prezident ({{lang-lv|Valsts prezidents}}). Hänen valdatusiden strok om nell' vot, ühten kahtenden strokun voimuz om olmas. Prezident paneb radnikusele märitud ristitud formiruimha ohjastust, Suim vahvištab ohjastusen ministrid radnikusiš päministranke ({{lang-lv|Ministru prezidents}} — «ministriden prezident») pämeheks äniden enambusel.

Käskusenandai organ om üks'kodine parlament — Latvijan Suim ({{lang-lv|Saeima}}), kudamban 100 ühtnijad Latvijan rahvahanikad täuzidenke oiktusidenke valitas nelläks vodeks.

Parlamentan ühtnijoiden järgenduseližed valičendad oliba vn 2018 6. päiväl redukud. Prezidentan järgenduseližed valičendad Suimas oliba vn 2019 29. päiväl semendkud, [[Levits Egils|Egils Levits]]-prezident sai 61 än't 100:späi i radab heinkun 8. päiväspäi. [[Krišjanis Karin'š]] om päministraks vs 2019 vilukun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Latvijan administrativiž-territorialine jagand]].''

Latvii jagase 110 agjaks (üks'lugu {{lang-lv|novads}}) da 9 lidnaks tazovaldkundan alištusenke (üks'lugu {{lang-lv|republikas pilsēta}}). Toižed agjad alajagasoiš volostikš (üks'lugu latv.: ''pagasts''), toižed agjad seištas jagamatomikš.

Mugažo valdkund kogoneb vides statistižes regionaspäi: Kurzemen, Latgalijan, Rigan, Zemgalen i Vidzemen.

== Eläjad ==
Latvijas elädas [[latvijalaižed]]. Vl 2014 valdkundan eläjiden lugu oli 1 997 500 ristitud<ref>[http://www.csb.gov.lv/en/statistikas-temas/population-key-indicators-30624.html Latvijan ristitišt vn 2014 1. päiväl semendkud. — Latvijan statistikan keskuzbüro (''csb.gov.lv'').] {{ref-en}}</ref>. Kaikiš suremb ristitišt oli 2 668 140 eläjad vl 1990, se poleni emigracijan tagut.

Rahvahad (2018): [[latvijalaižed]] — 62,2%, [[venänikad]] — 25,2%, [[vaugedvenälaižed]] — 3,2%, [[ukrainalaižed]] — 2,2%, [[pol'šanmalaižed]] — 2,1%, [[litvalaižed]] — 1,2%, toižed rahvahad — 1,6%, rahvahuden ozutandata — 2,3%.

Kodikelen mödhe (2011): [[latvijan kel']] — 56,3%, [[venäkel']] — 33,8%, toižed keled — 0,6%, märhapanendata — 9,3%.

Uskondan mödhe (2017): [[lüteranine jumalankodikund|lüteranad]] — 36,2%, riman [[katoline jumalankodikund|katolikad]] — 19,5%, [[ortodoksine hristanuskond|ortodoksižed hristanuskojad]] — 19,1%, toižed [[hristanuskond|hristanuskojad]] — 1,6%, toižed uskojad — 0,1%, märhapanendata i religijatomad — 23,5%.

Toižed järedad lidnad (enamba 50 tuh. ristituid vl 2011, surembaspäi penembha): [[Daugavpils]], [[Lepai]], [[Elgav]], [[Jurmal]]. Kaik om 77 Latvijan lidnad. Lidnalaižiden pala om 68,3% (2020).

== Ižanduz ==
Šingotadud postindustrialine ekonomik. Radnikoiden 7,7% oma ottud maižandushe, 24,1% ratas industrijas, 68,1% — holitišiden sferas (2016).

Latvijan ižandusen päsarakod oma [[bank]]ad, [[logistik]] (transportiruind da varažomad), [[turizm]], [[sömtegimišt]] sijaližel torhudel i elektrotehnižed tegimed.

Vl 2011 valdkundan päeksport oli [[elektromašiništ]] da [[mašin]]ad (12%), [[raud]] da [[teraz]] (11%), [[pu (material)|pumaterialad]] (7%); toine eksport oli [[zell'|zelläd]] (4%), [[sobad]] (3%), toižed metallad da tegesed niišpäi (2%).

Vl 2012 [[Litvanma]], [[Venäma]], [[Estinma]], [[Saksanma]] da [[Pol'šanma]] oliba valdkundan pätorguindpartnörikš.

== Homaičendad ==
<references />

== Irdkosketused ==
;Tobmuz
* [http://www.president.lv/?lng=en Latvijan Tazovaldkundan prezidentan oficialine sait (''president.lv'').] {{ref-lv}} {{ref-ru}} {{ref-en}}
* [http://www.saeima.lv/en Latvijan Tazovaldkundan parlamentan oficialine sait (''saeima.lv'').] {{ref-lv}} {{ref-en}} {{ref-fr}}
* [http://www.mk.gov.lv/en/?lang=1 Latvijan Tazovaldkundan ohjastusen oficialine sait (''mk.gov.lv'').] {{ref-lv}} {{ref-ru}} {{ref-en}}
* [http://www.am.gov.lv/en/ Latvijan Tazovaldkundan Röunantagaižiden azjoiden ministrusen oficialine sait (''am.gov.lv'').] {{ref-lv}} {{ref-ru}} {{ref-en}}
* [http://www.bank.lv/en/ Latvijan Keskuzbankan sait (''bank.lv'').] {{ref-lv}} {{ref-en}}

;Ühthine informacii valdkundas
* [http://www.csb.gov.lv/en Latvijan valdkundaližen statistikan radnikoičendan sait (''csb.gov.lv'').] {{ref-lv}} {{ref-en}}
* [http://www.latvia.travel/ Latvijan rahapanendan da šingotesen valdkundaližen agentusen turizman sait (''latvia.travel'').] {{ref-en}} {{ref-et}} {{ref-fi}} {{ref-de}} {{ref-ja}} {{ref-lv}} {{ref-lt}} {{ref-ru}} {{ref-sv}}
{{Commons|Latvia}}

{{Evrop}}

[[Kategorii:Latvii| ]]
