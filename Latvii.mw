{{Valdkund
| Nimi = Latvijan Tazovaldkund<br />Latvijas Republika
| Valdkundznam = Coat of Arms of Latvia.svg
| Flag = Flag of Latvia.svg
| Valdkundznam text = Latvijan valdkundznam
| Flag text = Latvijan flag
| Pälidn = Rig
| Eläjiden lugu = 1.997.500<ref>[http://www.csb.gov.lv/en/statistikas-temas/population-key-indicators-30624.html  Latvijan ristitišt (vl 2014 semendkun 1. päiväl). — Latvijan statistikan keskuzbüro (Csb.gov.lv).] {{ref-en}}</ref>
| Voz' = 2014
| Pind = 64.589<ref>[https://www.cia.gov/library/publications/the-world-factbook/geos/lg.html Latvijan pind. — Mail'man faktoiden kirj (Cia.gov).] {{ref-en}}</ref>
| Kart = EU-Latvia.svg
| Kel' = [[latvijan kel'|latvijan]]
| Valdkundan pämez' = [[Raimonds Vējonis]]
| Päministr = [[Straujuma Laimdota|Laimdota Staujuma]]
| Religii = [[hristanuskond]]
| Valüt = [[evro]] (€) (EUR)<ref>Edel 2014 vot — [[latvijan lat]].</ref>
| Internet-domen = [[.lv]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +371
| Aigvö = tal'vel [[UTC]]+2,<br />kezal [[UTC]]+3
}}
'''Latvii''' vai '''Lätänma''' ([[latvijan kel'|latv.]]: ''Latvija''), oficialižikš '''Latvijan Tazovaldkund''' ([[latvijan kel'|latv.]] ''Latvijas Republika''), om valdkund [[Evrop]]an pohjoižes, [[Baltijan meri|Baltijan meren]] randal. Pälidn da kaikiš suremb lidn om [[Rig]].

Vspäi 2004 valdkund om [[PAKO]]:n da [[EÜ]]:n ühtnijaks.

== Istorii ==
Latvii tedoti ičeze ripmatomudes vl 1918 kül'mkun 18. päiväl [[Venälaine imperii|Venälaižes imperijaspäi]].

Vl 1934 sodakukerduz oli Latvijas.

Vozil 1940-1991 Latvii oli [[NSTÜ|Nevondkundaližen Ühtištisen]] palaks. Latvijan käskusišton mödhe, se oli okkupacii. Toštripmatomuden dat om 21. eloku 1991.

Jäl'gmäine Konstitucii<ref>[http://www.satv.tiesa.gov.lv/?lang=3&mid=8 Latvijan Konstitucijan tekst vl 2009. — Satv.tiesa.gov.lv.] {{ref-ru}} {{ref-lv}} {{ref-en}}</ref><ref>[https://en.wikisource.org/wiki/Constitution_of_Latvia Latvijan Konstitucijan tekst vl 2002 Vikipurtkiš.] {{ref-en}}</ref> ([[latvijan kel'|latv.]]: ''Satversme'') oli vahvištadud Konstitucižel Suimal vl 1922 uhokun 15. päiväl da tuli väghe sil-žo vodel kül'mkun 7. päiväl, sen vägi oli udištadud vl 1993.

== Geografijan andmused ==
[[Fail:Latvija fizGeogr.jpg|thumb|left|250px|Latvijan reljefan kart.]]
Latvijan oma mavaldkundröunad [[Estinma]]nke pohjoižes (röunan piduz — 333 km), [[Venäma]]nke päivnouzmas (332 km), [[Vaugedvenäma]]nke suvipäivnouzmas (161 km) da [[Litvanma]]nke suves (544 km). Ühthine röunoiden piduz om 1370 km. Valdkundan päivlaskmaižed da lodehližed randad lainištab [[Baltijan meri]]. Randanpird om 498 km pitte.

Reljef om tazo, ülüded da alangištod vajehteldas keskneze. Valdkundan kaikiš korktemb čokkoim om [[Gaizin'kalns]]-kukkaz (312 m). Surembaižed joged oma [[Gauj]] da [[Daugav]] ([[Päivlaskmaine Dvin]]). Kaik om 12 tuhad joged da 3 tuhad järved valdkundas.

Klimat om [[ven vö|ven]] Baltijan meren, järghine pil'višt om paksus. Vilukun kesklämuz om -3...-7°C, heinkun kesklämuz — +15...+17°C.

Londuseližed varad oma [[turbaz]], [[mouckivi]], [[dolomit]], [[lete]], [[jartal']], [[mec]] (56% territorijad), [[mahuz]], [[gidroenergii]], [[kala]].

== Politine sistem ==
[[Fail:Flickr - Saeima - 4.maijs Saeimā (6).jpg|thumb|right|250px|Latvijan parlamentan pert' [[Rig]]as.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om valitud Suimal prezident ([[latvijan kel'|latv.]] ''Valsts prezidents''). Hänen valdatusiden strok om 4 vot, ühten kahtenden strokun om voimuz. Prezident paneb radnikusele märitud ristitud formiruimha ohjastust.

Käskusenandai organ om üks'kodine parlament — Latvijan Suim ([[latvijan kel'|latv.]] ''Saeima''), kudamban 100 ühtnijad Latvijan rahvahanikad täuziden oiktusidenke valitas 4 vodeks.

Järgvaličendad parlamentha oliba vl 2014 redukun 4. päiväl. Nügüdläine prezident om [[Andris Berzin'š]] vspäi 2011 kezakun 2. päiväspäi. Prezidentan järgvaličendad Suimas oliba vl 2015 kezakun 3. päiväl, i uz' [[Raimonds Vejonis]]-prezident tuleškandeb radho heinkun 8. päiväspäi. [[Laimdota Staujuma]] om päministraks vl 2014 vilukun 22. päivälpäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Latvijan administrativiž-territorialine jagand]].''

Latvii alajagase 110 agjaha (üks'lugu [[latvijan kel'|latv.]]: ''novads'') da 9 lidnha tazovaldkundan alištusenke (üks'lugu [[latvijan kel'|latv.]]: ''republikas pilsēta''). Toižed agjad alajagadas volostihe (üks'lugu [[latvijan kel'|latv.]]: ''pagasts''), toižed agjad oma jagamatomad.

Mugažo valdkund alajagase 5 statistižhe regionha.

== Eläjad ==
Latvijas elädas [[latvijalaižed]].

Toižed järedad lidnad (enamba 50 tuh. ristitud vl 2011, surembaspäi penembha): [[Daugavpils]], [[Lepai]], [[Elgav]], [[Jurmal]]. Kaik om 77 Latvijan lidnad.

== Ižanduz ==
Latvijan ižandusen päsarakod oma [[bank]]ad, [[logistik]] (transportiruind da varažomad), [[turizm]], [[sömtegimišt]].

Vl 2011 valdkundan päeksport oli [[elektromašiništ]] da [[mašin]]ad (12%), [[raud]] da [[teraz]] (11%), [[pu (material)]] (7%); toine eksport oli [[zell'|zelläd]] (4%), [[sobad]] (3%), toižed metallad da tegesed niišpäi (2%).

Vl 2012 [[Litvanma]], [[Venäma]], [[Estinma]], [[Saksanma]] da [[Pol'šanma]] oliba valdkundan pätorguindpartnörikš.

== Homaičendad ==
<references />

== Irdkosketused ==
* [http://www.president.lv/?lng=en Latvijan Tazovaldkundan prezidentan oficialine sait.] {{ref-lv}} {{ref-ru}} {{ref-en}}
* [http://www.saeima.lv/en Latvijan Tazovaldkundan parlamentan oficialine sait.] {{ref-lv}} {{ref-en}} {{ref-fr}}
* [http://www.mk.gov.lv/en/?lang=1 Latvijan Tazovaldkundan ohjastusen oficialine sait.] {{ref-lv}} {{ref-ru}} {{ref-en}}
* [http://www.am.gov.lv/en/ Latvijan Tazovaldkundan Röunantagaižiden azjoiden ministrusen oficialine sait.] {{ref-lv}} {{ref-ru}} {{ref-en}}
* [http://www.csb.gov.lv/en Latvijan valdkundaližen statistikan radnikoičendan sait.] {{ref-lv}} {{ref-en}}
* [http://www.bank.lv/en/ Latvijan Bankan sait.] {{ref-lv}} {{ref-en}}
* [http://www.latviatourism.lv/ Latvijan Turizman valdkundaližen agentusen sait.] {{ref-lv}} {{ref-ru}} {{ref-en}} {{ref-de}} {{ref-ja}}

{{Evrop}}

[[Kategorii:Latvii| ]]
