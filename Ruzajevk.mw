{{Eländpunkt
 | Nimi = Ruzajevk<br />Рузаевка <small>(ven.)</small><br />Оразай ош <small>(erz.)</small><br />Орозай Ош <small>(mokš.)</small>
 | Lidnanznam = Ruzaevka COA (2020).png
 | Flag = Flag of Ruzayevka.png
 | Lidnanznam text = Ruzajevkan lidnanznam
 | Flag text = Ruzajevkan flag
 | Valdkund = Venäma
 | Eläjiden lugu = 44,291
 | Voz' = 2020
 | Pind = 26.55
 | Fail = Ruzaevka1.jpg
 | Pämez' = Aleksei Domnin<br/>(kül'mku 2019—)
 | Telefonkod = +7-83451-xx-xxx
 | Avtokod = 13. 113
 | Aigvö = [[UTC]]+3 ([[MSK]]+0)
}}
'''Ruzajevk''' ({{lang-ru|Рузаевка}}, {{lang-myv|Оразай ош}}, {{lang-mdf|Орозай Ош}}) om [[Venäma]]n lidn da raudtesol'm [[Mordovijan Tazovaldkund]]an keskuzpalan suves. Ruzajevk om tazovaldkundan kahtenz' surtte lidn, [[Saransk]]an suvipäivlaskmaine ezilidn. Om [[Ruzajevkan rajon]]an lidnankund da administrativine keskuz.

== Istorii ==
Eländpunkt mainitase ezmäižen kerdan vl 1631 kuti lahjoitud külä [[Kasimov]]an eläjale — Urozai Tonkačev-murzale. Hänen nimen mödhe nimitihe-ki küläd. Vl 1937 žilo sai lidnan statusad.

Ruzajevkan tegimil tehtas nenid tegesid: avto[[cistern]]ad da cistern[[vagon]]ad, plastiktorved da tegesed, mašiništ maižanduzlikkuimiden täht, [[savič]], specialižed sobad. Sömtegimišton edheotandad (maidproduktad i kanamunad).

== Geografijan andmused ==
Lidn seižub Pišl'-jogen ({{lang-myv|Пишля}}) lanktendan sijas [[Insar (jogi)|Insar-jogehe]] ([[Volg]]an bassein), 169 m keskmäižel korktusel valdmeren pindan päl. Matkad [[Saransk]]an keskushesai om 25 km pohjoižpäivnouzmha.

Ruzajevk om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 47 523 ristitud, rajonan ristitišton seičeme kümnendest. Kaikiš suremb ristitišt oli enamba 50 tuhad eläjid vll 1982−2001 (53 tuh. rist. vl 1987).

Rahvahad: [[venälaižed]], [[mokšalaižed]], [[erzälaižed]], [[totarlaižed]].

[[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/7733 Ruzajevkan pühäpertid ''sobory.ru''-saital.] {{ref-ru}}</ref> oma olmas lidnas: ph. Stroican päjumalanpert' (om saudud vll 2009−2012), kaks' jumalanpertid i Jumalanmaman Kazanin jumalaižen časoun'.

Professionaližen opendusen aluzkundad oma Ruzajevkan raudten i lidnan transportan tehnikum<ref>[http://rgpt.ru/ Ruzajevkan raudten i lidnantransportan tehnikuman sait (''rgpt.ru'').] {{ref-ru}}</ref> i Saranskan politehnižen tehnikuman Ruzajevkan palakund.

Edeline lidnan Administracijan pämez' om Valerii Rodionov (kül'mku 2016 — sügüz'ku 2019).

== Galerei ==
<gallery mode="packed" heights="125px">
Ленин города Рузаевка.jpg|Ruzajevkan rajonan tobmuden sauvuz (2018)
Паровоз "Лебедянка" на привокзальной площади.jpg|Jumalanmaman Kazanin jumalaižen časoun' i puruvedim-muštnik torgul läz vagzalad, vn 2014 nägu
Ruzayevka, Mordovia, Russia - panoramio.jpg|Elektrusen järgenduzstancii vl 2015
Ruzaevka station2.jpg|Ruzajevk-raudtestancii vl 2018
</gallery>

== Homaičendad ==
<references />

== Irdkosketused ==
* [http://www.ruzaevka-rm.ru/village/view/2 Lidnankundan lehtpoled Ruzajevkan rajonan tobmuden aluzkundoiden oficialižel saital (''ruzaevka-rm.ru'').] {{ref-ru}}
{{Commons|Category:Ruzayevka}}

{{Mordovijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Mordovijan Tazovaldkundan lidnad]]
[[Kategorii:Ruzajevkan rajon|*]]
