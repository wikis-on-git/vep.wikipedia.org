{{Eländpunkt
 | Nimi = Outokumpu
 | Lidnanznam = Outokumpu.vaakuna.svg
 | Flag =
 | Lidnanznam text = Outokumpun lidnanznam
 | Flag text = Outokumpun flag
 | Valdkund = Suomenma
 | Eläjiden lugu = 6,679
 | Voz' = 2020-01-01
 | Pind = 584.06
 | Fail = View towards east-northeast from tower of old Outokumpu mine.jpg
 | Pämez' = Pekka Hüvönen<br />(2010—.<br />''Pekka Hyvönen'')
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Outokumpu''' (mugažo [[suomen kel'|suomen]] i [[ročin kel'|ročin]] kelil) om [[Suomenma]]n lidn da lidnankund valdkundan keskuzpalan suvipäivnouzmas. Se om [[Pohjoižkarjal]]-agjan kaikiš penemb lidnankund videspäi eläjiden lugun mödhe.

== Istorii ==
Municipalitetan aluz om pandud vl 1865 ''Kuusjärvi''-nimitusenke. Vl 1910 löutihe [[vas'k]]en varoid, i vas'kentegim radaškanzi severziš-se voziš. Kaivuz radoi vll 1913−1989. Vl 1932 «[[Outokumpu (kompanii)|Outokumpu]]»-kompanijan (nüg. [[teraz|terasen]] tegii, päfater sijadase [[Espoo]]s) aluz om pandud kaivudenno, se oli valdkundaline eziauguižešti. Vspäi 1956 municipalitet nimitase nügüdläižikš. Kätihe lidnanvuiččeks ({{lang-fi|kauppala}}) vl 1968. Kund sai lidnan statusad (''kaupunki'') vl 1977.

Outokumpu šingotase industrialižel puištol<ref>[http://outokummunteollisuuskyla.fi/ Lidnan industrialižen puišton sait (''outokummunteollisuuskyla.fi'').] {{ref-fi}} {{ref-en}} {{ref-ru}}</ref> (vspäi 1979, metallan da toižiden materialiden ümbriradmine mašinoil luguprogramohjandusenke) i turizmal (vanh kaivuz, londuseline i sportivine).

== Geografijan andmused ==
Lidn sijadase agjan päivlaskmaiženno röunanno, Viinijärven randal (135 km², 79 m ü.m.t.). Matkad agjan [[Jogensu (lidn)|Jogensu]]-keskushesai om 40 km päivnouzmha orhal, 47 km avtotel vai raudtel, [[Hel'sinki]]-pälidnhasai om 358 km suvipäivlaskmha orhal, 426 km avtotedme vai raudtedme. Toižed lähembaižed lidnad oma [[Varkaus]] (Pohjoižsavo) 74 km suvipäivlaskmha orhal vai 109 km avtotedme, i [[Kuopio]] (Pohjoižsavo) 71 km päivlaskmha orhal, 93 km avtotedme vai raudtedme. «Jogensu — Kuopio»-raudtekeskust läbitab Outokumpud.

Vl 2020 lidnankundan pind — 584,06 km², sidä kesken kuiv ma 445,83 km², vezi i sokaz tahond ottas ühesandest (138,23 km²).

== Eläjad ==
Vl 1980 lidnankundan eläjiden lugu oli 10 312 ristitud (kaikiš suremb ristitišt vspäi 1980), vl 2010 — 7 411 ristitud. Kaks' ristitud koumespäi elädas lidnankundan keskuses.

Mamankelen mödhe (2016): suomen kel' — 96,5%, ročin kel' — 0,1%, toižed keled — 3,4%.

== Galerei ==
<gallery mode="packed" heights="125px">
Outokummun kaupungintalo 2.jpg|Lidnan ohjastusen pert'
Outokummun ortodoksinen kirkko.JPG|Outokumpun Pühän Hengen [[ortodoksine hristanuskond|ortodoksine]] jumalanpert'<br />(om saudud vl 1954, vn 2011 nägu)
Outokumpu Old Mine 4.jpg|Outokumpu-kaivuden muzei<br />(vspäi 1982)
Outokummun rautatieasema.JPG|Outokumpun raudtestancijan sauvuz<br />vl 2008
</gallery>

== Homaičendad ==
<references />

== Irdkosketused ==
* [http://www.outokummunkaupunki.fi/ Lidnan tobmuden sait (''outokummunkaupunki.fi'').] {{ref-fi}} {{ref-en}}
{{Commons|Category:Outokumpu}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižkarjal]]
