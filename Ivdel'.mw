{{Eländpunkt
 | Nimi = Ivdel'<br/>Ивдель
 | Lidnanznam = Coat of arms of ivdel (russia).jpg
 | Flag = Flag of Ivdel (Sverdlovsk oblast).svg
 | Lidnanznam text = Ivdelin lidnanznam
 | Flag text = Ivdelin flag
 | Valdkund = Venäma
 | Eläjiden lugu = 15,244
 | Voz' = 2021
 | Pind = 50
 | Fail =
 | Pämez' = Vladimir Mihel'<br />(tal'vku 2020—)
 | Telefonkod = +7-34386-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Ivdel' ''' ({{lang-ru|Ивдель}}, {{lang-mns|Сапсаус}}) om [[Venäma]]n lidn [[Sverdlovskan agj]]as. Se om agjan kaikiš pohjoižemb lidn, [[Ivdelin lidnümbrik]]on administrativine keskuz, mülüb sihe.

== Istorii ==
Vspäi 1589 Loz'van lidnuz ({{lang-ru|Лозьвинский городок}}) oli olmas Ivdel'-jogensun randal, ezmäine puine lidnuz Uralan taga. Eländpunktan aluz om pandud vl 1831 kuti ''Nikito-Ivdel' ''-žilo (vai ''Šapš'', ven. ''Шапша'') [[kuld|kuldkivendon]] samižen fabrikanno Šapš-jogen lanktendan sijas Ivdelihe, vides kilometras ülezjogen nügüdläižes lidnaspäi. Vl 1849 sirtihe žilod nügüd'aigažhe sijha. Vl 1924 udesnimitihe žilod nügüdläižikš. Vn 1943 28. päiväl semendkud anttihe Ivdelile lidnan statusad. Vspäi 1963 lidn alištub agjan tobmudele oikti.

Ivdel' šingotase mecan ümbriradmižel, magistraližiden gazanveimiden holitusel i kolonijoil türmatud mehiden täht.

== Geografijan andmused ==
Lidn sijadase ühtennimižen jogen hural randal tobjimalaz (116 km pitte, [[Loz'v]]an oiged ližajogi, [[Ob'|Obinjogen]] hurapol'ne bassein), [[Uralmäged|Pohjoižen Uralan]] pautkiden taga, 80 m ü.m.t. keskmäižel korktusel. Ivdel'-1 i Ivdel'-2 raudtestancijad oma «[[Serov (lidn)|Serov]] — [[Nägan']]» keskustal, ned seištas Ivdel'-jogen erazvuiččil randoil 2 km suvhe lidnan päterritorijaspäi. Matkad [[Jekaterinburg]]hasai om 425 km suvhe orhal, 520 km avtotedme vai raudtedme. Lähembaine lidn om [[Severoural'sk]] 66 km suvhe orhal vai 81 km avtol, voib sadas raudtel-ki (200 km) Serovan kal't.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 775 ristitud, lidnümbrikon koume nelländest. Kaikiš suremb lidnan ristitišt oli 28 000 eläjid vodel 1967.

Rahvahad (2010, ozutadud rahvahudenke): [[venälaižed]] — 90,7%, [[saksalaižed]] — 2,7%, [[ukrainalaižed]] — 1,9%, [[totarlaižed]] — 1,1%, toižed rahvahad — 3,6%.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/9240 Ivdelin pühäpertid ''sobory.ru''-saital.] {{ref-ru}}</ref> (niišpäi üks' — kolonijan territorijal) i [[islam]]an mečet' (kolonijas) oma olmas lidnas.

Uralan tegimištoliž-ekonomižen tehnikuman filial (Jekaterinburg) om professionaližen opendusen aluzkundaks.

Edeline lidnan pämez' om Pötr Sokolük (2001 — sügüz'ku 2020).

== Homaičendad ==
<references />

== Irdkosketused ==
* [http://www.admivdel.ru/ Lidnan da sen ümbrikon oficialine sait (''admivdel.ru'').] {{ref-ru}}
{{Commons|Category:Ivdel}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Ivdelin lidnümbrik|*]]
