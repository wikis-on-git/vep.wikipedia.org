{{1000}}{{A10000}}
{{Personalii
| изображение = Basho by Hokusai-small.jpg
| описание изображения = Basön portret, 17. voz'sadan lop,<br /><small>tegii om [[Hokusai]]</small>}}
'''Basö''' ({{lang-ja|芭蕉}} «bananpu») vai '''Macuo Basö''' ({{lang-ja|松尾 芭蕉}}), nimi sündundan jäl'ghe — '''Macuo Kinsaku''' ({{lang-ja|松尾 金作}}; sünd. 1644, Ueno, [[Iganlidn|Igan provincii]], nüg. [[Mien prefektur]], [[Japonii]] — kol. 28. kül'mku 1694, [[Osak]], Japonii), norudes — '''Matsuo Tüemon Munefusa''' ({{lang-ja|松尾 忠右衛門 宗房}}), oli [[Edo (aig)|Edo-pordon]] kaikiš tetabamb [[Japonii|japonijalaine]] runokirjutai.

== Sädamine ==
Ühtni [[haiku]]-žanran sündnundha, mülüti filosofišt südäint komižhe [[renga|renganžanrha]]. Hen koveritomuz i čomakulun garmonii oma Basön runoiden pirdoikš. Tulnu Kitaišpäi [[dzen]]-openduz valatoiti runokirjutajan mail'mannägendad, i hänen runod abutiba opendusele šingotadas Japonijas. Basön stil' märiči japonižen runoišton šingotest kahtes sadas vodes.

Runokirjutai sädi 7 ontologijad ičeze openikoidenke: «''Tal'veližed päiväd''» (1684), «''Keväz'ližed päiväd''» (1686), «''Väl'dünu pöud''» (1689), «''Tikv kurkunke''» (1690), «''Oblezjanan ol'gesine vihmsoba''» (1. kirj 1691, 2. kirj 1698), «''Havad hilenke''» (1694).

== Biografii ==
Macuo oli sündnu [[samurai]]n kanzha koumanden lapsen kuden keskes i noremban poigan. Tat i veik openziba elokahambid samurajid kalligrafijale, i Kinsaku sai hüväd opendust laps'aigan. Hän oli 13-vozne, konz tat koli. Oli kazakoiš toižel elokahal Todo Jositada-samurajal ({{lang-ja|藤堂良忠}}, 1642−1666) i openui ühten aigan runoišton čomamahtod [[Kioto]]s vspäi 1664. Molembad ottiba psevdonimid (Basö ende oli Sōbō 宗房, Munafusa-nimen kitaine lugend) da sädiba runoid toižidenke ühtes, no Jositada koli edel aigad.

Vspäi 1672 Basö eli [[Tokio|Edos]], radoi valdkundmehel, sid' runoišton opendajal. Openikad sauvoiba pupert'kulušt runokirjutajale i ištutiba bananpud senno, se tuli mel'he opendajale i hän oti Basö-psevdonimad. Vodele 1680 sädajan škol lugi kaks'kümne openikad. Matkazi [[Tokaido]]dme, sai arvostust da tetabut. Putui Osakha elon lopus, kus koli-ki.

== Homaičendad ==
<references/>

{{stub}}
[[Kategorii:Japonijan runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Mien prefekturha]]
[[Kategorii:Kolnuded Osakas]]
