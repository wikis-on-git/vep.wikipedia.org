{{Eländpunkt
 | Nimi = Timišoar<br />Timișoara
 | Lidnanznam = ROU TM Timisoara CoA.svg
 | Flag = 
 | Lidnanznam text = Timišoaran lidnanznam
 | Flag text = 
 | Valdkund = Romanii
 | Eläjiden lugu = 332,983
 | Voz' = 2016
 | Pind = 130.5
 | Fail = Timisoara PiataVictoriei.jpg
 | Pämez' = Nikolae Robu<br/>(heinku 2012—)
 | Telefonkod = +40-(0)256/356
 | Aigvö = tal'vel [[UTC]]+2,<br />kezal [[UTC]]+3
}}
'''Timišoar''' ({{lang-ro|Timișoara}} [timiˈʃo̯ara], {{lang-hu|Temesvár}} [ˈtɛmɛʃvaːr]) om [[Romanii|Romanijan]] koumanz' surtte lidn, sijadase valdkundan päivlaskmas. Se om [[Timišan ümbrik]]on administrativine keskuz.

== Istorii ==
Eländpunkt mainitase ezmäižen kerdan Aradan aigkirjas kuti ''Temesiense-lidnuz'' ({{lang-la|Castrum Temesiense}}) vl 1177. Om nimitadud lähižen Timiš-jogen mödhe, no nügüd' seižub Begei-jogen randoil ([[Dunai]]n bassein). Mad'jarine ''Temesvár'' sai lidnanznamad vl 1365. Vll 1552−1716 oli mülünu [[Ottomanan imperii|Ottomanan imperijha]]. Vspäi 1919 Timišoar om Romanijan palaks. [[Toine mail'man soda|Toižen mail'man sodan]] aigan gitleranvastaine koalicii bombardirui lidnad lujas.

Timišoar šingotase neniden tavaroiden tehmižel: avtošinad ([[Continental]]), tehnižed gazad ([[Linde Group]]), avtopalad, kodihimii ([[Procter & Gamble]]).

== Geografijan andmused ==
Lidn sijadase Timišan i Begein ühthejoksmusenno, 90 m ü.m.t. keskmäižel korktusel. Voib olda 6-ballaižid manrehkaidusid. Lähembaine järed lidn om [[Belgrad]] (Serbijan pälidn) 120 km suvipäivlaskmha orhal.

== Eläjad ==
Vn 2011 Romanijan rahvahanlugemižen mödhe lidnan eläjiden lugu oli 319 279 ristitud. Kaikiš suremb lidnan ristitišt oli 334 115 eläjad vl 1992.

Vn 2011 Romanijan rahvahanlugemižen mödhe (enamba 0,4%) eläjiden 86,8% oma [[romanijalaižed]], 5,1% — [[mad'jaralaižed]], 1,4% [[saksalaižed]], 1,3% [[serbalaižed]], 0,7% [[čiganalaižed]], 4,7% — toižed rahvahad.

== Homaičendad ==
<references />

== Irdkosketused ==
* [http://www.primariatm.ro/ Lidnan tobmuden aluzkundoiden oficialine sait (''primariatm.ro'').] {{ref-ro}} {{ref-en}} {{ref-de}}
{{Commons|Timișoara}}

[[Kategorii:Timišoar| ]]
[[Kategorii:Romanijan lidnad]]
[[Kategorii:Eländpunktad kirjamišton mödhe]]
[[Kategorii:Timišan ümbrik|*]]
