{{1000}}
[[Fail:The Earth seen from Apollo 17.jpg|pisi|200px|Apolon-17:n Man fotokuva]]
[[Fail:Earth symbol.svg|30px|hura|Man astronomine znam]]
'''Ma''' ([[Latinan kel'|latinan kelel]]: ''Terra'') om koumanz' [[planet]] [[Päiväine|Päiväižespäi]] lugeden [[Päiväižen sistem]]as, kaikiš jaredamb diametran, vedadusen da ninevusen mödhe Maižen gruppan planetoiden ([[Merkurii (planet)|Merkurii]], [[Vener (planet)|Vener]], Ma i [[Mars (planet)|Mars]]) keskes. Matk Maspäi Päiväižehesai om 149 597 887 kilometrad vai 1 astronomine ühtnik. Planet punose ümbri Päiväižes da tegeb kogonaižen punondan 365,26 päiviš. Mugažo se punose ümbri ičeze värtmudes da tegeb kogonaine punond 23 časuiš 56 minutoiš i 4.091 sekundoiš. Mal om üksjäine londuseline sputnik — [[Kudmaine]]. Keskmäine matk Maspäi Kudmaižhesai om läz 384 400 kilometrad. Mal om ičeze atmosfer, kudambha mülüdas azot (78,08 %), kislorod vai hapanik (20,95 %), argon (0,93 %) i toižed elimentad.

Man pind om 510 072 000 nellikkilometrad. Läz hänen 70,8 procentad om [[Vezi|Veden]] Manvaldmeri (okean). Manvaldmerhe mülüdas [[Atlantine valdmeri|Atlantine]], [[Indine valdmeri|Indine]], [[Jävaldmeri|Jä-]], [[Suvivaldmeri|Suvi-]] da [[Tün' valdmeri|Tün']] valdmered. Valdmered da kanalad jagadas kuivmad kontinentoihe: ned oma [[Afrik]], [[Antarktid]], [[Avstralii (kontinent)|Avstralii]], [[Evrazii]], [[Pohjoižamerik]], [[Suviamerik]]. Tedoližed andmused ozutadas, miše Ma om sänus Päiväižen sumegusespäi läz 4,54 milliardad vot tagaze. Elo om tulnu Male läz 3,5 milliardad vot tagaze.

{{stub}}

[[Kategorii:Planetad]]
[[Kategorii:Ma]]

[[new:बँग्वारा]]
