{{1000}}
{{Znamoičendad|Ma (znamoičendad)}}
[[Fail:The Earth seen from Apollo 17.jpg|pisi|200px|Apolon-17:n Man fotokuva.]]
[[Fail:Earth symbol.svg|30px|hura|Man astronomine znam.]]
'''Ma''' ([[latinan kel'|latinan kelel]]: ''Terra'') om koumanz' [[planet]] [[Päiväine|Päiväižespäi]] lugeden [[Päiväižen sistem]]as, kaikiš jaredamb diametran, vedusen da tihedusen mödhe Maižen gruppan planetoiden ([[Merkurii (planet)|Merkurii]], [[Vener (planet)|Vener]], Ma i [[Mars (planet)|Mars]]) keskes. Matk Maspäi Päiväižehesai om 149 597 887 kilometrad vai 1 [[astronomine ühtnik]]. Planet punose ümbri Päiväižes da tegeb kogonaižen punondan 365,26 päiviš. Mugažo se punose ümbri ičeze värtmudes da tegeb kogonaine punond 23 časuiš 56 minutoiš i 4.091 sekundoiš. Mal om üks'jäine londuseline kaimdai — [[Kudmaine]]. Keskmäine matk Man keskusespäi Kudmaižen keskushesai om läz 384 467 kilometrad. Mal om ičeze atmosfer, kudambha mülüdas [[azot]] (78,08 %), [[hapanik]] (20,95 %), [[argon]] (0,93 %) i toižed elementad.

Man pind om 510 072 000 nellikkilometrad. Necišpäi 70,8 procentad om [[Manvaldmeri|Manvaldmeren]] [[vezi|veded]]. Manvaldmerhe mülüdas [[Atlantine valdmeri|Atlantine]], [[Indine valdmeri|Indine]], [[Jävaldmeri|Jä-]], [[Suvivaldmeri|Suvi-]] da [[Tün' valdmeri|Tün']] valdmered. Valdmered da sal'med jagadas kuivmad kontinentihe: ned oma [[Afrik]], [[Antarktid]], [[Avstralii (kontinent)|Avstralii]], [[Evrazii]], [[Pohjoižamerik]], [[Suviamerik]]. Tedoližed andmused ozutadas, miše Ma om sänus [[Päiväine|Päiväižen]] sumegusespäi läz 4,54 milliardad vozid tagaze. Elo om tulnu Male läz 3,5 milliardad vozid tagaze.

{{stub}}

[[Kategorii:Ma| ]]
[[Kategorii:Planetad]]
[[Kategorii:Geologii|*]]
[[Kategorii:Päiväižen sistem]]
