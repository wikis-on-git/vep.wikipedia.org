{{1000}}
{{Znamoičendad|Ma (znamoičendad)}}
[[Fail:The Earth seen from Apollo 17.jpg|thumb|right|250px|[[Apollon-17]]:n Man fotokuva.]]
[[Fail:Earth symbol.svg|thumb|left|100px|Man astronomine znam.]]
'''Ma''' ([[latinan kel'|latinan kelel]]: ''Terra'') om koumanz' [[planet]] [[Päiväine|Päiväižespäi]] lugeden [[Päiväižen sistem]]as, kaikiš jaredamb diametran da vedusen mödhe Maižen gruppan planetoiden ([[Merkurii (planet)|Merkurii]], [[Vener (planet)|Vener]], Ma i [[Mars (planet)|Mars]]) keskes, tihedusen (ninevusen) mödhe — sisteman kaikiden planetoiden keskes. Matkad Maspäi Päiväižhesai om 149 597 887 kilometrad vai 1 [[astronomine ühtnik]]. Planet punose Päiväižes ümbri da tegeb kogonašt pörut 365,26 päiviš. Mugažo se punose ičeze värtmudes ümbri da tegeb kogonašt pörut 23 časus 56 minutas i 4.091 sekundas. Mal üks'jäine londuseline kaimdai om — [[Kudmaine]]. Keskmäine matk Man keskusespäi Kudmaižen keskushesai om läz 384 467 kilometrad. Mal ičeze atmosfer om, mülüdas sihe [[azot]] (78,08 %), [[hapanik]] (20,95 %), [[argon]] (0,93 %) da toižed elementad.

Man pind om 510 072 000 nellikkilometrad. Necišpäi 70,8 procentad om [[Manvaldmeri|Manvaldmeren]] [[vezi|veded]]. Mülüdas Manvaldmerhe: [[Atlantine valdmeri|Atlantine]], [[Indine valdmeri|Indine]], [[Jävaldmeri|Jä-]], [[Suvivaldmeri|Suvi-]] da [[Tün' valdmeri|Tün']] valdmered. Valdmered da sal'med jagadas kuivmad kudhe kontinentha, ned oma [[Afrik]], [[Antarktid]], [[Avstralii (kontinent)|Avstralii]], [[Evrazii]], [[Pohjoižamerik]] i [[Suviamerik]].

Tedoližed andmused ozutadas, miše Ma om sänus [[Päiväine|Päiväižen]] sumegusespäi läz 4,54 milliardad vozid tagaze. Elo om tulnu Male läz 3,5 milliardad vozid tagaze.

{{Commons|Earth}}

{{stub}}
[[Kategorii:Ma| ]]
[[Kategorii:Astronomižed objektad kirjamišton mödhe]]
[[Kategorii:Geologii|*]]
[[Kategorii:Päiväižen sistem]]
