{{Venälaižen Federacijan subjekt
|Nimi           = Astrahanin agj
|Venälaine nimi = Астраханская область
|Flag           = [[Fail:Flag of Astrakhan Oblast.svg|150px|Astrahanin agjan flag]]
|FSCoA          = [[Fail:Coat of Arms of Astrakhan Oblast.svg|110px|Astrahanin agjan znam]]
|FlagLnk        = Astrahanin agjan flag
|CoALnk         = Astrahanin agjan znam
|FSMap          = [[Fail:Map of Russia - Astrakhan Oblast.svg|250px]]
|FSCtrWhat      = Pälidn
|FSCtrNm        = [[Astrahan']]
|AreaRnk        = 54
|TotArea        = 49024
|WaterPrcnt     = 13.96
|PopRnk         = 51
|Eläjiden lugu  = 1,017,514
|PopCtDate      = 2018
|PopDens        = 20.76
|GDPRnk         = 55
|GDP            = 338,7
|GDPCtDate      = 2016
|GDP(PPP)       = 332,4
|FedDistrNm     = Suvine
|EcRegNm        = Volganrandaline
|CadNo          = 30
|OfLangs        = [[venäkel']]
|HeadTtl        = Gubernator
|HeadNm         = [[Žilkin Aleksandr|Aleksandr Žilkin]]
|ViceTtl        = Ohjastusen ezimez'
|ViceNm         = [[Sultanov Rasul|Rasul Sultanov]]
|LegislTtl      = Agjan Duman ezimez'
|LegislNm       = [[Martinov Igor'|Igor' Martinov]]
|FSAnthem       = 
|Domain         = 
|MSK            = [[UTC]]+4 ([[MSK]]+1)
}}
'''Astrahanin agj''' ({{lang-ru|Астраханская область}}, {{lang-kk|Астрахан облысы}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline suviümbrik|Federaližhe suviümbrikho]].

Agjan pälidn da kaikiš suremb lidn om [[Astrahan']] (agjan ristitišton läz pol't).

== Keled ==
Valdkundkel' om üks'jäine — [[venäkel']].

== Istorii ==
Astrahanin agj om olmas vs 1943 tal'vkun 27. päiväspäi.

Astrahanin agjan Päkäskuz<ref>[http://constitution.garant.ru/region/ustav_astrah/ Astrahanin agjan Päkäskusen tekst // ''Constitution.garant.ru''.] {{ref-ru}}</ref> om vahvištadud vn 2007 9. päiväl sulakud Agjan Duman ezitajil da om väges nügüd' äiluguižidenke vajehtusidenke. Se vajehti enttušt Päkäskust, kudamb oli vahvištadud vn 1997 28. päiväl keväz'kud.

== Geografijan andmused ==
[[Fail:Relief Astrakhanskaya.png|thumb|left|250px|Astrahanin agjan reljefan kart.]]
Astrahanin agj levigandeb [[Volg]]an da [[Ahtub]]an alangištos. Agj röunatab [[Kazahstan]]anke päivnouzmas (sen [[Päivlaskmaiž-Kazahstanan agj]]anke), [[Kalmikijan Tazovaldkund]]anke päivlaskmas da [[Volgogradan agj]]anke pohjoižes. Agjan suvižed randad lainištab [[Kaspijan meri]].

Reljef om kukhikaz lodehes da alangoikaz suves. Kaikiš korktemb čokkoim om [[Sur' Bogdo]]-kukkaz (161,9 m). Kaikiš alahaižemb om Kaspijan meren kendäk (−27 m).

Klimat om kontinentaline kuiv. Keza om räk. Tal'vel sulasä oleskeleb paksus. Paneb sadegid 200..300 mm vodes, sulakul-heinkul tobjimalaz.

Londuseližed varad oma [[londuseline gaz]], [[kivivoi]], [[sauvondgips]], [[keitandsol]].

== Tobmuz ==
[[Fail:Здание городских учреждений 08.JPG|thumb|right|250px|''Lidnaluskundoiden sauvuz'' om agjan gubernatoran da Ohjastusen ištundsija [[Astrahan'|Astrahaniš]].]]
Agjan pämez' nimitase gubernatoraks. [[Žilkin Aleksandr|Aleksandr Žilkin]] radab gubernatoran vs 2004 tal'vkun 23. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen pämez', hän märičeb sen strukturad da paneb Ohjastusen ezimest radnikusele sättutaden parlamentanke.

Astrahanin agjan parlament om Agjan Dum. Kaik rahvaz valičeb sen 58 ezitajad videks vodeks, vaiše 19 heišpäi sab rata kaikenaigašti. [[Martinov Igor'|Igor' Martinov]] radab Duman ezimeheks vs 2016 sügüz'kun 26. päiväspäi.

Radonoigendai tobmuz om Astrahanin agjan Ohjastuz. [[Sultanov Rasul|Rasul Sultanov]] radab Ohjastusen ezimeheks vs 2017 sulakun 27. päiväspäi, hän-žo om varagubernatoraks. Agjan ministrused, agentused da radnikoičendad alištudas Ohjastusele.

Vn 2014 14. päiväl sügüz'kud valitihe gubernatorad, [[Žilkin Aleksandr|nügüdläine gubernator]] sai vägestust ezmäižel tural (75,28% änid) da radab koumanden strokun. Agjan Duman ühtnijoiden järgenduseližed valičendad oliba vn 2016 18. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 1 010 073 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kahtenz' ristit koumespäi om lidnalaine.

Kaik om [[Astrahanin agjan lidnad|kuz' lidnad]] agjas, 7 lidnanvuittušt žilod i 428 külähišt eländpunktad.

Rahvahad (enamba 0,5% vl 2010): [[venälaižed]] — 61,2%, [[kazahlaižed]] — 14,8%, [[totarlaižed]] — 6,0%, [[ukrainalaižed]] — 0,8%, [[azerbaidžanlaižed]] — 0,8%, [[nogailaižed]] — 0,8%, [[čečenalaižed]] — 0,7%, [[kalmikalaižed]] — 0,7%, [[armenijalaižed]] — 0,6%, [[čiganalaižed]] — 0,5%, [[avarad]] — 0,5%, toižed rahvahad — 3,2%, rahvahuden ozutandata — 9,4%.

== Homaičendad ==
<references />

== Irdkosketused ==
* [http://www.astrobl.ru/ Astrahanin agjan da sen Ohjastusen oficialine portal (''astrobl.ru'').] {{ref-ru}}
* [http://jilkin.ru/ Astrahanin agjan gubernatoran oficialine sait (''jilkin.ru'').] {{ref-ru}}
* [http://www.astroblduma.ru/ Astrahanin agjan Duman oficialine sait (''astroblduma.ru'').] {{ref-ru}} {{ref-en}} {{ref-be}} {{ref-uk}}

{{Astrahanin agjan lidnad}}
{{Venälaižen Federacijan subjektad}}

[[Kategorii:Astrahanin agj| ]]
