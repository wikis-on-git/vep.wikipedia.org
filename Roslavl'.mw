{{Eländpunkt
 | Nimi = Roslavl'<br/>Рославль
 | Lidnanznam = Roslavl COA (Smolensk Governorate) (1780).png
 | Flag =
 | Lidnanznam text = Roslavlin lidnanznam
 | Flag text =
 | Valdkund = Venäma
 | Eläjiden lugu = 50,112
 | Voz' = 2018-01-01
 | Pind = 41.5
 | Fail = Танк Т-34 в Рославле.jpg
 | Pämez' = Marina Stupina<br />(reduku 2016—)
 | Telefonkod = +7-48134-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Roslavl' ''' ({{lang-ru|Ро́славль}}) om [[Venäma]]n lidn, lidnankund da transporttesol'm [[Smolenskan agj]]an suves. Se om agjan koumanz' lidn eläjiden lugun mödhe, [[Roslavlin rajon]]an administrativine keskuz.

== Istorii ==
Eländpunkt mainitaškanzihe vspäi 1137 ''Rostislavl'''-nimitusenke, sen aluz om pandud [[Rostislav Mstislavič]]-ruhtinasel kuti hänen ruhtinazkundan keskuz. Vll 1358−1522 mülüi [[Sur' Litvanman ruhtinazkund|Sur'he Litvanman ruhtinazkundha]], 17. voz'sadan ezmäižes palas — [[Reč Pospolitai]]-valdkundha, sai Magdeburgan oiktusid vl 1623. Anttihe lidnan oficiališt statusad vl 1755 nügüdläiženke nimitusenke. [[Toine mail'man soda|Toižen mail'man sodan]] aigan lidn oli okkupiruidud nacistoil (3. eloku 1941 — 25. sügüz'ku 1943).

Roslavl' šingotase mašinansauvomižel (vagonoiden kohenduz da tehmine, diamantinstrument, avtoazotimed i poltuzpompad, sodatehnikan kohenduz), sauvondmaterialiden pästandal (meckombinat, sauvondmujud), tekstil'edheotandoil (omblendfabrik, trikotegesed, lapsidenbobaižed), stökolpakuitesen tegimel, sömtegimištol (razvkombinat, maploduiden kuivateztegim, leibänkombinat, lihaprodukcijan edheotand). Maižanduzrajonan keskuz maploduiden kazvatandanke.

== Geografijan andmused ==
Lidn sijadase rajonan päivlaskmas, Ostör-jogen hural randal ({{lang-ru|Остёр}} 274 km pitte, [[Dnepr]]an hurapol'ne bassein), 200 m ü.m.t. keskmäižel korktusel. Stanovk-jogi (ven. ''Становка'', piduz 15 km) jokseb lidnadme da lankteb Ostörha ani lidnan pohjoižpäivnouzmaižen röunan taga. Matkad [[Smolensk]]hasai om 108 km lodeheze-pohjoižhe orhal, 112 km avtotel vai raudtel. Lähembaine lidn om [[Desnogorsk]] 36 km pohjoižpäivnouzmha orhal vai 40 km avtotedme. «Smolensk — [[Bränsk]]»-avtote i raudte läbitadas lidnad. Avtoümbärte om saudud suvhe, päivlaskmaižhe i pohjoižhe lidnaspäi. ''Roslavl' I''-raudtestancii radab lidnan pohjoižpäivnouzmas vspäi 1868.

Roslavl' om lidnankundan üks'jäine eländpunkt. Se jagase 11 territorialižeks nimitadud mikrorajonaks. Lidnankundan pind — 41,5 km².

== Eläjad ==
Vl 1939 lidnan ristitišt oli 41 480 eläjad. Vn 2010 Venäman rahvahanlugemižen mödhe lidnan eläjiden lugu oli 53 700 ristitud, rajonan viž seičemendest. Kaikiš suremb lidnan ristitišt oli 60..61 tuhad eläjid vll 1986−1998 (61 100 rist. vl 1996). [[Ortodoksine hristanuskond|Ortodoksižen hristanuskondan]] Spasan Toižetamižen jumalankodi päjumalanpertinke i kuz' jumalanpertid oma olmas lidnas, sidä kesken kaks' jumalanpertid oma sauptud.

Rahvahad (2002): [[venälaižed]] — 95,3%, [[vaugedvenälaižed]] — 1,6%, toižed rahvahad — 3,1%.

Professionaližen opendusen aluzkundad oma Roslavlin äiprofil'ne kolledž<ref>[http://rmkrosl.ru/ Roslavlin äiprofil'žen kolledžan sait (''rmkrosl.ru'').] {{ref-ru}}</ref>, medicinine i raudtetehnikumad, üläopendusen aluzkundoiden koume filialad.

== Galerei ==
<gallery mode="packed" heights="125px">
Дом дворянского собрания.JPG|Bajarišton suiman pert'
Roslavl monastery.jpg|Spasan Toižetamižen jumalankodi (2009)
Женская гимназия (Рославль).JPG|Diamantinstrumentan tegim (2014), naižgimnazii enččes
Roslavl dk.jpg|Roslavlin kul'turkeskuz (2009)
Вокзал Рославль.jpg|Lidnan päraudtestancii (2018)
</gallery>

== Homaičendad ==
<references />

== Irdkosketused ==
* [http://www.roslavl.ru/ Lidnan da rajonan tobmuden aluzkundoiden sait (''roslavl.ru'').] {{ref-ru}}
{{Commons|Category:Roslavl}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Roslavlin rajon|*]]
