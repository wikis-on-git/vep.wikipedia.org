{{10000}}
{{Valdkund
| Nimi = Kamerunan Tazovaldkund<br />République du Cameroun <small>(fr.)</small><br />Republic of Cameroon <small>(angl.)</small>
| Valdkundznam = Coat of arms of Cameroon.svg
| Flag = Flag of Cameroon.svg
| Valdkundznam text = Kamerunan valdkundznam
| Flag text = Kamerunan flag
| Pälidn = Jaunde
| Eläjiden lugu = 25,640,965<ref name="ciacm">[https://www.cia.gov/library/publications/the-world-factbook/geos/cm.html Kamerunan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 475,440<ref name="ciacm"/>
| Kart = LocationCameroon.svg
| Kel' = [[francijan kel'|francijan]], [[anglijan kel'|anglijan]]
| Valdkundan pämez' = [[Bija Pol'|Pol' Bija]]
| Päministr = [[Ngute Žozef|Žozef Dion Ngute]]
| Religii = [[paganuz]], [[hristanuskond]], [[islam]]
| Valüt = [[CFA:n frank]] (XAF)
| Internet-domen = [[.cm]]
| Telefonkod = +237
| Aigvö = [[UTC]]+1
}}
'''Kamerun''' ({{lang-fr|Cameroun}}, {{lang-en|Cameroon}}), täuz' oficialine nimituz — '''Kamerunan Tazovaldkund''' ({{lang-fr|République du Cameroun}}, {{lang-en|Republic of Cameroon}}), om valdkund Keskmäižes [[Afrik]]as. Pälidn om [[Jaunde]].

== Istorii ==
Vl 1960 vilukun 1. päiväl Kamerun tedištoiti ičeze ripmatomudes [[Francii|Francijaspäi]].

Jäl'gmäine Konstitucii<ref>[http://www.constituteproject.org/constitution/Cameroon_2008?lang=en Vn 1972 Kamerunan Konstitucijan tekst ''constituteproject.org''-saital (vn 2008 vajehtusidenke).] {{ref-en}}</ref> om vahvištadud prezidental vl 1972 kezakun 2. päiväl kaiken rahvahan referenduman jäl'ghe. Se om väges voziden 1996<ref>[http://fr.wikisource.org/wiki/Constitution_de_la_R%C3%A9publique_du_Cameroun Vn 1972 Kamerunan Konstitucijan tekst Vikipurtkiš (vn 1996 versii).] {{ref-fr}}</ref> da 2008 znamasižidenke vajehtusidenke.

== Geografijan andmused ==
[[Fail:Cameroon Topography.png|thumb|left|200px|Kamerunan topografine kart.]]
Kamerun om mavaldkundröunoiš [[Nigerii|Nigerijanke]] lodehes (röunan piduz — 1975 km), [[Čad]]anke (1116 km) pohjoižes da pohjoižpäivnouzmas, [[Keskafrikan Tazovaldkund]]anke (901 km) päivnouzmas, [[Kongon Tazovaldkund]]anke (494 km), [[Gabon]]anke (349 km) da [[Ekvatorialine Gvinei|Ekvatorialižen Gvinejanke]] (183 km) suves. Ühthine röunoiden piduz — 5018 km. [[Atlantine valdmeri|Atlantižen valdmeren]] [[Gvinejan laht]]en ([[Bonni (laht)|Bonni]], [[Biafr (laht)|Biafr]]) randišton pird om 402 km, sijadase suvipäivlaskmas. Valdkundan pind om 475 440 km².

Valdkundan kaikiš korktemb čokkoim om aktivine [[Kamerun (vulkan)|Kamerun]]-vulkan (4095 m).

Klimat om [[ekvatorialine vö|ekvatorialine]] man suves, [[subekvatorialine vö|subekvatorialine]] valdkundan keskuses da pohjoižes. Paneb sadegid lujas erazvuiččikš: 9655 mm vodes [[Kamerun (vulkan)|Kamerun]]-vulkanan pautkil — i penemb 500 mm vodes man pohjoižes sen kuivsezonanke nell'..seičeme kud hätkte.

Londuseližed pävarad oma [[kivivoi]], [[raud|raudkivend]], [[alüminii|boksitad]]; toižed varad oma [[mec]] da [[gidroenergii]].

== Politine sistem ==
[[Fail:YaoundeUnityPalace.png|thumb|right|250px|''Ühtmuz-pert'kulu'' om Kamerunan prezidentan administracijan olendsija [[Jaunde]]s.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujanke partijanke (''Kamerunan Rahvahaline Demokratine Likund'', {{lang-fr|RDPC}}). Valdkundan pämez' om prezident ({{lang-fr|Président de la République du Cameroun}}, {{lang-en|President of the Republic of Cameroon}}). Kaik rahvaz valičeb händast seičemeks vodeks, strokuiden lugu om röunatusita.

Parlament om kaks'kodine. Üläkodi om Senat ({{lang-fr|Sénat}}, {{lang-en|Senate}}) 100 ühtnijanke (10 senatorad kaikuččes agjaspäi): 70 — kaik rahvaz valičeb, 30 — prezident paneb radsijha. Alakodi om Nacionaline Suim (fr.: ''Assemblée nationale'', angl.: ''National Assembly'') 180 ezitajanke. Kaik rahvaz valičeb heid videks vodeks.

Ezmäižed valičendad Senatha oliba vl 2013 sulakun 14. päiväl. Järgvaličendad parlamentan alakodihe oliba vl 2013 sügüz'kun 30. päiväl. Parlamentan ühtnijoiden valičendad oma pidestunuded vn 2020 uhokuhusai. Vs 1982 kül'mkun 6. päiväspäi Kamerunan prezident om [[Bija Pol'|Pol' Bija]], vl 2018 redukun 7. päiväl sai järgvaličendoiden satuseks 71,28% (vl 2011 — 77,99%), se om hänen jo videnz' strok valičendoiden olendan aigas (vspäi 1992). Päministr om [[Ngute Žozef|Žozef Dion Ngute]] vs 2019 vilukun 4. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kamerunan administrativiž-territorialine jagand]].''

Kamerun jagase 10 agjaks (regionaks, {{lang-fr|région}}). Agjad alajagasoiš 58 departamentha (fr.: ''département''), i ned — 327 kommun:ha (fr.: ''commune'').

== Eläjad ==
Kamerunas elädas [[kamerunalaižed]]. Vn 2014 heinkus valdkundan eläjiden lugu oli 23 130 708 ristitud. Kaikiš suremb ristitišt om nügüd'.

Uskondan mödhe (2005): Riman [[katoline jumalankodikund|katolikad]] — 38,4%, [[protestantizm|protestantad]] — 26,3%, toižed hristanuskojad — 4,5%, [[islam]]anuskojad — 20,9%, [[animizm|animistad]] — 5,6%, toižed uskojad — 1,1%, [[ateizm|ateistad]] — 3,2%.

Lidnad-millionerad (kaikuččes om läz 2,4 mln ristituid vl 2012) oma [[Jaunde]] (administrativine pälidn) i [[Dual (lidn)|Dual]] (ižandusen pälidn). Vl 2012 kaik oli 10 lidnad enamba mi 100 tuh. eläjidenke.

== Rahvahanižanduz ==
Kamerunan päeksport om [[kivivoi]] (46%), [[pu (material)|pumaterialad]] (14%), [[kakao|kakaonbabud]] (13%); toine eksport — [[banan]]ad (5%), [[räzin]] londuseližes kaučukaspäi (4%), [[alüminii]] (2%), [[kofe]] (2%), [[puvill]] (2%).

== Homaičendad ==
<references />

== Irdkosketused ==
* [http://www.prc.cm/ Kamerunan Tazovaldkundan prezidentan administracijan oficialine sait (''prc.cm'').] {{ref-en}} {{ref-fr}}
* [http://www.assnat.cm/ Kamerunan Tazovaldkundan parlamentan alakodin oficialine sait (''assnat.cm'').] {{ref-fr}} {{ref-en}}
* [http://www.spm.gov.cm/ Kamerunan Tazovaldkundan päministran ofisan sait (''spm.gov.cm'').] {{ref-fr}} {{ref-en}}
{{Commons|Cameroon}}

{{Afrik}}

[[Kategorii:Kamerun| ]]
