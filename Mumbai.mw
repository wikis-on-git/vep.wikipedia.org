{{1000}}
{{Eländpunkt
 | Nimi = Mumbai (Bombei)<br />मुम्बई <small>(hindi)</small><br />Mumbai (Bombay) <small>(angl.)</small><br />मुंबई <small>(marathin)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 12,478,447
 | Voz' = 2011
 | Pind = 603
 | Fail = Mumbai Downtown.jpg
 | Pämez' = [[Dalvi Datta|Datta Dalvi]]
 | Telefonkod = +91-22
 | Aigvö = [[UTC]]+5:30
}}
'''Mumbai''' ([[marathin kel'|marathin]]: मुंबई, [[hindi]]: मुम्बई, [[anglijan kel'|angl.]]: ''Mumbai''; edel 1995 vot — '''''Bombei''''', [[anglijan kel'|angl.]] ''Bombay'') — om lidn [[Indii|Indijan]] päivlaskmas, [[Arabijan meri|Arabijan meren]] randpolel. Se om [[Maharaštr]]-štatan administrativine keskuz.

Mumbai om kaikiš tihedašti elänzoittud Indijan lidn. Sen ristitišt om enamba mi 12,4 mln. mest<ref>[http://www.censusindia.gov.in/2011-prov-results/data_files/maharastra/table1.xls Provisional Population Totals and data products - Census 2011 : Maharashtra. Distribution of Population, Decadal Growth Rate, Sex-Ratio and Population Density. Office of the Registrar General and Census Commissioner, India under Ministry of Home Affairs, Government of India.] {{ref-en}}</ref> (2011) ühtes ezilidnoidenke. Mumbai otab [[Maharaštr]]-štatan kaht rajonad: «Mumbai» (157 km², 3 145 966 eläjad vl 2011), a mugažo «Mumbai (ezilidnalaine)» (446 km², 9 332 481 eläjad vl 2011), 603 km² kaiked. Ühtes ičeze kaimdai-lidnoidenke se om kudenz' surtte mail'man lidnaglomeracii, sen ristitišt om enamb 20,5 mln. mest<ref>[http://www.projectsecoa.eu/index.php?option=com_content&view=article&id=117&Itemid=73 Mumbai metropolitan area. — Projectsecoa.eu.] {{ref-en}}</ref>.

Lidn sijadase man korktusil 10 — 15 m meren pindan päl, ristitištos läz 1/2 oma [[marathilaižed]], läz 1/4 — [[gudžaratalaižed]]. Mumbai otab Bombei-sared da Solsett-saren suvipalad, da Ulhas-jogensun lähelišt randpol't. Sared ühtenzoittas sildoil da damboil.

Mumbai om järed rahvahidenkeskeižiden ühtenzoituzteiden sol'm. Lidn seižub läz süväd merikarad. Siš om kaikiš suremb port Indijan päivlaskmas. Pol' Indijan matknikoiden valud läbitadas sen matkterminalad.

Mumbai om üks' Indijan kaikiš tarbhaižembiš ekonomižiden da kul'turkeskusišpäi. Neciš lidnas om sur' erinend üläloštan, elon — da gollüden keskes. Ned oma susedoiš paksus.

Toižiden Indijan lidnoiden rindatades, Mumbajas om hüvä elon tazopind da korged azjelon aktivižuz. Hüväd voimused radod löudamha vedaba radvägi lidnha kaikes Suviazijaspäi, Indijan kaikiden regioniden ližaks.

== Ekonomikan potencial ==
Mumbaiš om äi finansižid aluskundoid: Bombein fondbirž, Indijan rezervoiden bank, Nacionaline fondbirž, Rahapainmižpert'.

Radnikoičijad valdkundan hüvüden täht oma lidnan radvägen znamasine pala. Sil-žo aigal om äi eläjid, kudambad otaba ala- da keskkvalifikacijan radod: taksin vedai, laukan pidai, mehanikanladii, kohendai.

Mumbai om Indijan bobištuzindustrijan päkeskuz. Indijan kinoindistrijan keskuz, muga nimitadud [[Bollivud]] ([[anglijan kel'|angl.]] ''Bollywood'') sijadase Mumbaiš, sigä-žo om vähätetabid-ki kinostudijoid.

== Homaičendad ==
<references />

[[Kategorii:Mumbai]]
[[Kategorii:Maharaštr|*]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
