{{1000}}
{{Valdkund
| Nimi = Afganistanan Islamine Tazovaldkund<br />د افغانستان اسلامي جمهوریت <small>(puštu)</small><br /><small>''(Də Afġānistān Islāmī Džumhurijat)''</small><br />جمهوری اسلامی افغانستان <small>(dari)</small><br /><small>''(Džomhuri-je Eslāmi-je Afġānestān)''</small>
| Valdkundznam = Coat of arms of Afghanistan.svg
| Flag = Flag of Afghanistan.svg
| Valdkundznam text = Afganistanan valdkundznam
| Flag text = Afganistanan flag
| Pälidn = Kabul
| Eläjiden lugu = 34,940,837<ref>[https://www.cia.gov/library/publications/the-world-factbook/geos/af.html Afganistanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 652,864<ref>[http://cso.gov.af/Content/files/Area%20and%20Administrative%20and%20Population.pdf Area and administrative Population (Pind da ristitišt agjoidme)] //Statistical Yearbook 2012-2013. — Central Statistics Organization of Afghanistan (''cso.gov.af''). {{ref-en}}</ref>
| Kart = Afghanistan in its region.svg
| Kel' = [[puštu]], [[dari]]
| Valdkundan pämez' = [[Gani Ašraf|Ašraf Gani]]
| Päministr = [[Abdulla Abdulla]]
| Religii = [[islam]]
| Valüt = [[afgani]] (AFN)
| Internet-domen = [[.af]]
| Telefonkod = +93
| Aigvö = [[UTC]]+4:30
}}
'''Afganistan''' ([[puštu]] dai [[dari]]: افغانستان ''Afġānistān''), täuz' oficialine nimituz — '''Afganistanan Islamine Tazovaldkund''' ({{lang-ps|د افغانستان اسلامي جمهوریت}} ''Də Afġānistān Islāmī Džumhurijat'', {{lang-prs|جمهوری اسلامی افغانستان}} ''Džomhuri-je Eslāmi-je Afġānestān''), om mererandatoi valdkund [[Azii|Azijan]] [[Keskpäivnouzm]]as. Sen pälidn da kaikiš suremb lidn om [[Kabul]].

== Istorii ==
Vn 1919 19. päiväl elokud Afganistan tedištoiti ičeze ripmatomudes [[Sur' Britanii|Sures Britanijaspäi]].

Vspäi 1978 rahvahanikoiden soda jätktase valdkundas.

== Geografijan andmused ==
[[Fail:Afghanistan Topography.png|thumb|left|250px|Afganistanan topografine kart.]]
Afganistan om mavaldkundröunoiš [[Turkmenistan]]anke (röunan piduz — 804 km), [[Uzbekistan]]anke (144 km) da [[Tadžikistan]]anke (1357 km) pohjoižes, [[Kitai]]nke pohjoižpäivnouzmas (91 km), [[Pakistan]]anke päivnouzmas da suves (2670 km), [[Iran]]anke päivlaskmas (921 km). Ühthine röunoiden piduz — 5987 km.

Afganistan om mägekaz ma. Sen kaikiš korktemb čokkoim sijadase röunal Pakistananke — [[Hindukuš]]an kaikiš korktemb [[Nošak]]-mägenoc, 7942 metrad meren pindan päl. Kaik joged kuivatas kezal päiči Kabul-joges (lankteb [[Ind]]ha). Znamasižed joged oma [[Tedžen (jogi)|Gerirud]] (ottas kastelemha täuzin) i [[Gil'mend (jogi)|Gil'mend]] (lankteb Sistan-alangho).

Klimat om [[subtropine vö|subtropine]] kontinentaline. Lämuz da sadegiden mär oma lujas erazvuiččed londuseližid zonoidme da korktusidme. Paneb sadegid 40..50 mm vodes letetazangištoil, 800 mm suvipäivnouzmas (mussonad ličtas).

Londuseližed pävarad oma [[kivivoi]], [[londuseline gaz]], [[kivihil']], [[metall]]ad ([[raud|raudkivend]], [[vas'k]], [[hrom]], [[hahktin]], [[cink]]), toižed varad — čomad [[kivi|kived]], [[tal'k]], [[keitandsol]], [[mahuz]], [[gidroenergii]].

== Politine sistem ==
[[Fail:Afghan parliament in 2006.jpg|thumb|right|250px|Afganistanan parlamentan südäin vl 2006.]]
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-ps|رئیس}} ''rajis'' «olii ezinenas», «pämez'»). Kaks' varaprezidentad oma hänele abuhu. Kaik rahvaz valičeb prezidentad videks vodeks, enamba kaht strokud ei sa.

Parlament om kaks'kodine Nacionaline Suim. Üläkodi om Tobmiden Kodi ([[puštu]]: مشرانوجرګه ''Mešrano Džirga'') 102 deputatanke. Prezident paneb radnikusile koumandest heišpäi, agjoiden nevondkundad oigetas toižid. Alakodi om Rahvahan Kodi ([[puštu]]: ولسي جرګه‎ ''Volesi Džirga'') 249 ezitajanke, kaik rahvaz valičeb heid. Kaik hö oma vižvoččen valdatusiden strokunke.

Parlamentan alakodin ühtnijoiden vitkostadud valičendad oliba vn 2018 20. päiväl redukud. Prezidentan järgenduseližed valičendad oliba vn 2014 sulakun 5. da kezakun 14. päivil. Nügüdläine prezident om [[Ašraf Gani]], sai 56,44% kahtes turas. Päministr om [[Abdulla Abdulla]], hän sai vägestust ezmäižes turas prezidentan valičendoiden aigan da tahtoi sada midä-se vajehtuseks kilan tundištusen tagut äniden lugustusen aigan.

Vodhesai 2014 Afganistanan prezident oli [[Karzai Hamid|Hamid Karzai]]; päministrad oliba [[Fahim Mohammad|Mohammad Fahim]] da [[Karim Halili]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Afganistanan administrativiž-territorialine jagand]].''

Afganistan jagase 34 agjaha ([[puštu]] dai [[dari]]: ولايت ''vilajat''). Agjad alajagasoiš 398 rajonha ([[puštu]] dai [[dari]]: ولسوالۍ ''volasvalei'').

== Eläjad ==
Vl 2009 eläjiden lugu oli 28 150 000 ristitud, vl 2014 — 31 822 848 ristitud.

Afganistanas elädas [[afganilaižed]]. Kel'mahtused (2017): [[dari]] — 80%, [[puštu]] — 47%, [[uzbekan kel']] — 11%, [[anglijan kel']] — 5%, [[turkmenan kel']] — 2%, [[urdu]] — 2%, [[pašai]] — 1%, [[nuristani]] — 1%, [[araban kel']] — 1%, toižed keled vähemb mi procent.

Toižed sured lidnad (enamba 300 tuh. ristituid vl 2010, surembaspäi penembha): [[Kandagar]], [[Gerat]], [[Mazari Šarif]].

== Ekonomik ==
Vl 2009 Afganistanan legaline päeksport oli [[avto]]d da niiden varapalad (läz 18%), [[polimer]]ad (8%), södabad [[pähkim|pähkmed]] (7%); toine eksport — [[vinmarj]] (mž. kuivatud) da [[granat (plod)|granat]]ad (5%), [[raud]] da [[teraz]] lehtesil da vanuimel (5%), [[kour]]ad (5%), pol'fabrikatad-substancijad himižen tegimišton täht (3%), [[mikrofon]]ad da [[radiosandapparat]]ad (3%), [[puvill]] (3%), [[maplodud]] (3%), londuseline [[kaučuk]] (2%), [[hein]]äd (vihand vai kuidud, sidä kesken zellhä, 2%), [[libutim]]ed (1%), [[poliester]] (1%), kül'menzoittud [[kala]] (1%).

== Homaičendad ==
<references />

== Irdkosketused ==
* [http://president.gov.af/en Afganistanan prezidentan oficialine portal (''president.gov.af'').] {{ref-en}} {{ref-ps}} {{ref-prs}}
* [http://www.parliament.af/ Afganistanan parlamentan oficialine sait (''parliament.af'').] {{ref-en}} {{ref-ps}} {{ref-prs}}
{{Commons|Afghanistan}}

{{Azii}}

[[Kategorii:Afganistan| ]]
