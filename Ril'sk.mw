{{Eländpunkt
 | Nimi = Ril'sk<br />Рыльск
 | Lidnanznam = Rylsk COA (Kursk Governorate) (1893).png
 | Flag = Flag of Rylsk (Kursk oblast).png
 | Lidnanznam text = Ril'skan lidnanznam
 | Flag text = Ril'skan flag
 | Valdkund = Venäma
 | Eläjiden lugu = 16,319
 | Voz' = 2017-01-01
 | Pind = 16.26
 | Fail = Rylsk P5080388 2200.jpg
 | Pämez' = Vladimir Koval'čuk<br />(16 viluku 2020—.<br />''velgusentäutai'')
 | Telefonkod = +7-47152-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
'''Ril'sk''' ({{lang-ru|Рыльск}}) om [[Venäma]]n lidn, lidnankund da avtotesol'm [[Kurskan agj]]an päivlaskmas. Se om [[Ril'skan rajon]]an administrativine keskuz.

== Istorii ==
Eländpunkt mainitase ezmaižen kerdan aigkirjas vl 1152 nügüdläiženke nimitusenke. Nimi sündui [[severskalaižed|severskalaižiden]] paganusen [[Jarilo]]-jumalan pühäsijan tagut nügüd'aigaižen lidnan kukhan päl. Oli [[Ril'skan ruhtinazkund]]an pälidnaks 12. voz'sadan keskespäi vhesai 1523, sid' kändihe Venäman palaks. Oli mülünu [[Sur' Litvanman ruhtinazkund|Sur'he Litvanman ruhtinazkundha]] (1360-nded voded — 1500). Ril'sk sai makundan lidnan oficiališt statusad 18. voz'sadal. Vl 1894 raudtesarak tuli lidnha. [[Toine mail'man soda|Toižen mail'man sodan]] aigan lidn oli okkupiruidud nacistoil (5. reduku 1941 — 30. eloku 1943).

Ril'sk šingotase kancelärižiden ladlüsiden tegimel, sömtegimištol (saguden edheotand, sahartegim, leibtegim) i turizmal.

== Geografijan andmused ==
Lidn sijadase rajonan päivnouzmaiženno röunanno, [[Seim (jogi)|Seim]]-jogen muugotil randoil ({{lang-ru|Сейм}} 696 km pitte, [[Desn (Dnepran ližajogi)|Desnan]] hura ližajogi), 160 m ü.m.t. keskmäižel korktusel. Matkad [[Ukrain]]hasai om 30 km päivlaskmha i lodeheze orhal. Matkad [[Kursk]]hasai om 105 km päivnouzmha orhal, 126 km avtotel vai 140 km raudtel. Toine lähembaine lidn om [[L'gov]] 41 km päivnouzmha orhal, 46 km avtotedme vai 65 km raudtedme. E38-avtomaršrut (Ukrainan pohjoine — Kazahstanan suvi) läbitab lidnad. ''Ril'sk-raudtestancii'' radab Seiman hural randal, se om 24-kilometrižen sarakon lopstancii Korenevo-stancijaspäi.

Ril'sk om lidnankundan üks'jäine eländpunkt. Lidnankundan pind — 16,26 km².

== Eläjad ==
Vl 1939 lidnan ristitišt oli 12 401 eläjad. Vn 2010 Venäman rahvahanlugemižen mödhe eläjiden lugu oli 15 671 ristitud, rajonan pol'. Kaikiš suremb lidnan ristitišt oli 19 472 eläjad vl 1989 i 19 400 eläjad vll 2000−2001. [[Ortodoksine hristanuskond|Ortodoksižen hristanuskondan]] kaks' päjumalanpertid, kaks' jumalanpertid i nell' časounäd oma olmas lidnas<ref>[http://sobory.ru/geo/locat/738 Ril'sk-lidnan pühäpertid ''sobory.ru''-saital.] {{ref-ru}}</ref>, mugažo ph. Mikulain mez'jumalankodi radab ani lidnan röunan taga.

Rahvahad (2010): [[venälaižed]] — 97,0%, [[ukrainalaižed]] — 1,5%, toižed rahvahad — 1,5%.

Professionaližen opendusen aluzkundad oma Ril'skan agrarine tehnikum<ref>[http://rat-agro.ru/ Ril'skan agrarižen tehnikuman sait (''rat-agro.ru'').] {{ref-ru}}</ref> i Ril'skan aviacine tehnine kolledž<ref>[http://авиаколледж.рф/ Ril'skan aviacižen tehnižen kolledžan sait (''авиаколледж.рф'').] {{ref-ru}}</ref>.

== Galerei ==
<gallery mode="packed" heights="125px">
Усадьба купца Рыльск угол К Либкнехта 9 и Ленина 77 (фото 3).jpg|Lidnan tobmuden pert'
Покровский собор (Рыльск).jpg|Jumalanmaman Katken päjumalanpertin nägu<br />vl 2011
Рыльский авиационный технический колледж гражданской авиации.jpg|Aviacine tehnine kolledž
Рыльск (Курская область), исторический музей.jpg|Istorine muzei<br />(torguindrivid ende)
Rylsk. Saint Nicholas Monastery P5080395 2200.jpg|ph. Mikulain mez'jumalankodi
</gallery>

== Homaičendad ==
<references />

== Irdkosketused ==
* [http://www.admrylsk46.ru/ Lidnankundan oficialine sait (''admrylsk46.ru'').] {{ref-ru}}
{{Commons|Category:Rylsk}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Ril'skan rajon|*]]
