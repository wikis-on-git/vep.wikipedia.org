{{10000}}{{A10000}}
{{Himine element|91|Protaktinii|Pa|231,03588|HimAktinoid|2|8|18|32|20|9|2|}}
[[Fail:Protactinium-233.jpg|thumb|left|250px|Protaktinijan tukuine]]
[[Fail:Protactinium spectrum visible.png|thumb|right|250px|Protaktinijan spektr]]
'''Protaktinii''' (''Pa'' — ''protactinium'' latinan kelel) om 91nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period). 

== Ühthine ümbrikirjutand ==
Element om lujas harv Man kores (10<sup>−10</sup>%), pala uranan kivendos — 0,34 grammad tonnas.

[[AÜV|Amerikalaine]] pol'šan augotižlibundanke Kazimir Fajans- i [[Saksanma|saksalaine]] Osval'd Gel'mut Göring-himikad avaižiba da ümbrikirjutiba protaktinijan vl 1913 kuti <sup>234m</sup>Pa-izomär [[uran (himine element)|uranan]] čihodamižen produktoiš. Nimi znamoičeb «[[aktinii (himine element)|aktinijan]] edel», arni nece element sädase protaktinijan-231 α-čihodamižes.

Protaktinii om luja radiotoksine [[morim]], se om kaikiš toksižemb himine element mail'mas. Varuitoi verd ristitun organizmas om 0,5 mikrogrammad (10<sup>−6</sup> grammad).

== Fizižed ičendad ==
Protaktinii om jüžmak, lujas [[radioaktivižuz|radioaktivine]] hobedaižvauged [[metall]]. Paramagnetik. Kristalline segluz om tetragonaline.

Atommass — 231,03588. Ninevuz (normaližiš arvoimižiš) — 15,37 g/sm³. Suladandlämuz — 1841 K (1568 C°). Kehundlämuz — 4300 K (4027 C°).

Londuseline protaktinii kogoneb läz 100% kaikiš hätkembas protaktinii-231-[[izotop]]aspäi, kudamban pol'čihodamižen pord om 32 760 vot, toižil izotopoil se om kun lühüdamb. Tetas 28 tošt izotopad 212..230, 232..240 atommassanke, i 3 izomärad, erased oma olmas londuses. Löutas urankivendos vaiše.

== Himižed ičendad ==
Reagiruib vezinikanke 250 C° lämudel i galogenidenke. Hapandused sündutadas muglid. Muigotandmärad: +5 (päpaloin), +4, +3 i +2. Sädab organižid ühtnendoid.

== Irdkosketused ==
* [http://www.webelements.com/webelements/elements/text/Pa/key.html Protaktinii ''webelements.com''-saital.] {{ref-en}}
* [http://n-t.ru/ri/ps/pb091.htm Kirjutuz protaktinijas Himižiden elementoiden populärižes ''n-t.ru''-kirjištos.] (venäkelel)
{{Commons|Protactinium}}

{{Periodine tablut}}

[[Kategorii:Himižed elementad kirjamišton mödhe]]
