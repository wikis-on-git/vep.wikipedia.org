{{Taxobox
 | name         = Topol'
 | image title  = Topol'
 | image file   = Populier Populus canadensis.jpg
 | image descr  = Kanadine topol' (''Populus canadensis'')
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Mal'pigiiänikoižed]] (''Malpighiales'')
 | familia      = [[Raidaižed]] (''Salicaceae'')
 | genus        = '''Topolid'''
 | latin        = {{btname|Pópulus |[[Linnei Karl|L.]], 1753}}
 | wikispecies  = Populus
 | commons      = Category:Populus
 | itis         = 22444
 | ncbi         = 3689
 | range map    =
}}
'''Topol' ''' ({{lang-la|Populus}}) om lehtesižiden [[pu]]iden heim. Mülüb [[Raidaižed]]-sugukundha. Tipine erik om ''Populus alba''. Levitadud erik om [[Hab]] (''Populus tremula'').

Kaik 25..35 erikod om olmas heimos, i enamba 10 erikoidenkeskešt gibridad.

== Leviganduz ==
Topolin kazmused levitadas [[Kitai]]n subtropižes vönes (topolin eziauguine sündundtahond), [[Pohjoine mapolišk|Pohjoižen mapoliškon]] venos vönes ([[Evrazii]], [[Pohjoižamerik]] Meksikhasai), üks' ''Populus ilicifolia''-erik kazvab [[Afrik]]an päivnouzmas.

Erikoiden tobj pala kazvab jogiden alangištoiš nepstud hüvin pautkidme. Sen ližaks [[hab]] (''Populus tremula'') elänzoitab solmahusid, kazvab dubmecoiden i kuššiden mecoiden sijas. Voib vastata erazlehtesižid topolid (''Populus heterophylla'') düniden letkil. Ištutadud topol' kazvab mitte taht mahusil. Londuses pu tarbhaičeb mahusen kazvateližust i aeracijad, no seižui sodundad vaste.

== Ümbrikirjutand ==
Järedad pud 40..60 m kortte, tüvi oleleb üht metrad da sen enamba sankte. Kor' i oksad oma hahkad mujul vai hahkanke ližamujunke. Jurišt om madal, levigandeb edahaks kronaspäi.

Topol' sädab ploduid 10..12-voččes igäspäi. Kazvab teravas, eskai pil'düd. Eläb 60..80 vot, sid' koleb senüdespäi.

== Kävutand ==
Ištutadas topolid puhtastamha mahusid i melioracijan täht, üks' 15-vozne topol' purustab 82 m³ vet sezonas. Andab heid'omad mezjäižile.

Cellülozbumagaine i tekstiline tegimištod ottas pun südänt torhudeks. Tehtas sauvondmujuid lehtesišpäi (pakuine) i urbišpäi (ruskedsinine).

== Homaičendad ==
<references />

{{Commons|Populus}}

[[Kategorii:Raidaižed]]
[[Kategorii:Kazmused kirjamišton mödhe]]
[[Kategorii:Pud]]
