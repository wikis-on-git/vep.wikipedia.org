{{Eländpunkt
 | Nimi = Ržev<br />Ржев
 | Lidnanznam = Rzhev coat of arms 1996.png
 | Flag = Flag of Rzhev (Tver oblast).png
 | Lidnanznam text = Rževan lidnanznam
 | Flag text = Rževan flag
 | Valdkund = Venäma
 | Eläjiden lugu = 60,039
 | Voz' = 2016
 | Pind = 56.17
 | Fail = Ржев-коллаж1.jpg
 | Pämez' = Evgenii Sijarkin (''velgusentäutai, 2016-'')
 | Telefonkod = +7-48232-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
[[Fail:Карта-города-РЖЕВА.png|thumb|left|250px|Lidnan kart.]]
[[Fail:Администрация города Ржева.jpg|thumb|left|250px|Ržev-lidnan administracijan sauvuz.]]
'''Ržev''' ([[venän kel'|ven]].: ''Ржев'') om [[Venäma]]n lidn da lidnankund [[Tverin agj]]an suves. Se om agjan kahtenz' surtte lidn. Lidn om [[Rževan rajon]]an administrativižeks keskuseks, ei mülü rajonha.

Eländpunkt mainitase ezmäižen kerdan vl 1019 Uz'lidnan käskuzkirjeižes, vl 1216 — lidnuseks, lidnan statusanke. Lidn oli [[Rževan ruhtinazkund]]an keskuseks vll 1226-1356 da 1410-1526, rat'kaigas se oli alištadud [[Litvan Sur' ruhtinazkund|Litvan Surele ruhtinazkundale]].

Lidn sijadase [[Volg]]an randoil, 190 m keskkorktusel. Se om ezmäine lidn jogel mödvedhe. Matkad [[Tver'|Tverihesai]] om 117 km pohjoižpäivnouzmha. Om kaks' päraudtestancijad: [[Moskv]] — [[Rig]] i [[Toržok]] — [[Väz'm]]. «Baltii»-avtote (M9, Moskv — [[Volokolamsk]]) sijadase 1 km suvhe lidnan röunaspäi. Rževan oiged randpol' nimitase Rusttan Armijan poleks (ven.: ''Красноармейская сторона''), hura randpol' — Nevondkundaližeks poleks (ven. ''Советская сторона''), ned oma lidnan istorižed rajonad.

Ižandusen päsarakod oma mašiništonsauvond (termostatad da stökolpuhtastajad avtoiden täht, sauvondlibutimed da liftad), sömtegimišt, sauvondmaterialiden pästand ([[savič]]), pun ümbriradmine, omblendfabrik om olmas.

Kaikiš suremb ristitišt oli vll 1982-1998, läz 70 tuhad ristituid. Specialižen keskopendusen koume aluzkundad oma olmas: muite Rževan kolledž (enččel agrarine kolledž i mašiništonsauvondan tehnikum), tehnologine i medicinine kolledžad. Vspäi 1839 ortodoksižen hristanuskondan nell' pühäpertid da viž časounäd om lidnas, mugažo vanhuskolaiziden pühäpert' (1910. voz') om olmas.

== Irdkosketused ==
* [http://www.rzhevcity.ru/ Ržev-lidnan tobmuden aluzkundoiden sait.] {{ref-ru}}

{{Tverin agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
