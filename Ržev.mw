{{Eländpunkt
 | Nimi = Ržev<br />Ржев
 | Lidnanznam = Rzhev coat of arms 1996.png
 | Flag = Flag of Rzhev (Tver oblast).png
 | Lidnanznam text = Rževan lidnanznam
 | Flag text = Rževan flag
 | Valdkund = Venäma
 | Eläjiden lugu = 59,804
 | Voz' = 2017
 | Pind = 56.17
 | Fail = Ржев-коллаж1.jpg
 | Pämez' = Vadim Rodivilov<br />(reduku 2014—)
 | Telefonkod = +7-48232-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
[[Fail:Карта-города-РЖЕВА.png|thumb|left|250px|Lidnan kart.]]
[[Fail:Администрация города Ржева.jpg|thumb|left|250px|Ržev-lidnan administracijan sauvuz.]]
'''Ržev''' ({{lang-ru|Ржев}}) om [[Venäma]]n lidn da lidnümbrik [[Tverin agj]]an suves. Se om agjan kahtenz' surtte lidn. Lidn om [[Rževan rajon]]an administrativižeks keskuseks, ei mülü rajonha.

== Istorii ==
Eländpunkt mainitase ezmäižen kerdan vl 1019 Uz'lidnan käskuzkirjeižes, vl 1216 — lidnuseks ''Volodimiran Ržev'', ''Rževk'' i ''Ržov''-nimidenke ({{lang-ru|Ржева Володимирова, Ржевка, Ржов}}), lidnan statusanke. Lidn oli [[Rževan ruhtinazkund]]an keskuseks vll 1226−1356 da 1410−1526, rat'kaigas se oli alištadud [[Litvan Sur' ruhtinazkund|Litvan Surele ruhtinazkundale]].

== Geografijan andmused ==
Lidn sijadase [[Volg]]an randoil, 190 m ü.m.t. keskmäižel korktusel. Se om ezmäine lidn jogel mödvedhe. Matkad [[Tver'|Tverihesai]] om 117 km pohjoižpäivnouzmha avtotedme. Lähembaine lidn om [[Zubcov]] 25 km suvipäivnouzmha M9-trassadme. Om kaks' päraudtestancijad «[[Moskv]] — [[Rig]]»- i «[[Toržok]] — [[Väz'm]]»-jonoil. «Baltii»-avtote (M9) sijadase 1 km suvhe lidnan röunaspäi.

Ržev om lidnümbrikon üks'jäine eländpunkt. Rževan oiged randpol' nimitase Rusttan Armijan poleks ({{lang-ru|Красноармейская сторона}}), hura randpol' — Nevondkundaližeks poleks ({{lang-ru|Советская сторона}}), ned oma lidnan istorižed rajonad.

== Eläjad ==
Vn 2010 Venäman rahvahanlugemižen mödhe eläjiden lugu oli 61 982 ristitud. Kaikiš suremb ristitišt oli vll 1982−1998, läz 70 tuhad eläjid (70 900 rist. vl 1992).

Vspäi 1839 [[ortodoksine hristanuskond|ortodoksižen hristanuskondan]] nell' pühäpertid da viž časounäd oma lidnas, mugažo [[vanhuskolaižed|vanhuskolaižiden]] pühäpert' (1910. voz') om olmas.

== Ižanduz ==
Ižandusen päsarakod oma mašiništonsauvomine (termostatad da stökolpuhtastimed avtoiden täht, sauvondlibutimed da liftad), sömtegimišt, sauvondmaterialiden pästand ([[savič]]), pun ümbriradmine, omblendfabrik om olmas.

Specialižen keskopendusen koume aluzkundad oma olmas: muite Rževan kolledž (enččel agrarine kolledž i mašiništonsauvondan tehnikum), tehnologine i medicinine kolledžad.

== Irdkosketused ==
* [http://duma.rzhevcity.ru/ Lidnan Duman oficialine sait (''duma.rzhevcity.ru'').] {{ref-ru}}
* [http://rzhevcity.ru/ Lidnan Administracijan oficialine sait (''rzhevcity.ru'').] {{ref-ru}}
{{Commons|Category:Rzhev}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Tverin agjan lidnümbrikod]]
[[Kategorii:Rževan rajon|*]]
