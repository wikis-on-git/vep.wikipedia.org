{{10000}}
{{Valdkund
| Nimi = Šveicarijan Konfederacii<br />Schweizerische Eidgenossenschaft <small>(saks.)</small><br />Confédération suisse <small>(franc.)</small><br />Confederazione Svizzera <small>(ital.)</small><br />Confederaziun svizra <small>(romanš.)</small>
| Valdkundznam = Coat of Arms of Switzerland (Pantone).svg
| Flag = Flag of Switzerland (Pantone).svg
| Valdkundznam text = Šveicarijan valdkundznam
| Flag text = Šveicarijan flag
| Pälidn = Bern
| Eläjiden lugu = 8,292,809<ref>[https://www.cia.gov/library/publications/the-world-factbook/geos/sz.html Šveicarijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 41,277
| Kart = Europe-Switzerland.svg
| Kel' = [[saksan kel'|saksan]], [[francijan kel'|francijan]], [[italijan kel'|italijan]], [[romanšan kel'|romanšan (šveicarijan retoromanan)]]
| Valdkundan pämez' = [[Sommaruga Simonetta|Simonetta Sommaruga]]
| Päministr = [[Turnher Val'ter|Val'ter Turnher]]
| Religii = [[hristanuskond]]
| Valüt = [[šveicarijan frank]] (CHF) (₣. Fr. sFr)
| Internet-domen = [[.ch]]
| Telefonkod = +41
| Aigvö = tal'vel [[UTC]]+1,<br />kezal [[UTC]]+2
}}
'''Šveicarii''' ({{lang-de|Schweiz}}, {{lang-fr|Suisse}}, {{lang-it|Svizzera}}, {{lang-rm|Svizra}}) om mererandatoi valdkund [[Evrop]]an päivlaskmas da keskuses. Šveicarijal eile oficiališt pälidnad, no sen pälidn om [[Bern]] («federaline lidn») de fakto.

== Istorii ==
Valdkundan aluz om pandud vl 1291. Kaikuččel vodel elokun 1. päiv praznuiše Alusenpanendan päiväks.

Vn 1848 12. päiväl sügüz'kud Šveicarii kändihe de fakto federacijaks (Federativine hartii nomer 1291), edel sidä oli konfederacijan. Federacijan aigan kantonoile sab otta ičeze käskusid, no pidab panda niid federativižen konstitucijan röunoihe.

Valdkundan ezmäine Konstitucii ({{lang-de|Bundesverfassung, BV}}, {{lang-fr|Constitution fédérale, Cst.}}, {{lang-it|Costituzione federale, Cost.}}, {{lang-rm|Constituziun federala}}) oli olmas vspäi 1798. Jäl'gmäine seičemenz' lugul Konstitucii<ref>[http://www.servat.unibe.ch/icl/sz00000_.html Šveicarijan Konstitucijan tekst. — ''Servat.unibe.ch''.] {{ref-en}}</ref><ref>[http://www.constituteproject.org/ontology/Switzerland?lang=en Šveicarijan Konstitucijan tekst ''constituteproject.org''-saital.] {{ref-en}}</ref> om hüvästadud kaiken rahvahan referendumal vn 1999 18. päiväl sulakud da tuli väghe vn 2000 1. päiväl vilukud.

== Geografijan andmused ==
[[Fail:705x466-Suisse topog 5°5 11° 45°5 48°.PNG|thumb|left|250px|Šveicarijan topografine kart.]]
Šveicarijal om valdkundröunoid [[Francii|Francijanke]] päivlaskmas (röunan piduz — 525 km), [[Saksanma]]nke pohjoižes (348 km), [[Avstrii|Avstrijanke]] (158 km) da [[Lihtenštein]]anke (41 km) päivnouzmas, [[Italii|Italijanke]] suves (698 km). Ühthine röunoiden piduz — 1770 km.

Šveicarii om mererandatoi valdkund. Sen territorii jagase koumeks londuseližeks regionaks. Joged mülüdas koumen meren basseinoihe: [[Pohjoine meri|Pohjoižen]], [[Keskmeri|Keskmeren]] i [[Mustmeri|Mustmeren]]. Znamasižed joged oma [[Rein]] i [[Ron (jogi)|Ron]]. Järviden vezi tuleb jäžomišpäi päpaloin, kaikiš surembad järved sijadasoiš valdkundröunanno: [[Ženevan järv]] i [[Bodenjärv]].

[[Al'pad]] ottas 58,5% valdkundan territorijaspäi. Kaikiš korktemb čokkoim om [[Düfur]]-mägenoc, 4634 m valdmeren pindan päl.

Londuseližed varad oma [[mec]] (territorijan nelländez), [[vezi|reskvezi]], [[keitandsol]] da [[gidroenergii]].

== Tobmuz ==
[[Fail:Bundeshaus Bern 2009, Flooffy.jpg|thumb|right|250px|''Federaline pert'kulu'' om Šveicarijan parlamentan molembiden kodiden ištundoiden sija [[Bern]]as.]]
Ohjandusen form om [[federacii|federativine]] tazovaldkund kollektiviženke valdkundanpänke, äjiden partijoiden sistemanke, [[oiged demokratii|oiktan demokratijan]] elementoidenke. Kaik ottud tobmudel käskused sab heitta rahvahan referendumal. Valdkundan pämez' om Federaližen Nevondkundan nügüdläine prezident.

Parlament om kaks'kodine, molembad kodid oma ühtenjiččidenke valdatusidenke. Ezmäine kodi om Kantonoiden Nevondkund ({{lang-de|Ständerat}}, {{lang-fr|Conseil des Etats}}, {{lang-it|Consiglio degli Stati}}, {{lang-rm|Cussegl dals Stadis}}) 46 ühtnijanke. Toine kodi om Nacionaline Nevondkund ({{lang-de|Nationalrat}}, {{lang-fr|Conseil National}}, {{lang-it|Consiglio Nazionale}}, {{lang-rm|Cussegl Naziunal}}) 200 ühtnijanke. Kaik rahvaz valičeb molembiden kodiden ühtnijoid nelläks vodeks.

Radonoigendai tobmuz om Federaline Nevondkund ({{lang-de|Bundesrat}}, {{lang-fr|Conseil fédéral}}, {{lang-it|Consiglio federale}}, {{lang-rm|Cussegl federal}}) 7 ühtnijanke, parlament valičeb heid ičeze velgusiden strokun pitte (nelläks vodeks). Kaikuččel vodel valitas ut prezidentad da varaprezidentad.

Federaližen parlamentan ühtnijoiden järgenduseližed valičendad oliba vn 2019 20. päiväl redukud. Vs 2020 vilukun 1. päiväspäi [[Simonetta Sommaruga]] radab prezidentan ühteks vodeks. Federaline kancler (ohjastusen pämez') om [[Val'ter Turnher]] vodes 2016 vilukun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Šveicarijan administrativiž-territorialine jagand]].''

Šveicarii jagase 26 kantonaks (pagištes tarkoiktas, 20 kantonaks ({{lang-de|Kanton}}) da 6 pol'kantonaks (''Landesteil'')). Kantonad voidas alajagadas ümbrikoikš (''Bezirk''), ümbrikod — lidnoikš da kundoikš (''Gemeinde''), erased kundad — lidnrajonikš (''Stadtkreis'').

== Eläjad ==
Vl 2012 valdkundan eläjiden lugu ületi 8 millionad i oli 8,014,000 ristitud<ref>[http://www.bfs.admin.ch/bfs/portal/en/index/themen/01/22/press.html?pressID=8180 Press reliz: Vn 2012 Šveicarijan ristitišton endustuz — Šveicarijas om 8 mln eläjid. — Šveicarijan Federaline Statistine Radnikoičend, Njušatel', 2012 (''bfs.admin.ch'').] {{ref-en}}</ref>. Kaikiš suremb ristitišt om nügüd'.

Rahvahad etnižen augotižlibundan mödhe (enamba 1% vl 2017): [[šveicarijalaižed]] — 70,3%, [[saksalaižed]] — 4,2%, [[italijalaižed]] — 3,2%, [[portugalijalaižed]] — 2,6%, [[francijalaižed]] — 2,0%, [[kosovolaižed]] — 1,0%, toižed rahvahad — 18,7%.

Mamankelen mödhe (2016, erased ristitud oma bilingvad): [[saksan kel']] — 62,8%, [[francijan kel']] — 22,9%, [[italijan kel']] — 8,2%, [[anglijan kel']] — 5,1%, [[portugalijan kel']] — 3,7%, [[albanijan kel']] — 3,1%, [[serbanhorvatan kel']] — 2,4%, [[ispanijan kel']] — 2,3%, [[romanšan kel']] — 0,5%, toižed keled — 7,5%.

Uskondan mödhe (2017): riman [[katoline jumalankodikund|katolikad]] — 35,9%, [[protestantizm|protestantad]] — 23,8%, toižed [[hristanuskond|hristanuskojad]] — 5,9%, [[islam]]anuskojad — 5,4%, [[judaizm|judaistad]] — 0,3%, toižed uskojad — 1,4%, religijatomad — 26,0%, märhapanendata — 1,3%.

Kaikiš surembad lidnad (enamba 100 tuh. ristituid vl 2013<ref>[http://www.bfs.admin.ch/bfs/portal/en/index/themen/01/02/blank/key/raeumliche_verteilung/agglomerationen.html Agglomerations: permanent resident population in urban and rural areas (2009−2013, Aglomeracijad: lidnoiden da külätahoiden kaikenaigaine ristitišt). — Šveicarijan statistine radnikoičend (''bfs.admin.ch'').] {{ref-en}}</ref>, surembaspäi penembha): [[Cürih]], [[Ženev]], [[Bazel']], [[Lozann]], [[Bern]], [[Vintertur]]. Vl 2014 kaik oli 143 eländpunktad enamba mi 10 tuhad eläjidenke. Lidnalaižiden pala om 73,9% (2020).

== Ižanduz ==
Šveicarijan päeksport om [[zell'|zelläd]] (16%, [[penicillin]] da [[streptomicin]] tobjas palas), [[kuld]] (15%), kaikenvuiččed [[časud]] (7%); toine eksport — üläloštajad predmetad (3%), obrädindmašinad lidnoiden da pertiden täht (2%), [[brill'jant]]ad da [[hobed]] (2%), [[elektruz]] (2%), [[platin]] (1%), [[diamant]]ad (1%).

== Homaičendad ==
<references />

== Irdkosketused ==
* [http://www.admin.ch/ Šveicarijan federaližen administracijan sait (''admin.ch'').] {{ref-de}} {{ref-fr}} {{ref-it}} {{ref-rm}} {{ref-en}}
* [http://www.bfs.admin.ch/ Šveicarijan statistine radnikoičend (''bfs.admin.ch'').] {{ref-de}} {{ref-fr}} {{ref-it}} {{ref-en}} {{ref-rm}}
{{Commons|Switzerland}}

{{Evrop}}

[[Kategorii:Šveicarii| ]]
