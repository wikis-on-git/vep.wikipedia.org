{{Eländpunkt
 | Nimi = Miluoki<br />Milwaukee
 | Lidnanznam = Seal of Milwaukee, Wisconsin.png
 | Flag = Flag of Milwaukee, Wisconsin.svg
 | Lidnanznam text = Miluokin lidnanznam
 | Flag text = Miluokin flag
 | Valdkund = Amerikan Ühtenzoittud Valdkundad
 | Eläjiden lugu = 594,511
 | Voz' = 2018
 | Pind = 250.75
 | Fail = Milwaukee Collage New.jpg
 | Pämez' = Tom Barrett<br />(sulaku 2004—)
 | Telefonkod = +1-414
 | Aigvö = tal'vel [[UTC]]−6,<br />kezal [[UTC]]−5
}}
[[Fail:Map Milwaukee.jpg|thumb|left|250px|Lidnan transportine kart (2014)]]
'''Miluoki''' ({{lang-en|Milwaukee}} [mɪlˈwɔːki], sijaline [mɪˈlwɔːki]) om [[Amerikan Ühtenzoittud Valdkundad|AÜV:oiden]] lidn da port [[Sured järved|Suril järvil]], pohjoižes [[Viskonsin]]-štatas. Se om štatan kaikiš suremb i valdkundan 31nz' lidn eläjiden lugun mödhe, Miluokin ümbrikon administrativine keskuz.

== Istorii ==
Ende ho-čank-, menomini-, foks-, maskuten-, sauk-, potavatomi- i [[odžibve]]-[[indejalaižed]] eliba neniš tahoiš. Evropalaižiden eländpunktan aluz om pandud Žak Vio-kanadalaižel vl 1795 kuti torguindžilo. Nimituz libub algonkinižes indejižes ''millioke''-sanaspäi i znamoičeb «čoma ma». Kaznu eländpunkt sai lidnan statusad vn 1846 31. päiväl vilukud, se om Miluokin alusenpanendan oficialine dat.

Miluoki šingotase tervhudenkaičendan aluzkundoil, finansižil fondoil, pästandkodil, mašinansauvomižel (kaivuztransportine mašiništ — [[Komatsu]], akkumulätorad — [[Johnson Controls]]), sömtegimištol (oludtegimed). Neniden kompanijoiden päfaterad sijadasoiš lidnas: [[Northwestern Mutual]] (varmituz, rahapanendad), [[Manpower]] (personalan rekruting), [[Rockwell Automation]] (tegimišton avtomatizacii), [[Harley-Davidson]] (motociklad, aviapalad).

== Geografijan andmused ==
Lidn sijadase štatan suvipäivnouzmas, [[Mičigan]]-järven päivlaskmaižel randal, 188 m ü.m.t. keskmäižel korktusel. Koume joged ühthejokstas da lanktas järvhe: Menomoni, Kinnikinik i Miluoki. Matkad štatan administrativižes [[Madison (Viskonsin)|Madison]]-keskushesai om 124 km päivlaskmha. Lähembaine toine järed lidn om [[Čikago]] 150 km suvhe.

== Eläjad ==
Vn 2010 AÜV:oiden rahvahanlugemižen mödhe lidnan eläjiden lugu oli 592 025 ristitud. Kaikiš suremb ristitišt oli 741 324 eläjad vl 1960. Vspäi 2000 lidnan eläjiden lugu om stabiline. Läz 2 mln ristituid elädas lidnaglomeracijas (33nz' surtte valdkundas).

Augotižlibundan mödhe (2010): afrikalaižed — 40,0%, evropalaižed (ispanijalaižita) — 37,0%, ispanijalaižed i latinoamerikalaižed — 17,3%, azijalaižed — 3,5%, toiženke augotižlibundanke — 2,2%.

== Homaičendad ==
<references />

== Irdkosketused ==
* [http://city.milwaukee.gov/ Lidnan oficialine sait (''city.milwaukee.gov'').] {{ref-en}}
* [http://www.milwaukee.gov/ Lidnümbrikon oficialine sait (''milwaukee.gov'').] {{ref-en}}
{{Commons|Milwaukee, Wisconsin}}

{{AÜV:oiden järedad lidnad}}

[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Viskonsinan lidnad]]
