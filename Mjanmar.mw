{{Valdkund
| Nimi = Mjanmaran Ühtištusen Tazovaldkund<br />ပြည်ထောင်စု သမ္မတ မြန်မာနိုင်ငံတော်<br /><small>''(Pjidaunzu Thanmăda Mjăma Nainngandav)''</small>
| Valdkundznam = State seal of Myanmar.svg
| Flag = Flag of Myanmar.svg
| Valdkundznam text = Mjanmaran valdkundznam
| Flag text = Mjanmaran flag
| Pälidn = Naip'jido
| Eläjiden lugu = 55,746,253<ref>[https://www.cia.gov/library/publications/the-world-factbook/geos/bm.html Mjanmaran ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 676,578
| Kart = LocationMyanmar.svg
| Kel' = [[mjanmaran kel'|mjanmaran]]
| Valdkundan pämez' = [[Tein Sein]]
| Päministr = ''eile olmas''
| Religii = [[buddizm]]
| Valüt = [[Mjanmaran kjat]] (K) (MMK)
| Internet-domen = [[.mm]]
| Telefonkod = +95
| Aigvö = [[UTC]]+6:30
}}
'''Mjanmar''', täuz' oficialine nimi — '''Mjanmaran Ühtištusen Tazovaldkund''' ([[mjanmaran kel'|mjanm.]]: ပြည်ထောင်စု သမ္မတ မြန်မာနိုင်ငံတော် ''Pjidaunzu Thanmăda Mjăma Nainngandav''), om valdkund [[Suvipäivnouzmaine Azii|Suvipäivnouzmaižes Azijas]], [[Indokitain pol'sar'|Indokitain pol'saren]] päivlaskmpoles, [[Indine valdmeri|Indižen valdmeren]] [[Andamanan meri|Andamanan meren]] da [[Bengalijan laht]]en randoil. Pälidn om [[Naip'jido]].

== Istorii ==
Vl 1948 vilukun 4. päiväl Mjanmar tedoti ičeze ripmatomudes [[Sur' Britanii|Sures Britanijaspäi]].

Vl 1962 keväz'kun 2. päiväl sodakukerduz tegihe valdkundas.

Jäl'gmäine valdkundan Konstitucii tuli väghe vl 2011 keväz'kun 30. päiväl.

== Geografijan andmused ==
[[Fail:Burma topo en.jpg|thumb|left|250px|Mjanmaran topografine kart.]]
Mjanmar om mavaldkundröunoiš [[Bangladeš]]anke (röunan piduz — 271 km) da [[Indii|Indijanke]] (1468 km) päivlaskmas, [[Kitai]]nke (2129 km) da [[Laos]]anke (238 km) päivnouzmas, [[Tailand]]anke suvipäivnouzmas (2416 km). Ühthine röunoiden piduz — 6522 km. Valdmererandan piduz om 1930 km.

Kaikiš korktemb čokkoim om [[Gamlang Razi]]-mägi, 5870 m valdmeren pindan päl. Surembaižed joged oma [[Činduin (jogi)|Činduin]], [[Iravadi (jogi)|Iravadi]], [[Mekong]], [[Saluin (jogi)|Saluin]], [[Sitaun (jogi)|Sitaun]], ned jokstas [[Andamanan meri|Andamanan merhe]].

Klimat om [[tropine vö|tropine]] da [[subekvatorialine vö|subekvatorialine]]. Vodes om koume sezonad: neps' (semendku-reduku), viluhk (reduku-uhoku), räk (uhoku-semendku).

Londuseližed pävarad oma [[kivivoi]], [[londuseline gaz]], [[kivihil']], metallad ([[vas'k]], [[tin]], [[hahktin]], [[cink]], [[vol'fram]], [[kuld]]), [[antimonii]], [[pol'kalližarvoižed kived]]; toižed varad — [[mramor]], [[mec]], [[kala]], [[gidroenergii]].

== Politine sistem ==
[[Fail:Myanmar-Lower-House-Parliament.jpg|thumb|right|250px|Mjanmaran parlamentan südäin [[Naip'jido]]s.]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Nacionaline armii ühtneb poližhe eloho.

Valdkundan pämez' om prezident, hänel abuiš om kaks' varaprezidentad. Parlamentan ühtnijad valitas prezidentad 5 vodeks (kahtenden strokun om voimuz). Prezident om ohjastusen-ki pämez'.

Parlament om kaks'kodine Ühtištusen Suim (''Pjidaungsu Hluttav''). Üläkodi om Rahvahiden Kodi (''Amötha Hluttav'') 224 ühtnijanke (168 — kaik rahvaz valičeb 5 vodeks, 65 — Mjanmaran Armijan sodavägiden ezitajad). Alakodi om Ezitajiden Kodi (''Pjithu Hluttav'') 440 ezitajanke (330 — kaik rahvaz valičeb 5 vodeks, 110 — Mjanmaran Armijan sodavägiden ezitajad).

Vl 2010 kül'mkun 7. päiväl Mjanmaran päjärgvaličendad oliba (sidä kesken valičendad parlamentha). Vl 2011 keväz'kun 30. päiväl nügüdläine [[Tein Sein]]-prezident tuli tehmaha radvelgusidme.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mjanmaran administrativiž-territorialine jagand]].''

Mjanmar alajagase 19 regionha: 7 administrativišt agjad (''tajing'') da 7 štatad (nacionališt agjad, ''pui ne''), völ om 5 zonad ičeohjastusenke.

== Eläjad ==
Mjanmaras elädas [[mjanmaralaižed]].

Kaikiš surembad lidnad (enamba 200 tuh. ristitud vl 2006, surembaspäi penembha): [[Jangon]] (ižandusen pälidn), [[Mandalai]], [[Moulmein]], [[Pegu]], [[Bassein (lidn)|Bassein]].

== Ižanduz ==
Vl 2010 Mjanmaran päeksport oli [[kivivoin gaz]]ad (43%), [[bobanvuiččed]] jüvil (17%), [[pu (material)|mec]] parzil (10%), erazvuiččed [[sobad]] (9%); toine eksport — [[kala]] da [[merenproduktad]] (5%), [[ris]] (2%), [[pol'kalližarvoižed kived]] (2%), ireg [[lete]] metalloita (1%), londuseline [[kaučuk]] (1%), [[marganc]] (1%). Vl 2011 [[Tailand]] da [[Kitai]] oliba pätorguindühtnijoikš: Tailand oli pol'eksportan ostai, Kitai oli importan koumandesen möi.

== Homaičendad ==
<references />

== Irdkosketused ==
* [http://www.pyithuhluttaw.gov.mm/?q=eng Mjanmaran parlamentan oficialižen saitan anglijankel'ne versii.] {{ref-en}}

{{Commons|Myanmar}}
{{Azii}}

[[Kategorii:Mjanmar| ]]
