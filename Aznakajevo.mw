{{Eländpunkt
 | Nimi = Aznakajevo<br />Азнакаево <small>(ven.)</small><br />Азнакай <small>(tot.)</small>
 | Lidnanznam = Aznakeevskii rayon gerb.png
 | Flag = Flag of Aznakayev rayon (Tatarstan).png
 | Lidnanznam text = Aznakajevon lidnanznam
 | Flag text = Aznakajevon flag
 | Valdkund = Venäma
 | Eläjiden lugu = 34,863
 | Voz' = 2017
 | Pind = 15
 | Fail = 
 | Pämez' = Marsel' Šaidullin (2012—)
 | Telefonkod = +7-85592-xx-xxx
 | Avtokod = 16. 116. 716
 | Aigvö = [[UTC]]+3 (MSK+0)
}}
'''Aznakajevo''' ({{lang-ru|Азнакаево}}, {{lang-tt|Азнакай / Aznaqay}}) om [[Venäma]]n lidn da lidnankund [[Tatarstanan Tazovaldkund]]an suvipäivnouzmas. Se om [[Aznakajevon rajon]]an administrativine keskuz da üks'jäine lidn.

== Istorii ==
Eländpunktan aluz om pandud vl 1762 kuti [[baškiralaižed|baškiralaižiden]] külä, oli mülünu Samaran i Ufan gubernijoihe. Vspäi 1920 mülüi Tatarstanan [[Bugul'man rajon]]ha, vn 1931 redukuspäi om Aznakajevon rajonan keskuseks. Žilo sai lidnan statusad vl 1987.

== Geografijan andmused ==
Lidn sijadase Stärle-jogen randoil ({{lang-tt|Стәрле}}, Ik-jogen hura ližajogi, [[Kamanjogi|Kaman]] hurapol'ne bassein), 180 m keskmäižel korktusel valdmeren pindan päl. Matkad [[Kazan'|Kazanihesai]] om 270 km lodeheze orhal vai 325 km avtotedme. Lähembaižed avtoteidme lidnad oma [[Oktäbr'skii]] 59 km suvipäivnouzmha, [[Bugul'm]] 43 km suvhe, [[Leninogorsk]] 57 km suvipäivlaskmha i [[Al'met'jevsk]] 55 km päivlaskmha.

Aznakajevo om lidnankundan üks'jäine eländpunkt.

== Eläjad da ižanduz ==
Vn 2010 kaiken Venäman rahvahanlugemižen mödhe eläjiden lugu oli 34 853 ristitud, rajonan ristitišton viž ühesandest. Kaikiš suremb ristitišt oli vl 2001 — 37 200 eläjad. Kaks' islaman pühäpertid i ortodoksižen hristanuskondan jumalanpert' oma lidnas.

Vspäi 1951 sadas [[kivivoi]]d lidnan ümbrištos. Toine tegimišt om kivivoinmašiništon tehmine, sömtegimišt, omblendfabrik. Ei ole ičeze professionaližen opendusen aluzkundoid, Leninogorskan politehnižen kolledžan filial om olmas.

Avtobusad da taksid oma kundaližtransportaks lidnas. Lähembaine ''Jutaz-raudtestancii'' ({{lang-ru|Ютаза}}) sijadase 34 km suvhe.

== Irdkosketused ==
* [http://www.aznakayevo.tatarstan.ru/ Lidnan da Aznakajevon rajonan sait (''aznakayevo.tatarstan.ru'') Tatarstanan Tazovaldkundan tobmuden aluzkundoiden oficialižel portalal.] {{ref-ru}} {{ref-tt}}

{{Tatarstanan Tazovaldkundan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Aznakajevon rajon|*]]
