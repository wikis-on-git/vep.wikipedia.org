{{Valdkund
| Nimi = Gajanan Kooperativine Tazovaldkund<br />Co-operative Republic of Guyana
| Valdkundznam = Coat of arms of Guyana.svg
| Flag = Flag of Guyana.svg
| Valdkundznam text = Gajanan valdkundznam
| Flag text = Gajanan flag
| Pälidn = Džordžtaun (Gajan){{!}}Džordžtaun
| Eläjiden lugu = 735,554<ref>[https://www.cia.gov/library/publications/the-world-factbook/geos/gy.html Gajanan ristitišton endustuz vl 2014 heinkus. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 214,970
| Kart = LocationGuyana.png
| Kel' = [[anglijan kel'|anglijan]]
| Valdkundan pämez' = [[Greindžer Devid|Devid Greindžer]]
| Päministr = [[Nagamutu Mozes|Mozes Nagamutu]]
| Religii = [[hristanuskond]], [[induizm]]
| Valüt = [[gajanan dollar]] (GYD)
| Internet-domen = [[.gy]]
| Telefonkod = +592
| Aigvö = [[UTC]]-4
}}
'''Gajan''' ([[anglijan kel'|angl.]]: ''Guyana''), täuz' oficialine nimi om '''Gajanan Kooperativine Tazovaldkund''' ([[anglijan kel'|angl.]]: ''Co-operative Republic of Guyana''), om üks'jäine anglijankel'ne valdkund [[Suviamerik]]as. Pälidn da kaikiš suremb lidn om [[Džordžtaun (Gajan)|Džordžtaun]].

== Istorii ==
Vozil 1667-1814 Gajanan territorii oli [[Alamad|Alamaiden]] kolonijaks, vozil 1814-1966 — [[Britanine imperii|britanižen]] kolonijan.

Vl 1966 semendkun 26. päiväl Gajan tedoti ripmatomut [[Sur' Britanii|Sures Britanijaspäi]]. Vspäi 1970 Gajan om olmas tazovaldkundaks.

Jäl'gmäine Konstitucii tuli väghe vl 1980 redukun 20. päiväl da om olmas möhembaižiden vajehtusidenke<ref>[http://pdba.georgetown.edu/Constitutions/Guyana/guyana96.html Gajanan Konstitucijan tekst (vn 1996 vajehtusidenke). — Pdba.georgetown.edu.] {{ref-en}}</ref>.

== Geografijan andmused ==
[[Fail:Guyana physical map.svg|thumb|left|200px|Gajanan reljefan kart.]]
Gajan sijadase pohjoižpolehe [[ekvator]]alpäi. Sada kilometrad levette sodunu alangišt vedase pidust' [[Atlantine valdmeri|Atlantižen valdmeren]] randištod.

Gajan om mavaldkundröunoiš [[Surinam]]anke päivnouzmas (röunan piduz — 836 km), [[Brazilii|Brazilijanke]] suves (1308 km) da [[Venesuel]]anke päivlaskmas (789 km). Ühthine röunoiden piduz om 2933 km. Valdmeren randanpird om 459 km. Valdkundan pind — 214 970 km². Saum vezid — 8,4% (18 120 km²).

[[Gvianan mägitazangišt]]on keskmäine pala otab Gajanan suvipol't. Valdkundan korktembaine čokkoim om [[Roraim (mägi)|Roraim]]-mägi lapakon platonke 31 nellikkilometrad surtte mägenpän sijas, 2810 metrad valdmeren pindan päl. Venesuelan, Brazilijan da Gajanan röunoiden ühtmuden čokkoim sijadase necil mägel.

Klimat om [[subekvatorialine vö|subekvatorialine]], räk da neps. Nepsad [[džunglid]] kattas 90% valdkundan territorijad. Om äi jogid da vezilanktendoid. Surembaine [[Kajetur]]-vezilanktend om vidhe kerdha korktemb [[Niagaranvezilanktend]]ad.

Londuseližed varad oma [[alüminii|boksitad]], [[kuld]], [[almaz]]ad, [[mec]], [[kala]] da [[merenproduktad]], [[gidroenergii]]. Sen ližaks, toižiden tarbhaižiden mankaivatusiden löudmižsijad oma, no ned seištas radmatomikš: [[raud]]-, [[marganc]]-, [[nikel']]- da [[molibden]]kivendod.

== Tobmuz ==
[[Fail:Governmental administration.jpg|thumb|right|250px|Parlamentan pert' [[Džordžtaun]]as.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident, hän-žo om azekhiden vägiden da ohjastusen-ki pämez'. Parlamentan ezipartijan lider tegese prezidentaks videks vodeks, kahtenden strokun om voimuz. Prezident paneb radnikusile päministrad da toižid ministrid. Päministr da ministriden enambuz oma parlamentan-ki ühtnijad. Prezidentale sab pästta radmaspäi parlamentad. Ohjastusele sab vahvištada käskusid.

Käskusenandajan tobmuden pä om parlament, üks'kodine Nacionaline Suim ([[anglijan kel'|angl.]]: ''National Assembly'') 65 ezitajanke. Kaik rahvaz valičeb heid videks vodeks. Parlamentale sab heitta radmaspäi prezidentad vaiše hänen läžundan tagut vai Konstitucijan lujiden murendusiden taguiči.

Gajanan päjärgvaličendad, sidä kesken valdkundan parlamentha, oliba vl 2015 semendkun 11. päiväl. Nügüdläine prezident om [[Greindžer Devid|Devid Greindžer]] vs 2015 semendkun 16. päiväspäi, se om hänen ühtenz' strok. Vs 2015 semendkun 20. päiväspäi [[Nagamutu Mozes|Mozes Nagamutu]] om päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gajanan administrativiž-territorialine jagand]].''

Gajan alajagase 10 agjaha (regionha, [[anglijan kel'|angl.]]: ''region''). Agjad jagase 27 demokratižhe nevondkundha ([[anglijan kel'|angl.]]: ''Neighbourhood Democratic Council'', ''NDC'').

== Eläjad ==
Gajanas elädas [[gajanalaižed]].

Toižed sured lidnad (enamba 25 tuh. ristitud vl 2002, surembaspäi penembha): [[Linden (Gajan)|Linden]], [[Nju-Amsterdam (Gajan)|Nju-Amsterdam]].

== Ižanduz ==
Gajanan päeksport om [[kuld]] (35%), [[alüminii|boksitad]] (13%), [[ris]] (13%), [[sahar (produkt)|rogosahar]] (12%), [[merenproduktad]] da [[kala]] (7%); toine eksport om [[pu (material)|pumaterialad]] (5%), ezitegesed [[alkogoližed jomad|alkogoližid jomid]] tehmaha (2%).

== Homaičendad ==
<references />

== Irdkosketused ==
* [http://www.parliament.gov.gy/ Gajanan parlamentan oficialine sait.] {{ref-en}}

{{Commons|Guyana}}
{{Suviamerik}}

[[Kategorii:Gajan| ]]
