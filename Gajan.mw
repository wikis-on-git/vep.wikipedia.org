{{10000}}
{{Valdkund
| Nimi = Gajanan Kooperativine Tazovaldkund<br />Co-operative Republic of Guyana
| Valdkundznam = Coat of arms of Guyana.svg
| Flag = Flag of Guyana.svg
| Valdkundznam text = Gajanan valdkundznam
| Flag text = Gajanan flag
| Pälidn = Džordžtaun (Gajan){{!}}Džordžtaun
| Eläjiden lugu = 740,685<ref>[https://www.cia.gov/library/publications/the-world-factbook/geos/gy.html Gajanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 214,970
| Kart = Guyana in its region.svg
| Kel' = [[anglijan kel'|anglijan]]
| Valdkundan pämez' = [[Greindžer Devid|Devid Greindžer]]
| Päministr = [[Nagamutu Mozes|Mozes Nagamutu]]
| Religii = [[hristanuskond]], [[induizm]]
| Valüt = [[gajanan dollar]] (GYD)
| Internet-domen = [[.gy]]
| Telefonkod = +592
| Aigvö = [[UTC]]−4
}}
'''Gajan''' ({{lang-en|Guyana}} [ɡaɪˈɑːnə] vai [ɡaɪˈænə]), täuz' oficialine nimituz om '''Gajanan Kooperativine Tazovaldkund''' ({{lang-en|Co-operative Republic of Guyana}}), om üks'jäine anglijankel'ne valdkund [[Suviamerik]]as. Pälidn da kaikiš suremb lidn om [[Džordžtaun (Gajan)|Džordžtaun]].

== Istorii ==
Vozil 1667−1814 Gajanan territorii oli [[Alamad|Alamaiden]] kolonijaks, vozil 1814−1966 — [[Britanine imperii|britanižen]] kolonijan.

Vn 1966 26. päiväl semendkud Gajan tedištoiti ripmatomut [[Sur' Britanii|Sures Britanijaspäi]]. Vspäi 1970 Gajan om olmas tazovaldkundaks.

Jäl'gmäine Konstitucii tuli väghe vn 1980 20. päiväl redukud da om olmas möhembaižidenke vajehtusidenke.<ref>[http://pdba.georgetown.edu/Constitutions/Guyana/guyana96.html Gajanan Konstitucijan tekst (vn 1996 vajehtusidenke) ''pdba.georgetown.edu''-saital.] {{ref-en}}</ref>

== Geografijan andmused ==
[[Fail:Guyana physical map.svg|thumb|left|200px|Gajanan reljefan kart.]]
Gajan sijadase pohjoižpolehe [[ekvator]]alpäi. Sada kilometrad levette sodunu alangišt vedase pidust' [[Atlantine valdmeri|Atlantižen valdmeren]] randištod.

Gajan om mavaldkundröunoiš [[Surinam]]anke päivnouzmas (röunan piduz — 836 km), [[Brazilii|Brazilijanke]] suves (1308 km) da [[Venesuel]]anke päivlaskmas (789 km). Ühthine röunoiden piduz om 2933 km. Valdmeren randanpird om 459 km. Valdkundan pind — 214 970 km². Saum vezid — 8,4% (18 120 km²).

[[Gvianan mägitazangišt]]on keskmäine pala otab Gajanan suvipol't. Valdkundan kaikiš korktemb čokkoim om [[Roraim (mägi)|Roraim]]-mägi lapakonke platonke 31 nellikkilometrad surtte mägenpän sijas, 2810 metrad kortte valdmeren pindan päl. Venesuelan, Brazilijan da Gajanan röunoiden ühtmuden čokkoim sijadase necil mägel.

Klimat om [[subekvatorialine vö|subekvatorialine]], räk da neps. Nepsad [[džunglid]] kattas valdkundan territorijan ühesa kümnendest. Om äi jogid da vezilanktendoid. Znamasine [[Kajetur]]-vezilanktend om vidhe kerdha korktemb [[Niagaranvezilanktend]]ad.

Londuseližed varad oma [[alüminii|boksitad]], [[kuld]], [[diamant]]ad, [[mec]], [[kala]] da [[merenproduktad]], [[gidroenergii]]. Sen ližaks, toižiden tarbhaižiden mankaivatusiden löudmižsijad oma, no ned seištas radmatomikš: [[raud]]-, [[marganc]]-, [[nikel']]- da [[molibden]]kivendod.

== Tobmuz ==
[[Fail:Parliament building, Guyana.jpg|thumb|right|250px|Parlamentan pert' [[Džordžtaun]]as.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident ({{lang-en|President of the Co-operative Republic of Guyana}}), hän-žo om azekhiden vägiden da ohjastusen-ki pämez'. Parlamentan ezipartijan lider kändase prezidentaks videks vodeks, kahtenden strokun voimuz om olmas. Prezident paneb radnikusile päministrad (''Prime Minister'') da toižid ministrid. Päministr da ministriden enambuz oma parlamentan-ki ühtnijad. Prezidentale sab pästta radmaspäi parlamentad. Ohjastusele sab vahvištada käskusid.

Käskusenandajan tobmuden pä om parlament, üks'kodine Nacionaline Suim ({{lang-en|National Assembly}}) 65 ezitajanke. Kaik rahvaz valičeb heid videks vodeks. Parlamentale sab heitta radmaspäi prezidentad vaiše hänen läžundan tagut vai Konstitucijan lujiden murendusiden taguiči.

Gajanan järgenduseližed pävaličendad, sidä kesken valdkundan parlamentha, oliba vn 2015 11. päiväl semendkud. Nügüdläine prezident om [[Greindžer Devid|Devid Greindžer]] vs 2015 semendkun 16. päiväspäi, se om hänen ühtenz' strok. Vs 2015 semendkun 20. päiväspäi [[Nagamutu Mozes|Mozes Nagamutu]] om päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gajanan administrativiž-territorialine jagand]].''

Gajan jagase 10 agjaks (regionaks, {{lang-en|region}}). Agjad alajagasoiš 27 demokratižeks nevondkundaks ({{lang-en|Neighbourhood Democratic Council}}, ''NDC'').

== Eläjad ==
Gajanas elädas [[gajanalaižed]]. Vn 2014 heinkus valdkundan ristitišt oli 735 554 eläjad. Kaikiš suremb ristitišt oli 759,567 eläjad vl 1980.

Augotižlibundan mödhe (2012): [[indijalaižed]] — 39,8%, [[afrikalaižed]] — 29,3%, segoitadud augotižlibundanke — 19,9%, [[indejalaižed]] — 10,5%, toiženke augotižlibundanke ([[evropalaižed]], [[kitajalaižed]]) — 0,5%.

Uskondan mödhe (2012): [[protestantizm|protestantad]]— 34,8%, [[induizm|induistad]] — 24,8%, riman [[katoline jumalankodikund|katolikad]] — 7,1%, [[islam]]anuskojad — 6,8%, [[Jehovan tundištajad]] — 1,3%, [[rastafarianizm|rastafarad]] — 0,5%, toižed [[hristanuskond|hristanuskojad]] — 20,8%, toižed uskojad — 0,8%, religijatomad — 3,1%.

Toižed sured lidnad (enamba 25 tuh. ristituid vl 2002, surembaspäi penembha): [[Linden (Gajan)|Linden]], [[Nju-Amsterdam (Gajan)|Nju-Amsterdam]]. Lidnalaižiden pala om 26,8% (2020).

== Ižanduz ==
Gajanan päeksport om [[kuld]] (35%), [[alüminii|boksitad]] (13%), [[ris]] (13%), [[sahar (produkt)|rogosahar]] (12%), [[merenproduktad]] da [[kala]] (7%); toine eksport om [[pu (material)|pumaterialad]] (5%), ezitegesed pästmaha [[alkogoližed jomad|alkogoližid jomid]] (2%).

== Homaičendad ==
<references />

== Irdkosketused ==
* [http://www.parliament.gov.gy/ Gajanan parlamentan oficialine sait (''parliament.gov.gy'').] {{ref-en}}
{{Commons|Guyana}}

{{Suviamerik}}

[[Kategorii:Gajan| ]]
