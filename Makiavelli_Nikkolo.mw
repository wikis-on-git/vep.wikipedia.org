{{1000}}{{A10000}}
{{Personalii
| изображение = Santi di Tito - Niccolo Machiavelli's portrait headcrop.jpg
| описание изображения = Nikkolo Makiavellin portretan pala,<br />Santi di Tito (1536−1603) pirdi voikuvad 16. voz'sadan kahtendes poles
}}
'''Nikkolo Makiavelli''' ({{lang-it|Niccolò di Bernardo dei Machiavelli}} [nikkoˈlɔ mmakjaˈvɛlli]; sünd. [[3. semendku]] [[1469]], [[Florencii]], [[Florencijan Tazovaldkund]] — kol. [[21. kezaku]] [[1527]], sigä-žo) oli italijalaine filosof da kirjutai, politikanmez' i sur'oigenu.

== Biografii ==
Nikkolo oli sündnu San Kašano in Val' di Pez-külähä läz Florencijad, Bernardo di Nikkolo Makiavelli-advokatan (1426−1500) i hänen Bartolomea di Stefano Neli-akan (1441−1496) kanzha. Kaks' vanhembašt sizart oli — Primavera (1465) i Margarita (1468), mugažo noremb Totto-vell' (1475). Openduz andoi tuleban aigan filosofale latinižen i italižen klassikan täuzid tedoid.

Makiavelli kirjuti severz'-se tedotöid sodateorijas, abuti nevondoil kaita Florencijad. Oli varmdan valdkundaližen tobmuden polenpidajan i laski kävutada miččid taht mahtusid samha necidä metod. Hänen politiž-filosofine «[[Valdoičii (Makiavelli)|Valdoičii]]»-kirj (it. ''Il Principe'', 1513) om pästtud tošti äi kerdoid vspäi 1532, se augotab erazvuiččid traktuindoid tähäsai, Makiavelli-ki jäti äi kommentarijoid kirjale. Vll 1520−1525 radnikoiči Florencijan istoriografal, kirjuti «Florencijan istorii»-kirjan i pästi satusekahid komedižid p'jesid: «Klicija» (1525) i «Mandragola» (1518). Sädi kaks' poemad: «Ezmäine dekad» (1504) i «Kahtenz' dekad» (1509), kirjuti «Bel'fagor»-romanan (1515).

Filosof sai hüväd radnikust Florencijan Tazovaldkundan apparatas (1498−1512) i nai vn 1501 elokus, Marietta de Luidži Korsini oli Nikkolon ak. Sündutihe viž last naimiželos: Pjero, Bartolomea, Bernardo, Ludoviko, Guido.

== Homaičendad ==
<references />

{{stub}}
[[Kategorii:Italijan filosofad]]
[[Kategorii:Italijan istorikad]]
[[Kategorii:Italijan kirjutajad]]
[[Kategorii:Filosofad kirjamišton mödhe]]
[[Kategorii:Istorikad kirjamišton mödhe]]
[[Kategorii:Kirjutajad kirjamišton mödhe]]
[[Kategorii:Personalijad kirjamišton mödhe]]
