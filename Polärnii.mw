{{Eländpunkt
 | Nimi = Polärnii<br />Полярный
 | Lidnanznam = Coat of Arms of Polyarny (Murmansk oblast).png
 | Flag = Flag of Polyarny (Murmansk oblast).png
 | Lidnanznam text = Polärnijan lidnanznam
 | Flag text = Polärnijan flag
 | Valdkund = Venäma
 | Eläjiden lugu = 17,568
 | Voz' = 2017
 | Pind = 
 | Fail = Palyarny2.JPG
 | Pämez' = 
 | Telefonkod = +7-81551-xx-xxx
 | Aigvö = [[UTC]]+3
}}
'''Polärnii''' ({{lang-ru|Полярный}}) om [[Venäma]]n lidn [[Murmanskan agj]]an pohjoižes. Vspäi 2008 om sodahoštusen lidnaks i mülüb [[Sauptud administrativiž-territorialine «Aleksandrovsk»-ühtnik|Sauptud administrativiž-territorialižhe «Aleksandrovsk»-ühtnikha]] (521 km²) territorialižeks ümbrikoks.

== Istorii ==
Eländpunktan aluz om pandud vl 1896 kuti kommertižen ''Aleksandrovsk-portan žilo'' [[Sergei Vitte]]n taričendan mödhe. Se sai oficiališt lidnan statusad vl 1899 üläihastuzavaidusen ühtes. Vl 1926 kätihe ''Aleksandrovskoje-žiloks'', vl 1931 udesnimitihe ''Polärnoje-žiloks''. Vspäi 1939 om lidnan statusanke tošti da nügüdläiženke nimenke. [[Venäman Pohjoine laivišt|Pohjoižen laivišton]] trallaividen baziruindan jädumatoi punkt i laivankohenduztegim oma olmas lidnas, mugažo leibtegim radab.

== Geografijan andmused ==
Lidn sijadase tundras, [[Barencan meri|Barencan meren]] Jekaterinan merikaran randal, 20 m ü.m.t. keskmäižel korktusel. Kaikiš korktemb čokkoim om Vestnik-mägenpä 115 metrad korktusel. Matkad SATÜ:n [[Snežnogorsk]]-keskushesai om 8 km päivlaskmha orhal vai 14 km avtotedme (avtobusad ühtenzoittas lidnoid), [[Murmansk]]hasai — 30 km suvipäivlaskmha orhal vai 60 km avtotedme.

Klimat om [[subarktine vö|subarktine]] meren.

== Eläjad ==
Vn 2010 Venäman rahvahanlugemižen mödhe eläjiden lugu oli 17 293 ristitud. Kaikiš suremb ristitišt oli vl 1989 — 27 635 eläjad. [[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert' om pühästadud vl 1999.

Murmanskan valdkundaližen tehnižen universitetan filial om professionaližen opendusen aluzkundaks lidnas.

== Irdkosketused ==
* [http://www.zato-a.ru/ Aleksandrovsk-SATÜ:n tobmuden aluzkundoiden oficialine sait (''zato-a.ru'').] {{ref-ru}}
* [http://советзато.рф/ Aleksandrovsk-SATÜ:n Ezitajiden Nevondkundan oficialine sait (''советзато.рф'').] {{ref-ru}}
{{Commons|Category:Polyarny}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Sauptud administrativiž-territorialine «Aleksandrovsk»-ühtnik]]
