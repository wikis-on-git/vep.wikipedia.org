{{Eländpunkt
 | Nimi = Kemijärvi <small>(veps., suom. i roč.)</small><br />Giemajávri <small>(pohjoižsaam.)</small>
 | Lidnanznam = Kemijärvi.vaakuna.svg
 | Flag = 
 | Lidnanznam text = Kemijärvin lidnanznam
 | Flag text = Kemijärvin flag
 | Valdkund = Suomenma
 | Eläjiden lugu = 7,283
 | Voz' = 2020-01-01
 | Pind = 3,930.91
 | Fail = Centre of Kemijärvi.JPG
 | Pämez' = Atte Rantanen<br />(sulaku 2015—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Kemijärvikoherrixkenmapa.png|thumb|left|250px|Kundan küliden sijaduz (2008)]]
'''Kemijärvi''' (mugažo [[suomen kel'|suomen]] i [[ročin kel'|ročin]] kelil; {{lang-se|Giemajávri}}) om lidn [[Suomenma]]n pohjoižes. Mülüb [[Laplandii]]-agjha, sen kaikiš penemb lidnankund nelläspäi eläjiden lugun mödhe. Valdkundan kaikiš pohjoižemb lidn.

== Istorii ==
Eländpunktan aluz om pandud läz 1580. vot, Halonen-kanz tegihe ezmäižikš eläjikš. Municipalitet om olmas vspäi 1957. Ühtištuihe sidä Kemijärvin küläümbrištonke da anttihe lidnan statusad vl 1973.

Kemijärvi šingotase «Seitakorv»-gidroelektrostancijal i turizmal. Järv om kezalebun keskuz kalavaroidenke. Kundan suks'kurortad oma Suomu, Luosto da toižed.

Cellülozbumagaine tegim radoi vspäi 1965 i om sauptud vl 2008. «Keitele Group» osti tegimen päšt ičezkaluištod vl 2015, se planirui avaita [[cellüloz]]an, energijan da biotorhuden tegint tuhanke radsijanke i kitajižiden rahoiden ühtnendanke, no ekologine laskend ei olend sadud vn 2018 sügüz'kule.

== Geografijan andmused ==
Lidn sijadase agjan suves, ühtennimižen [[Kemijärv (järv)|Kemijärven]]-vezivaradimen randal (231 km², 148 m ü.m.t., seižub Kemijogel, kudamb lankteb [[Botnine laht|Botnižhe lahthe]]). Matkad agjan [[Rovanem']]-keskushesai om 79 km päivlaskmha-suvipäivlaskmha orhal, 86 km avtotel vai raudtel, se-žo lähembaine lidn. Matkad [[Hel'sinki]]-pälidnhasai om 739 km suvhe orhal, 944 km avtotedme vai raudtedme. Toine lähine lidn om [[Kuusamo]] (Pohjoižpohjanma) 115 km suvipäivnouzmha orhal vai 139 km avtotedme. «Rovanem' — [[Sall]]»-raudtekeskust läbitab lidnad.

Vl 2020 lidnankundan pind — 3 930,91 km², sidä kesken kuiv ma 3504,13 km², vezi da sokaz tahond ottas 426,78 km².

== Eläjad ==
Vl 1980 eläjiden lugu oli 12 621 ristitud, vl 2010 — 8 484 ristitud. Kaikiš suremb ristitišt oli 12 759 eläjad vl 1975 i 12 762 eläjad vl 1985. Ristituiden kaks' koumandest elädas municipalitetan keskuses.

Mamankelen mödhe (2016): suomen kel' — 98,7%, toižed keled — 1,3%.

Olli-Pekka Salminen radoi edeližen lidnanpämehen vll 2011−2014, sid' Tuula Kuvaja-velgusentäutai oli (2014−2015).

== Galerei ==
<gallery mode="packed" heights="125px">
Cafe Tuulenpesä (3186122480).jpg|«Tuulenpesä»-kafe [[Pohjoine polärine pird|Polärižpirdanno]]
Kemijärven kirkko.jpg|Kemijärvin jumalanpert'<br />(om saudud vl 1950, vn 2015 nägu)
Kemijärven kotiseutumuseon pihapiiriä.jpg|Kodirandantedištandmuzei<br />(2019)
Kemijärven rautatieasema.JPG|Kemijärvin raudtestancijan sauvuz<br />vl 2007
</gallery>

== Homaičendad ==
<references />

== Irdkosketused ==
* [http://www.kemijarvi.fi/ Lidnan ohjastusen sait (''kemijarvi.fi'').] {{ref-fi}}
{{Commons|Category:Kemijärvi}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Laplandii]]
