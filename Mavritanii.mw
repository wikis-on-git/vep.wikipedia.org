{{10000}}
{{Valdkund
| Nimi = Mavritanijan Islamine Tazovaldkund<br >الجمهورية الإسلامية الموريتانية<br /><small>''(al'-Džumhūrijja al'-ʾIslāmijja al'-Mūrītānijja)''</small>
| Valdkundznam = Seal of Mauritania.svg
| Flag = Flag of Mauritania.svg
| Valdkundznam text = Mavritanijan znam
| Flag text = Mavritanijan flag
| Pälidn = Nuakšot
| Eläjiden lugu = 3,840,429<ref name="ciamr">[https://www.cia.gov/library/publications/the-world-factbook/geos/mr.html Mavritanijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,030,700
| Kart = Mauritania in its region.svg
| Kel' = [[araban kel'|araban]]
| Valdkundan pämez' = [[Muhammed ul'd aš-Šeih al'-Gazuani]]
| Päministr = [[Ismail ul'd Biddi ul'd Šeih Sidija]]
| Religii = [[islam]]
| Valüt = [[mavritanijan ugii]] (MRO)
| Internet-domen = [[.mr]]
| Telefonkod = +222
| Aigvö = [[UTC]]+0
}}
'''Mavritanii''' ({{lang-ar|موريتانيا}}, ''Mūrītānjā''), täuz' oficialine form — '''Mavritanijan Islamine Tazovaldkund''' ({{lang-ar|الجمهورية الإسلامية الموريتانية}}, ''al'-Džumhūrijja al'-ʾIslāmijja al'-Mūrītānijja''), om valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Nuakšot]].

== Istorii ==
Vl 1960 28. päiväl kül'mkud Mavritanii tedištoiti ičeze ripmatomudes [[Francii|Francijaspäi]].

Oli severzid-se sodakukerdusid valdkundan istorijas (vll 2003, 2005, 2008).

Jäl'gmäine Konstitucijan udištamine oli vn 1991 12. päiväl heinkud.

== Geografijan andmused ==
[[Fail:Mauritania Topography.png|thumb|left|250px|Mavritanijan topografine kart.]]
Mavritanii om mavaldkundröunoiš [[Päivlaskmaine Sahar|Päivlaskmaiženke Saharanke]] (röunan piduz — 1561 km) pohjoižes, [[Alžir]]anke pohjoižpäivnouzmas (463 km), [[Mali]]nke päivnouzmas da suves (2237 km) da [[Senegal]]anke suves (813 km). Ühthine röun kuivmadme om 5074 km. Mavritanijan päivlaskmaižed randad lainištab [[Atlantine valdmeri]] 753 km randanpirdanke.<ref name="ciamr"/>

Päivlaskmaižen [[Saharan rahvahatoi ma|Saharan]] kivekahad da letkesižed rahvahatomad mad ottas valdkundan territorijan enamba koumed videndest, ned oma tazangištoikahad. Valdkundan kaikiš korktemb čokkoim om [[Kediet Idžil]]-mägi, 915 m ü.m.t. kortte. [[Sebhet Te-n-Dgamč]]-alangišt sijadase −5 m korktusel, meren pindan al.

Klimat om lujas räk da kuiv lühüdanke vihmsezonanke.

Londuseližed pävarad oma [[raud|raudkivend]], [[kivivoi]], [[vas'k]], [[kuld]], [[diamant]]ad, [[fosfor|fosfatad]], [[sauvondgips]], [[kala]].

== Tobmuz ==
Mavritanii om islamine [[segoitadud ohjandusen form|prezidentiž-parlamentine]] tazovaldkund. Valdkundan pämez' om prezident ({{lang-ar|رئيس الجمهورية الإسلامية الموريتانية}} ''Rajijs al'-Džumhurijat al'-Iislāmijat al'-Muritanija''), rahvaz valičeb händast videks vodeks, strok voib olda kahtenden.

Parlament (arab. ''Barlamane'') om üks'kodine Nacionaline Suim ({{lang-ar|الجمعية الوطنية‎}} ''Al' Džamija al'-Vatanija''), rahvaz änestab sen 157 (edel 2014 vot heid oli 95) deputatad videks vodeks. Edel vn 2017 elokud Senat oli olmas üläkodikš (arab.: ''Mažlis al'-Šujuh'') 56 ühtnijanke, tühjitihe sidä konstitucižen referenduman satusiden mödhe.

Parlamentan ühtnijoiden järgenduseližed valičendad oliba vn 2018 1. i 15. päivil sügüz'kud. Prezidentan järgvaličendad oliba vn 2019 22. päiväl kezakud, [[Muhammed ul'd aš-Šeih al'-Gazuani]] sai vägestust ezmäižes turas (52,01%), tuleškanzi radho vn 2019 elokun 1. päiväspäi. [[Ismail ul'd Biddi ul'd Šeih Sidija]] radab päministran vn 2019 elokun 5. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mavritanijan administrativiž-territorialine jagand]].''

Mavritanii jagase 12 agjaha (regionha, arab. ''vilaja'') da sen ühtes pälidnan ümbrikho. Agjad alajagasoiš departamentoikš, kaik niid om 52, arab. ''mougataa'').

== Eläjad ==
Mavritanijas elädas [[mavritanijalaižed]], kaik hö oma [[islam]]anuskojad. Vl 2013 valdkundan eläjiden lugu oli 3 537 368 ristitud<ref>[http://www.geohive.com/cntry/mauritania.aspx Mauritania population. — ''Geohive.com''.] {{ref-en}}</ref>. Kaikiš suremb ristitišt om nügüd'.

Etnižed gruppad: muzaverižed mavrad (haratinad — orjad i enččed orjad afrikaiženke augotižlibundanke) — 40%, vaugedverižed mavrad (beidanad — arabiž-berberiženke augotižlibundanke) — 30%, subsaharan mavritanijalaižed (Senegal-jogen alangištospäi, ei tekoi araban kel't) — 30%. Vl 2000 ristitišton pol' ei olend kirjanikoil.

Mavritanijan toižed järedad lidnad (enamba 50 tuh. ristituid vl 2012, surembaspäi penembha): [[Kiff]], [[Nuadibu]], [[Roso]], [[Kaedi]], [[Zuerat]].

== Ižanduz ==
Mavritanijan päeksport om [[raud|raudkivend]], [[kivivoi]], [[vas'k]]; toine eksport — [[kuld]], [[sauvondgips]], [[kala]].

== Kul'tur ==
Mavritanii om üks' jäl'gmäižiš valdkundoišpäi, kus [[orjuz]] om faktižikš avaitud kundale tähäsai. Sijaližel ohjastusel oliba koume orjusen kel'dandan naprindad (vll 1905, 1981 dai 2007), no nece igänd om jurdunu liigaks mavritanijalaižes kundas, i nügüd' ristitišton läz videndest (600 tuhad ristituid) oma orjad (tobjimalaz mustas rasaspäi, mülüdas vauktoile [[arabalaižed|arabalaižile]]).<ref>http://www.bbc.co.uk/worldservice/specials/1458_abolition/page4.shtml</ref>

== Homaičendad ==
<references />

== Irdkosketused ==
* [http://www.assembleenationale.mr/ Mavritanijan parlamentan sait (''assembleenationale.mr'').] {{ref-ar}} {{ref-fr}}
* [http://primature.gov.mr/ Mavritanijan ohjastusen sait (''primature.gov.mr'').] {{ref-ar}} {{ref-fr}}
{{Commons|Mauritania}}

{{Afrik}}

[[Kategorii:Mavritanii| ]]
