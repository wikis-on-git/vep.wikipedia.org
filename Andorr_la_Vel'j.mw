{{Eländpunkt
 | Nimi = Andorr la Vel'j<br />Andorra la Vella
 | Lidnanznam = Escut d'Andorra la Vella.svg
 | Flag = Flag of Andorra la Vella.svg
 | Lidnanznam text = Andorr la Vel'jan lidnanznam
 | Flag text = Andorr la Vel'jan flag
 | Valdkund = Andorr
 | Eläjiden lugu = 22,886
 | Voz' = 2015
 | Pind = 30
 | Fail = Andorra la Vella 3.JPG
 | Pämez' =
 | Telefonkod = +376
 | Aigvö = tal'vel [[UTC]]+1,<br />kezal [[UTC]]+2
}}
'''Andorr la Vel'j''' ({{lang-ca|Andorra la Vella}} — «vanh Andorr», {{lang-es|Andorra la Vieja}}, {{lang-fr|Andorre-la-Vieille}}) om [[Andorr]]an pälidn, üks'jäine lidn da kaikiš suremb eländpunkt. Se om valdkundan üks' seičemes tulendaspäi.

== Istorii ==
Lidnan aluz om pandud 9. voz'sadan augotišel. Toštelmasen mödhe, [[Sur' Karl]] tegihe sen alusenpanijaks. Lidn om olmas Andorr-ruhtinazkundan pälidnaks valdkundan alusenpanendan aigaspäi vl 1278.

Vahvištadud Konstitucijan mödhe, vspäi 1993 ruhtinazkundan tobmuden koumen sarakon päd sijadase lidnas: parlament, ohjastuz i käskuzkund. Vaiše kaikutte kudenz' eläi om rahvahanikan oiktusidenke valdkundas.

Vozil 2015−2018 [[Obiols Marija Roza Ferrer|Marija Roza Ferrer Obiols]] radoi lidnan pämehen.

== Geografijan andmused ==
Tulend röunatab [[Ispanii|Ispanijanke]] päivlaskmas da Andorran koumenke tulendanke toižiš poliš.

Lidn sijadase tulendan keskuses, Valira-del'-Orjen i Valira-del'-Nord jogiden ühthejoksmusen jäl'ghe. 44-kilometrine [[Valir (jogi)|Valir-jogi]] ({{lang-ca|La Valira}}) jokseb sišpäi, sen bassein otab läz kaik territorijad valdkundas. Andorr la Vel'j seižub 1079 m korktusel valdmeren pindan päl [[Pirenejad|Pirenejan]] pautkinno, se om Evropan kaikiš korktemb pälidn.

Klimat om kontinentaline. Heinkun da elokun lämuz om +18 C°, vilukun +2 C°. Voden keskmäine lämuz om +9,8 C°. Paneb sadegid 812 mm vodes, niid om penemba uhokus-keväz'kus (38..40 mm kus), enamba semendkus (90 mm). Tal'vel voib panda halad da lunt.

== Eläjad ==
Andorr la Vel'j-tulend mülütab 2 eländpunktad: Andorr la Vel'j-pälidnan ližaks, koumetuhaine [[Santa-Kolom (Andorr)|Santa-Kolom]]-külä mülüb tulendha. Valdkundan kaikutte nellänz' ristit eläb tulendas. Lähiženke [[Eskal'des Engordan']]-eländpunktanke ühtes pälidn sädab aglomeracijad, ruhtinazkundan pol' eläb siš.

Rahvahad Andorran rahvahanlugemižen mödhe vl 2007: [[Ispanii|Ispanijan]] rahvahad — 43%, [[andorralaižed]] — 33%, [[portugalijalaižed]] — 11%, [[francijalaižed]] — 7%, toižed rahvahad — 6%.

== Ižanduz ==
Lidn om ruhtinazkundan kommertine keskuz. Äjad bankoiden palakundad sijadasoiš täs valdkundmaksoiden vällendusiden da lujan konfidencialižusen tagut.

Kaikiš znamasižed sarakod oma turizm, torguind da tošteksport. Kaikuččes vodes 9 mln turistad tuldas valdkundha, i äjad heišpäi tuldas valdkundan pälidnha ostmaha odvembid tavaroid. Sijaližed pened edheotandad mülüdas mebläntehmižhe, sömtegimištho, mugažo villan i mecan ümbriradmine oma olmas.

Andorr la Vel'j om sidodud valdkundan toižidenke eländpunktoidenke kundaližil avtobusmaršrutoil. Ühtenzoitai Ispanijad Francijanke avtote läbitab lidnad. Voib sadas avtobusoil [[Tuluz]]an i [[Barselon]]an lendimportoihesai koumes časus. Vspäi 2016 voib sadas Andorr - Seo-de-Uržel'-lendimporthasai-ki (''LEU'', vspäi 2015 om rados) Ispanijan territorijas 20 km suvhe lidnaspäi. Lendimportaspäi tehtas reisid Ispanijan, Francijan da Portugalijan lidnoihe.

== Irdkosketused ==
* [http://www.andorralavella.ad/ Andorr la Vel'j-tulendan oficialine sait (''andorralavella.ad'').] {{ref-ca}}
* [http://turisme.andorralavella.ad/ Tulendan turizman oficialine sait (''turisme.andorralavella.ad'').] {{ref-ca}} {{ref-es}} {{ref-fr}} {{ref-en}}
{{Commons|Andorra la Vella}}

{{Evropan pälidnad}}

[[Kategorii:Andorr la Vel'j| ]]
[[Kategorii:Andorran lidnad]]
[[Kategorii:Andorr]]
[[Kategorii:Eländpunktad kirjamišton mödhe]]
[[Kategorii:Pälidnad]]
