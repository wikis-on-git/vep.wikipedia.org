{{Eländpunkt
 | Nimi = Ussuriisk<br />Уссурийск
 | Lidnanznam = Coat of Arms of Ussuriysk (Primorsky kray).png
 | Flag = Flag of Ussuriysk (Primorsky kray).png
 | Lidnanznam text = Ussuriiskan lidnanznam
 | Flag text = Ussuriiskan flag
 | Valdkund = Venäma
 | Eläjiden lugu = 172,942
 | Voz' = 2021
 | Pind = 173
 | Fail = Уссурийск, ул. Некрасова.JPG
 | Pämez' = Jevgenii Korž<br />(kül'mku 2019—)
 | Telefonkod = +7-4234-xxx-xxx
 | Avtokod = 25. 125
 | Aigvö = [[UTC]]+10 ([[MSK]]+7)
}}
'''Ussuriisk''' ({{lang-ru|Уссурийск}}) om [[Venäma]]n lidn [[Merenrandaline rand|Merenrandaližen randan]] suvipäivlaskmas. Se om Ussuriiskan lidnümbrikon (vhesai 2005 — rajonan) administrativine keskuz, randan kahtenz' lidn eläjiden lugun mödhe.

== Istorii ==
Nügüd'aigaižen eländpunktan aluz om pandud sirdanuzil mehil Astrahanin i Voronežan gubernijoišpäi kuti ''Nikol'skoje-külä'' vn 1866 elokus, ph. Mikoi-čudonsädajan mödhe. Vl 1893 raudte ühtenzoiti küläd [[Vladivostok]]anke. Vn 1898 3. päiväl sulakud külä sai lidnan statusad, nimitihe sidä ''Nikol'sk:aks''. 20. voz'sadan augotišes ukrainalaižed sirdanuded oliba ristitišton enambuses. Vl 1926 udesnimitihe lidnad ''Nikol'sk-Ussuriiskijaks'' erištamha NSTÜ:n toižiš lidnoišpäi. Vozil 1935−1957 lidnan nimi oli ''Vorošilov'', vspäi 1957 nimitase nügüdläižikš.

Ussuriisk šingotase sömtegimištol (sahar, maidproduktad, likörad da vin), raudtevedimiden kohenduztegimel, kodielektronikan ühthekeradamižen tegimel, kartonkombinatal i kebnal tegimištol (sobad, nahkkengäd, mebel'fabrik).

== Geografijan andmused ==
Lidn sijadase katl'uses, [[Hankanjärv|Hankanveren tazangištol]], sambnuziden vulkanoiden keskes, 33 m keskmäižel korktusel valdmeren pindan päl. Pened joged oma Rakovk i Komarovk, mülüdas [[Razdol'nai (jogi)|Razdol'nai-jogen]] ({{lang-zh|绥芬河}} ''Suifen'-He'') hurapol'žhe basseinha, se jokseb [[Amuran laht]]he läz Vladivostokad. Matkad [[Vladivostok]]hasai om 76 km suvhe orhal vai 97 km «Ussuri»-avtotedme (A370), [[Kitai]]n röunhasai — 50 km päivlaskmha orhal.

Kaik 37 eländpunktad mülüdas lidnümbrikho Ussuriiskan ližaks: kaks' žilod, kaks' raudtestancijad da 33 küläd ühesal territorijal. Lidnümbrikon pind om 3690 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 158 004 ristitud, lidnümbrikon — 184 046 ristitud. Vl 2017 kaik 170 660 ristitud elihe lidnas i 196 863 ristitud kaikes lidnümbrikos. Lidnan i lidnümbrikon kaikiš suremb ristitišt oli vl 2020: lidnas elihe 173 640 ristitud, kaikes lidnümbrikos — 199 341 ristitud.

Rahvahad (lidnümbrik vl 2010, enamba 1%, ozutadud rahvahudenke): [[venälaižed]] — 91,0%, [[korejalaižed]] — 3,0%, [[ukrainalaižed]] — 2,4%, toižed rahvahad — 3,6%.

Edeline lidnümbrikon pämez' om Nikolai Rud' (sügüz'ku 2014 — sügüz'ku 2019).

== Galerei ==
<gallery mode="packed" heights="125px">
439 военный госпиталь МО РФ Уссурийск.JPG|Kaičendministrusen sodaläžundkodi nomer 439 (2016)
Здание Таможни на Ленина, 103 - panoramio.jpg|Muitan sauvuz (2013)
RussianChurch Ussurisk.JPG|Jumalanmaman Katken jumalanpert', vn 2008 nägu (kivine om saudud vll 1907−1914)
Рождественно-Богородицкий женский монастырь1.jpg|Jumalanmaman Sündundan naižjumalankodi, vn 2008 nägu
Ussuriysk LRZ проходная.jpg|Ussuriiskan vedimenkohenduztegimen tulend vl 2011
Здание сельхозинститута, проспект Блюхера, 44.jpg|Mererandaline valdkundaline maižanduzakademii (2010)
Уссурийское суворовское военное училище фото2.JPG|Ussuriiskan suvorovan sodaškol (2013)
Володарского,33 (1).png|Ussuriiskan lidnümbrikon dramteatr V. Komissarževskajan nimed (2017, ende Rahvahaline pert', om saudud vll 1907−1908)
2013-09-19-499 Дума городская.jpg|Lapsiden läžundkodi (2013, ende Nevondkundoiden pert')
Уссурийск здание вокзала в 2011 году.jpg|Ussuriisk-päraudtestancijan sauvuz vl 2011
</gallery>

== Irdkosketused ==
* [http://www.дума-уссурийска.рф/ Lidnümbrikon Duman oficialine sait (''дума-уссурийска.рф'').] {{ref-ru}}
* [http://www.adm-ussuriisk.ru/ Lidnümbrikon administracijan oficialine sait (''adm-ussuriisk.ru'').] {{ref-ru}}
{{Commons|Category:Ussuriysk}}

{{Merenrandaližen randan lidnad}}

[[Kategorii:Ussuriisk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Merenrandaližen randan lidnümbrikod]]
