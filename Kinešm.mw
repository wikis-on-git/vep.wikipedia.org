{{Eländpunkt
 | Nimi = Kinešm<br />Кинешма
 | Lidnanznam = Coat of Arms of Kineshma (2004).gif
 | Flag = Flag of Kineshma (Ivanovo oblast).png
 | Lidnanznam text = Kinešman lidnanznam
 | Flag text = Kinešman flag
 | Valdkund = Venäma
 | Eläjiden lugu = 83,871
 | Voz' = 2017
 | Pind = 48.9
 | Fail = Никольский мост. Вид с Заречья.JPG
 | Pämez' = Aleksandr Paholkov<br />(sulaku 2016—)
 | Telefonkod = +7-49331-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Kinešm''' ({{lang-ru|Ки́нешма}}) om [[Venäma]]n lidn da lidnümbrik [[Ivanovon agj]]an pohjoižpäivnouzmas. Se om agjan kahtenz' lidn eläjiden lugun mödhe, [[Kinešman rajon]]an administrativine keskuz (ei mülü sihe).

== Istorii ==
Eländpunkt mainitase ezmäižen kerdan vl 1429 kuti muretud totarlaižil. Se oli kalanpüdajiden pen' slabad eziauguižešti, kazvoi i kändihe torguindposadaks aigan mändes. Vspäi 1616 oli Kinešman makundan keskuseks. Vl 1758 ezmäine kanghiden tegim radaškanzi siš. Žilo sai makundan lidnan statusad vl 1777. Raudte ühtenzoitab Moskvanke vspäi 1871.

Kinešm šingotase mašinansauvomižel (avtopalad, tegesed metalltuhkoišpäi), [[kangaz|bumagkanghiden]] tegimil, pälembaižiden sobiden omblendedheotandoil, himižel tegimel, sauvondmaterialiden pästandal (lämoinvastaižed materialad, betonižed tegesed), sömtegimištol (leibäntegesed, jauh, kagrasižed hel'pked, jähine).

== Geografijan andmused ==
Lidn sijadase [[Volg]]an [[Gor'kijan vezivaradim]]en oiktal randal, 110 m ü.m.t. keskmäižel korktusel. Kinešemk-jogi ({{lang-ru|Кинешемка}} 34 km pitte) lankteb Volgha lidnan territorijal. Matkad [[Ivanovo]]hosai om 86 km suvipäivlaskmha orhal, 103 km avtotel vai raudtel. Lähembaižed lidnad oma [[Navoloki]] 10 km päivlaskmha orhal vai avtotedme, i [[Zavolžsk]] Volgan vastrandal 1 km pohjoižpäivnouzmha orhal vai 2 km avtotedme. Vspäi 2003 avtotesild ühtenzoitab Zavolžskanke. ''Kinešm''-raudtestancii i ''Kinešm-2''-jüguraudtestancii ratas lidnas.

Kinešm om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 75 165 eläjad. Vn 2010 Venäman rahvahanlugemižen mödhe lidnan eläjiden lugu oli 88 164 ristitud. Kaikiš suremb ristitišt oli 100..105 tuhad eläjid vozil 1975−1999 (105 tuh. rist. vll 1986−1987 i 1991). [[Ortodoksine hristanuskond|Ortodoksižen hristanuskondan]] üks'toštkümne pühäpertid i koume časounäd oma olmas lidnas.

Rahvahad (2010): [[venälaižed]] — 97,3%, toižed rahvahad — 2,7%.

Professionaližen opendusen aluzkundad oma Kinešman tehnologine tehnikum<ref>[http://www.ктти.рф/ Kinešman tehnologižen tehnikuman sait (''ктти.рф'').] {{ref-ru}}</ref>, Kinešman medicinine kolledž<ref>[http://огбпоу-кмк.рф/ Kinešman medicinižen kolledžan sait (''огбпоу-кмк.рф'').] {{ref-ru}}</ref>, Kinešman politehnine kolledž. Valdkundaližen üläopendusen kaks' filialad ratas lidnas: Moskvan industrialižen universitetan i Ivanovon tekstiližen akademijan.

== Homaičendad ==
<references />

== Irdkosketused ==
* [http://kineshma-duma.ru/ Lidnümbrikon Duman sait (''kineshma-duma.ru'').] {{ref-ru}}
* [http://www.admkineshma.ru/ Lidnan Administracijan sait (''admkineshma.ru'').] {{ref-ru}}
{{Commons|Category:Kineshma}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Ivanovon agjan lidnümbrikod]]
[[Kategorii:Kinešman rajon|*]]
