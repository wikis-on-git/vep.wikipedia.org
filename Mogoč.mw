{{Eländpunkt
 | Nimi = Mogoč<br />Могоча
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 12,992
 | Voz' = 2021
 | Pind = 20
 | Fail = Mogocha.jpg
 | Pämez' = Natal'ja Veko<br />(sügüz'ku 2019—)
 | Telefonkod = +7-30241-xx-xxx
 | Avtokod = 75. 80
 | Aigvö = [[UTC]]+9 ([[MSK]]+6)
}}
'''Mogoč''' ({{lang-ru|Могоча}}) om [[Venäma]]n lidn da lidnankund [[Baikalantagaine rand|Baikalantagaižen randan]] pohjoižpäivnouzmas. Se om [[Mogočan rajon]]an administrativine keskuz.

== Istorii ==
Eländpunktan aluz om pandud vl 1910 žiloks raudtestancijanno sauvomha [[Transsib]]an Amuran raudted. Stancii om avaitud vspäi 1914, nimitihe jogen mödhe. Gidronim libui evenkan kelen ''mongoči''-nimitusespäi: [[evenkalaižed|evenkalaižiden]] ''mongo''-heim i ''či''-suffiks «kenen». Žilo šingotihe [[kuld]]an samižel, i vl 1950 sai lidnan statusad.

Vspäi 1968 sijazihe il'mvägid Mogočas i sauvoškanzihe nügüd'aigaižikš. Lidn om kuldan samižen rajonan keskuseks, sen päedheotandad mülüdas raudten i mecan ümbriradmižen sarakoihe.

== Geografijan andmused ==
Lidn sijadase Amazaran mägisel'gan ezimägištol, 620 m ü.m.t. keskmäižel korktusel, Mogoč-jogen lanktendan sijas Amazar-jogehe ([[Amur]]an hurapol'ne bassein). Matkad [[Čit]]hasai om 460 km suvipäivlaskmha orhal vai 585 km «Amur»-avtotedme (R-297). Lähembaižed lidnad oma [[Skovorodino]] (Amuran agj) 275 km päivnouzmha orhal vai 345 km «Amur»-avtotedme i [[Sretensk]] 215 km suvipäivlaskmha orhal vai 470 km avtol.

Čaldonk-žilo ({{lang-ru|село Чалдонка}}, 284 rist. vl 2010) i koume pen't žilod raudtestancijanno mülüdas lidnankundha Mogočan ližaks. Lidnankundan pind — 69,38 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 13 258 ristitud, lidnankundan — 13 652 ristitud, rajonan viž ühesandest. Kaikiš suremb lidnan ristitišt oli vll 1970−1992, enamba 17 tuh. eläjid (17 884 ristitud vl 1970). Vl 2017 kaik 13 442 ristitud elihe i 13 785 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] Raštvoiden jumalanpert'<ref>[http://sobory.ru/geo/locat/18190 Mogočan pühäpertid ''sobory.ru''-saital.] {{ref-ru}}</ref> om pühästadud vl 2014.

Edeline lidnankundan pämez' om Jevgenii Krasnov (tal'vku 2011 — sügüz'ku 2019).

== Galerei ==
<gallery mode="packed" heights="125px">
Здание железнодорожного вокзала ст.Могоча 3138411.jpeg|Raudteiden i pertišton nägu päraudtestancijaspäi (2013)
Въезд в Могочу - panoramio.jpg|Znam lidnan röunal (2010)
Здание железнодорожного вокзала ст.Могоча 3138407.jpeg|Mogoč-päraudtestancijan sauvuz vl 2013
</gallery>

== Homaičendad ==
<references />

== Irdkosketused ==
* [http://админмогоча.рф/ Lidnankundan tobmuden aluzkundoiden oficialine sait (''админмогоча.рф'').] {{ref-ru}}
{{Commons|Category:Mogocha}}

{{Baikalantagaižen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baikalantagaižen randan lidnad]]
[[Kategorii:Mogočan rajon|*]]
