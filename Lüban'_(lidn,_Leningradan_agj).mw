{{Eländpunkt
 | Nimi = Lüban'<br />Любань
 | Lidnanznam =
 | Flag = Flag of Lyubanskoe (Leningrad oblast).png
 | Lidnanznam text =
 | Flag text = Lübanin flag (Leningradan agj)
 | Valdkund = Venäma
 | Eläjiden lugu = 4,610
 | Voz' = 2017
 | Pind = 7
 | Fail = 105. Любань. Церковь Петра и Павла.jpg
 | Pämez' = Nikolai Nikolajev (2014—)
 | Telefonkod = +7-81361-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Lüban' ''' ({{lang-ru|Любань}} [lʲʊˈbanʲ], {{lang-fi|Lupana / Ljuban}}) om [[Venäma]]n lidn da lidnankund [[Leningradan agj]]an keskuzpalan suves. Mülüb [[Tosnon rajon]]ha, sen koumanz' surtte lidn.

== Istorii ==
Eländpunkt mainitase ezmäižen kerdan Uz'lidnan Vodin pätinan aigkirjas vl 1500 kuti ''Lübani-külä''. Nimi sündui ninesižiden ({{lang-ru|луб}}) tegesiden pramozlaspäi. Vl 1711 «Piter — Moskv»-počttrakt läbiti küläd (nüg. «Venäma»-trass, M10). Vozil 1843—1849 saudihe «Piter — Moskv»-raudted, i Lüban' kätihe raudtestancijaks. Mülüi Uz'lidnan gubernijha. Vn 1917 3. päiväl kezakud ''Lüban'-Gork-žilo'' sai lidnan statusad ''Lüban'-Gork''-nimenke ({{lang-ru|Любань-Горка}}), sid' nügüdläiženke nimenke. Vspäi 1927 om Leningradan agjan palaks. Vll 1927—1930 oli Lübanin rajonan keskuseks, sid' mülüb Tosnon rajonha.

[[Toine mail'man soda|Toižen mail'man sodan]] aigan oli okkupiruidud nacistižen Germanijan imperijan sodavägil vll 1941 (1. sügüz'ku) — 1943 (31. tal'vku). Vozil 1963—2005 alištui Tosno-lidnan nevondkundale.

== Geografijan andmused ==
Lidn sijadase [[Tigod]]-jogen randoil ([[Olhav]]an hura ližajogi, Baltjan meren bassein), 41 metrad ü.m.t. keskmäižel korktusel. Matkad [[Piter]]in keskushesai om 85 kilometrad lodeheze orhal, raudtedme vai avtotedme, [[Tosno]]-rajonkeskushesai om 25 km lodeheze niil-žo teil. Toine lähembaine lidn om [[Čudovo]] (Uz'lidnan agj) 30 km suvipäivnouzmha niil-žo teil. Om 20 km agjan röunhasai suvipäivnouzmha.

Nell' žilod, futor da 20 küläd mülüdas lidnankundha Lübanin ližaks, kaikiš surembad oma Sel'co-žilo (2440 rist. vl 2010) i Lüban'-žilo (1519 rist. vl 2010, ani lidnanno). Lidnankundan pind — 670,18 km².

== Eläjad ==
Vn 2010 Venäman rahvahanlugemižen mödhe 4 188 ristitud eli lidnas, 9 411 ristitud — lidnankundas, rajonan 7,5%. Kaikiš suremb lidnan ristitišt oli vll 1933—1979, läz 7 tuhad eläjid (vl 1959 — 7 139 rist.), lidnankundan vl 2015 — 9 957 eläjad. Vl 2017 kaik 9 810 ristitud eläb lidnankundas. [[Ortodoksine hristanuskond|Ortodoksižen hristanuskondan]] phh. Pedroin da Pauloin jumalanpert' om lidnas (udessündutadud vll 1989—1999), se om Venäman raudteradnikoiden üks'jäine pühäpert'.

Kaikiš järedamb edheotand om mecan ümbriradai tegim, tegeb [[faner]]ad, meblid, pilindmaterialid. Lüban' om maižanduzrajonan keskuseks. Avtobusad da maršrutkid ühtenzoittas lidnad ümbrištonke i Tosnonke.

== Homaičendad ==
<references />

== Irdkosketused ==
* [http://www.lubanadmin.ru/ Lidnankundan tobmuden aluzkudnoiden oficialine sait (''lubanadmin.ru'').] {{ref-ru}}
{{Commons|Category:Lyuban (Russia)}}

{{Leningradan agjan lidnad}}

[[Kategorii:Lüban' (Leningradan agj)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Tosnon rajon]]
