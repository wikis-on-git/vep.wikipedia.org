[[Fail:Coat of arms of Armenia.svg|right|250px]]
'''Armenijan valdkundznam''' ({{lang-hy|Հայաստանի Հանրապետության զինանշան}} ''Hajastani zinanšan'') om [[Armenijan Tazovaldkund]]an üks' oficialižiš simvolišpäi. Se om vahvištadud [[1992]]-nden voden 19. päiväl sulakud, ümbrikirjutand om ližatud käskusel vs 2006 kezakun 15. päiväspäi.

Ezmäižen Armenijan Tazovaldkundan (1918−1920) znam om ottud nügüdläižen valdkundznaman aluseks. Aleksandr Tamanän-arhitektor i Akop Kodžojan-pirdai sätihe sidä znamad.

== Ümbrikirjutand ==
Somuzlaud kuvadase valdkundznaman keskuses, sil om [[Ararat]]-mägi — [[armenijalaižed]]-rahvahan simvol. Noin laiv om mägenpäl, sikš miše sur'veden jäl'ghe laiv 
seižuti arni necil mägel Biblijan veroližen traktuindan mödhe. Somuzlaud om jagadud nelläks tazostadud sekcijaks, miččed oma nellän ripmatoman armenižen car'kundan simvolikš Armenijan istorijas:
* ülähän huralpäi — [[Bagratidad|Bagratidoiden]],
* ülähän oiktalpäi — [[Aršakidad|Aršakidoiden]],
* alahan huralpäi — [[Artašesidad|Artašesidoiden]],
* alahan oiktalpäi — [[Rubenidad|Rubenidoiden]].

Lev i Orl pid'oiteldas somuzlaudan polišpäi, hö oma živatišton carikš, melevuden, ülenpäižusen, tirpandan da hüvän rodun znamad. Ned živatad oliba cariden roduiden simvolikš äjiš voz'sadoiš.

Valdkundznaman mujud tošttas [[Armenijan flag]]an mujuid.

== Homaičendad ==
<references />

{{Commons|Category:National coats of arms of Armenia}}

{{stub}}
[[Kategorii:Valdkundznamad]]
[[Kategorii:Armenii|V]]
