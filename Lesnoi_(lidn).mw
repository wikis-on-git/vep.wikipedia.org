{{Eländpunkt
 | Nimi = Lesnoi<br/>Лесной
 | Lidnanznam = Coat of Arms of Lesnoy (Sverdlovsk oblast).png
 | Flag = Flag of Lesnoy (Sverdlovsk oblast).png
 | Lidnanznam text = Lesnoin lidnanznam
 | Flag text = Lesnoin flag
 | Valdkund = Venäma
 | Eläjiden lugu = 49,259
 | Voz' = 2021
 | Pind =
 | Fail = Мост и город - вид с пляжа - panoramio.jpg
 | Pämez' = Sergei Čerepanov<br />(kül'mku 2017—)
 | Telefonkod = +7-34342-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Lesnoi''' ({{lang-ru|Лесной}} «meclidn») om [[Venäma]]n [[sauptud administrativiž-territorialine ühtnik|sauptud]] lidn [[Sverdlovskan agj]]an päivlaskmas. Se om Lesnoin lidnümbrikon administrativine keskuz.

== Istorii ==
Eländpunktan aluz om pandud vn 1947 6. päiväl kezakud kuti [[uran (himine element)|uranan]] izotopoiden erigoitmižen tegim da ''Gornii-žilo'' senno. Om saudud türmatud mehil. Žilo sai lidnan statusad vn 1954, i vhesai 1994 sen oficialine nimi oli ''Sverdlovsk-45''.

Lesnoi šingotase uranan izotopoiden erigoitmižen da utilizacijan «Elektrohimpribor»-kombinatal<ref>[http://ehp-atom.ru/ «Elektrohimpribor»-kombinatan sait (''ehp-atom.ru'').] {{ref-ru}}</ref> ([[Rosatom]]), se-žo edheotand tegeb mašiništod atomelektrostancijoiden, geofizikan i kivivoin samižen täht, metalližkonstrukcijoid, andmusiden ümbriradmižen sijaližid keskusid. Toižed edheotandad: mašiništon tegim varažomiden täht, leibän i maidon pästandan edheotand.

== Geografijan andmused ==
Lidn sijadase [[Uralmäged|Keskmäižen Uralan]] päivnouzmaižil pautkil, [[Tur (jogi)|Tur-joginiškon]] ([[Obinjogi|Obin]] hurapol'ne bassein) i sen huran Sur' Imennai-ližajogen ({{lang-ru|Большая Именная}} 51 km pitte) huril randoil, ned ühthejokstas Alaturan vezivaradimhe-«uitho», 192 m ü.m.t. keskmäižel korktusel. ''Alatur''- i ''Mir''-raudtestancijad oma lähembaižed passažiroiden täht, sijadasoiš Alatur-lidnan territorijal. Matkad [[Jekaterinburg]]hasai om 206 km suvhe orhal vai 237 km avtotedme. Lähembaižed lidnad oma [[Alatur]] ani päivnouzmas (pit'k röun senke) i [[Kačkanar]] 16 km lodeheze orhal, 30 km avtol vai 42 km raudtedme. Tegimišton zon sijadase pidust' kaiked raudted Kačkanarhasai.

Nell' pen't žilod mülüdas lidnümbrikho Lesnoin ližaks. Lidnümbrikon pind — 359,4 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 50 363 ristitud, lidnümbrikon — 52 476 ristitud (96 procentad). Kaikiš suremb lidnan ristitišt oli 54 500 eläjad vozil 1996 i 2001. Vl 2017 kaik 49 149 ristitud elihe lidnas i 51 035 ristitud kaikes lidnümbrikos.

Rahvahad (ozutadud rahvahudenke vl 2010): [[venälaižed]] — 94,7%, [[totarlaižed]] — 1,9%, [[ukrainalaižed]] — 1,1%, toižed rahvahad — 2,3%.

[[Ortodoksine hristanuskond|Ortodoksižen hristanuskondan]] kaks' pühäpertid ratas lidnas: ph. Simeon Üläturalaižen jumalanpert' i Jumalanmaman «Korbehtoitmatoi penzaz»-jumalaižen<ref>[http://sobory.ru/geo/distr/1692 Lesnoi-lidnümbrikon pühäpertid ''sobory.ru''-saital.] {{ref-ru}}</ref> puine pühäpert'.

Professionaližen opendusen aluzkundad: äiprofil'ne tehnikum O. Teröškinan nimed i üläopendusen koumen aluzkundan filialad (Moskv — «MIFI»<ref>[http://www.mephi3.ru/ Tehnologine institut — «MIFI»-universitetan filialan sait (''mephi3.ru'').] {{ref-ru}}</ref>, Jekaterinburg — Uralan federaline universitet, Uralan ekonomikan, ohjastusen da oiktusen institut).

== Galerei ==
<gallery mode="packed" heights="125px">
Мемориал участникам ВОВ г Лесной.jpg|Memorial Suren sodan ühtnijoile (2007)
Сквер им Гагарина г Лесной.jpg|Skver Gagarinan nimed lidnan keskuzpalas, vn 2007 heinkun nägu
Дом Культуры г. Лесной.jpg|Lidnan kul'turkeskuz (2007)
Школа №72 - panoramio.jpg|Keskškol nomer 72 (2008)
Улица Кирова, Музыкальная школа - panoramio.jpg|Lapsiden muzikškol Kirovan irdal (2008)
</gallery>

== Homaičendad ==
<references />

== Irdkosketused ==
* [http://www.gorodlesnoy.ru/ Lidnümbrikon oficialine sait (''gorodlesnoy.ru'').] {{ref-ru}}
{{Commons|Category:Lesnoy, Sverdlovsk Oblast}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Sauptud administrativiž-territorialižed ühtnikad]]
