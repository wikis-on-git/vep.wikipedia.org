{{Eländpunkt
 | Nimi = Skopin<br />Скопин
 | Lidnanznam = Coat of arms of Skopin (2013).gif
 | Flag = Flag of Skopin (Ryazan oblast).png
 | Lidnanznam text = Skopinan lidnanznam
 | Flag text = Skopinan flag
 | Valdkund = Venäma
 | Eläjiden lugu = 26,005
 | Voz' = 2019-01-01
 | Pind = 30
 | Fail = Скопин, центр.jpg
 | Pämez' = Vladimir Stroganov<br />(reduku 2018—)
 | Telefonkod = +7-49156-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Skopin''' ({{lang-ru|Скопи́н}}) om [[Venäma]]n lidn da lidnümbrik [[Räzanin agj]]an suvipäivlaskmas. Se om agjan koumanz' lidn eläjiden lugun mödhe, om [[Skopinan rajon]]an administrativižeks keskuseks mugažo, ei mülü sihe.

== Istorii ==
Lidnan ümbrišt om elänzoittud [[neolit]]an aigaspäi. [[Suomalaiž-ugrilaižed|Suomalaiž-ugrilaižiden]] lidneihut tedoidase arheologoil, oli olmas läz lidnad 12. voz'sadal.

Nügüdläižen eländpunktan aluz om pandud kuti varmitadud lidnuz 16. voz'sadal. Nimituz libub venäkel'žen [[kalahabuk]]-linduspäi (''скопа'') vai mehen Skopa-närituznimespäi «varakaz». Skopin mainitase Räzanin randan aigkirjoiš ezmäižen kerdan vl 1597 kuti amuižen [[Romanovad]]-bajariden heimon (dinastii möhemba) valdoičendsija. Nimitihe ''Skopinskai-slabadaks'' ({{lang-ru|Скопинская слобода}}) 17. voz'sadan lopus. Sai makundan lidnan oficiališt statusad vl 1778. Raudtestancii radaškanzi «[[Väz'm]] — [[Räžsk]]»-keskustal vn 1870 tal'vkus. [[Toine mail'man soda|Toižen mail'man sodan]] aigan lidn oli okkupiruidud nacistoil vaiše ühteks päiväks, vn 1941 25. kül'mkud, no lidnan ižanduz oli muretud lujas bombardiruindan tagut. Nevondkundaližen aigan metallurgine kombinat radoi i travi londust, äi [[antimonii|antimonijan]] jändusid.

Skopin šingotase mašinansauvomižel, sömtegimištol (lihanümbriradai kombinat), zell'tegimel, turizmal. [[Motokross]]an trass om olmas lidnas.

== Geografijan andmused ==
Lidn sijadase rajonan päivnouzmas, Vörd-jogen hural randal ({{lang-ru|Вёрда}} 74 km pitte, [[Okanjogi|Okan]] oigedpol'ne bassein), 150 m ü.m.t. keskmäižel korktusel. Matkad [[Räzan'|Räzanihesai]] om 91 km pohjoižhe orhal, 97 km avtotel vai 000 km raudtel. Lähembaižed lidnad oma [[Novomičurinsk]] 28 km pohjoižpäivnouzmha orhal, 37 km avtotedme vai 00 km raudtedme, i [[Korablino]] 33 km päivnouzmha-pohjoižpäivnouzmha orhal, 36 km avtotedme vai 00 km raudtedme. ''Skopin''-raudtestancii radab lidnan päivnouzmas. «Kaspii»-mante mäneb 4 km päivnouzmha lidnaspäi, sarak tuleb lidnha trassaspäi.

Kaks' žilod i koume küläd mülüdas lidnümbrikho Skopinan ližaks. Lidnankundan pind — 30,9 km².

== Eläjad ==
Vl 1897 lidnan ristitišt oli 13 247 eläjad, vl 1939 — 13 250 eläjad. Vn 2010 Venäman rahvahanlugemižen mödhe lidnan eläjiden lugu oli 30 376 ristitud, lidnümbrikon — 31 478 ristitud. Kaikiš suremb lidnan ristitišt oli 32 300 eläjad vl 2005. Kaik 27 039 ristitud elihe lidnümbrikos vl 2019.

Rahvahad (lidnalaižed, 2010): [[venälaižed]] — 97,4%, toižed rahvahad — 2,6%. [[Ortodoksine hristanuskond|Ortodoksižen hristanuskondan]] ph. Dimitrii Solunalaižen mez'jumalankodi, ph. Stroican (Pühän Hengen) mez'jumalankodi, Sündun Sretenjan päjumalanpert' i nell' jumalanpertid<ref>[http://sobory.ru/geo/locat/11093 Skopinan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkundad oma Skopinan elektrotehnine kolledž<ref>[http://сэтколледж.рф/ Skopinan elektrotehnižen kolledžan sait (''сэтколледж.рф'').] {{ref-ru}}</ref> i Räzanin medicinižen kolledžan filial.

== Galerei ==
<gallery mode="packed" heights="125px">
Скопин, памятник Петру и Февронии у Дворца культуры.jpg|Kul'turkeskuz
Храм Николая Чудотворца (Скопин).jpg|Ph. Mikulai-čudonsädajan jumalanpert'<br />(vn 2011 nägu)
Saaz2012.jpg|Avtoagregatoiden tegim
Скопинский технико-экономический колледж.jpg|Skopinan tehniž-ekonomine kolledž (2011), vn 2012 heinkuspäi elektrotehnine kolledž
Скопин, железнодорожный вокзал.jpg|Päraudtestancii vl 2016
</gallery>

== Homaičendad ==
<references />

== Irdkosketused ==
* [http://skopingorod.ryazangov.ru/ Lidnümbrikon tobmuden aluzkundoiden sait (''skopingorod.ryazangov.ru'').] {{ref-ru}}
* [http://okt-skopin.org/ Lidnan turizman ohjastusen sait (''okt-skopin.org'').] {{ref-ru}}
{{Commons|Category:Skopin}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Räzanin agjan lidnümbrikod]]
[[Kategorii:Skopinan rajon|*]]
