{{10000}}{{A10000}}
{{Eländpunkt
 | Nimi = Vankuver<br />Vancouver
 | Lidnanznam = Coa Vancouver.svg
 | Flag = Flag of Vancouver, Canada.svg
 | Lidnanznam text = Vankuveran lidnanznam
 | Flag text = Vankuveran flag
 | Valdkund = Kanad
 | Eläjiden lugu = 631,486
 | Voz' = 2016
 | Pind = 114.97
 | Fail = Vancouver photo montage.jpg
 | Pämez' = Kennedi Stüart<br />(kül'mku 2018—)
 | Telefonkod = +1-604. +1-778. +1-236
 | Aigvö = tal'vel [[UTC]]−8,<br />kezal [[UTC]]−7
}}
'''Vankuver''' ({{lang-en|Vancouver}}) om [[Kanad]]an lidn da port [[Britanine Kolumbii]]-provincijas. Se om provincijan kaikiš suremban lidnaglomeracijan keskuz.

== Istorii ==
Nügüdläižen eländpunktan aluz om pandud anglijalaižel Edvard Stamp-merimehel vl 1867 kuti mecpilindan edheotand da žilo senno. Sen möndan jäl'ghe nimitihe edheotandad «Hastings Mill», sišpäi sijan nimi — ''Gastaun'' ({{lang-en|Gastown}}). Vl 1870 kolonialine ohjastuz udesnimiti sidä ''Granvill'''. Vl 1884 märitihe Kanadan tün'valdmerižen raudten loppunktad i valitihe penen Granvillin territorijad, merivaldmad oliba siš.

Vspäi 1886 se om lidnan statusanke i nimitase nügüd'aigaižikš britanižen [[Džordž Vankuver]]-kapitanan kanzannimen mödhe hänen sijaližen merenrandišton tedoidusen taguiči vl 1792. Vl 1897 raudte tuli lidnha, se šingotaškanzi lujas, ristitišt ližadui ühtes tuhaspäi vl 1886 sadha tuhazesai vodele 1911.

Lidn vastsi Tal'veližid [[Olimpižed vändod|Olimpižid vändoid]] vn 2010 uhokus-keväz'kus.

== Geografijan andmused ==
Lidn sijadase Freizer-jogensun ({{lang-en|Fraser}}) oiktal randal i [[Tün' valdmeri|Tünen valdmeren]] Gžordžijan sal'men Berrard-lahten randal, 0..152 m ü.m.t. korktusil. Korktad mäged seištas lähižil tahondoil kaikiš polišpäi. Nened ezilidnad ümbärtas Vankuverad: [[Bernabi]] päivnouzmas (regionan administracijan sijaduz), [[Nju Uestminster]] suvipäivnouzmas, [[Ričmond (Britanine Kolumbii)|Ričmond]] suves, [[Uest Vankuver]] lodehes, [[Nort Vankuver]] pohjoižes.

== Eläjad ==
Vl 2011 eläjiden lugu oli 603 502 ristitud. Läz 2,4 mln ristituid elädas lidnaglomeracijas 2878,52 km² pindal (koumanz' surtte valdkundas). Vl 2006 anglijan kel' ei olend maman keleks eläjiden polen täht.

== Transport ==
Avtobusad, trolleibusad, ezilidnelektrojonused i kebn metro (vspäi 1985, {{lang-en|SkyTrain}} «taivhaline jonuz», 3 jonod, 53 stancijad, 79 km raudted, kaikiš pidemb avtomatine metro mail'mas) oma kundaližeks transportaks lidnas da sen ezilidnoiš. SeaBus-ehtatim («meriavtobus») ühtenzoitab [[Nort Vankuver]]-lidnanke 15 minutas. Meriport radab lidnas.

Rahvahidenkeskeine civiline lendimport (''YVR'', 25,9 mln passažiroid vl 2018) sijadase ičeze penel Si-sarel jogen suhištos ani suvipäivlaskmha lidnaspäi Ričmond-ezilidnas. Tehtas reisid AÜV:oiden i Kanadan äjihe lidnoihe, Evropan i Päivlaskmaižen Azijan pälidnoihe, Havajihe i Avstralijha.

== Sebruzlidnad ==
* {{GBR|#}} [[Edinburg]], [[Šotlandii]], [[Sur' Britanii]] (vspäi 1978)
* {{CHN|#}} [[Guančžou]], [[Guandun]], [[Kitai]] (1985)

== Irdkosketused ==
* [http://vancouver.ca/ Lidnan oficialine sait (''vancouver.ca'').] {{ref-en}}
{{Commons|Vancouver}}

[[Kategorii:Vankuver| ]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
[[Kategorii:Britanine Kolumbii]]
