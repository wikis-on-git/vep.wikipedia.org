{{Eländpunkt
 | Nimi = Pervoural'sk<br/>Первоуральск
 | Lidnanznam = Coat of Arms of Pervouralsk (Sverdlovsk oblast).png
 | Flag = Flag of Pervouralsk (Sverdlovsk oblast).png
 | Lidnanznam text = Pervoural'skan lidnanznam
 | Flag text = Pervoural'skan flag
 | Valdkund = Venäma
 | Eläjiden lugu = 119,365
 | Voz' = 2021
 | Pind = 66
 | Fail = Школа 9 Первоуральск.jpg
 | Pämez' = Igor' Kabec<br />(semendku 2018—)
 | Telefonkod = +7-3439-xxx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:W W Revda Pervouralsk.png|thumb|left|250px|Pervoural'sk (ülähän) i [[Revd (Sverdlovskan agj)|Revd]] (alahan) Man kaimdajaspäi edel 2006. vot]]
'''Pervoural'sk''' ({{lang-ru|Первоура́льск}}) om [[Venäma]]n lidn [[Sverdlovskan agj]]an suvipäivlaskmas. Se om agjan nellänz' lidn eläjiden lugun mödhe, [[Pervoural'skan lidnümbrik]]on administrativine keskuz da pala.

== Istorii ==
Eländpunktan aluz om pandud vl 1732 kuti Vasil'jevsko-Šaitanskii-žilo ühtennimiženno raudtegimenno, tegim radoi sijaližel kivendol. Vl 1920 pästaškanzihe Uralan ezmäižid raudtorvid, udesnimitihe žilod nügüdläižikš sen-žo voden sügüz'kul. Anttihe Pervoural'sk-žilole lidnan statusad vn 1933 20. päiväl kezakud. Vspäi 1963 Pervoural'sk alištub agjan tobmudele oikti.

Pervoural'sk šingotase sauvondmaterialiden järedoil tegimil (torved, leskusenvastaižed tegesed) i sömtegimištol (leibkombinat, maidtegim), mugažo pästtas [[hrom]]an ühtnendoid i ühthekeitandan mašiništod, tegesid [[poliuretan]]aspäi i kaivuzmašiništod kivivalamižel.

== Geografijan andmused ==
[[Fail:Pervouralsk map.jpg|thumb|left|250px|Lidnan shematine kart (2004)]]
Lidn sijadase [[Uralmäged|Keskmäižen Uralan]] päivlaskmaižil pautkil, 283 m ü.m.t. keskmäižel korktusel. Se seižub Sur' Šaitank-jogen randoil ({{lang-ru|Большая Шайтанка}}, 17 km pitte), jogi sädab vezivaradint-«uitod» i lankteb Čusovai-jogehe oiktalpäi ([[Kam (jogi)|Kamanjogen]] hurapol'ne bassein). Matkad [[Jekaterinburg]]an röunhasai om 30 km päivnouzmha orhal, 34 km avtotedme vai raudtedme; keskushesai — 43 km orhal vai 47 km avtotedme. Lähembaine lidn om [[Revd (Sverdlovskan agj)|Revd]] ani suvhe.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 124 528 ristitud, lidnümbrikon viž kudendest. Kaikiš suremb lidnan ristitišt oli 144 tuhad eläjid vll 1991−1993.

Rahvahad (2010, ozutadud rahvahudenke): [[venälaižed]] — 88,1%, [[totarlaižed]] — 6,6%, [[baškiralaižed]] — 1,7%, toižed rahvahad — 3,6%.

[[Ortodoksine hristanuskond|Ortodoksižen hristanuskondan]] viž jumalanpertid<ref>[http://sobory.ru/geo/locat/6901 Pervoural'skan pühäpertid ''sobory.ru''-saital.] {{ref-ru}}</ref> oma olmas lidnas, mugažo Jumalannägundan päjumalanpert' om sauvomas vspäi 2015. [[Islam]]an «Sabr»-pämečet' om avaitud vl 2004.

== Galerei ==
<gallery mode="packed" heights="125px">
Стела Европа-Азия - panoramio.jpg|Kolonn Pervoural'skan lidnümbrikos Evropan i Azijan röunal (2012)
Pervouralsk, Sverdlovsk Oblast, Russia - panoramio (28).jpg|Lidnan läžundkodin korpusad, vn 2002 nägu
Pntz vert view.jpg|Pervoural'skan Novotrubnii-tegim vl 2006 (torved)
ПТЭЦ.jpg|Pervoural'skan LEK vl 2017
Pervouralsk, Sverdlovsk Oblast, Russia - panoramio (24).jpg|Pervoural'skan metallurgine tehnikum (2002, huralpäi)
ICC view.jpg|Innovacine kul'turkeskuz (2019, om saudud vl 2016)
Pervouralsk, Sverdlovsk Oblast, Russia - panoramio (2).jpg|«Start»-jäpert'kulu (2002)
Pervouralsk, Sverdlovsk Oblast, Russia - panoramio (1).jpg|Ujundbassein Vezisportansuguiden pert'kulus (2002)
АГНКС - panoramio.jpg|Avtoiden gaztäutmižen kompressorstancii vl 2014
Pervouralsk railway station.JPG|Pervoural'sk-päraudtestancii vl 2006
</gallery>

== Homaičendad ==
<references />

== Irdkosketused ==
* [http://www.prvduma.ru/ Pervoural'skan lidnümbrikon Duman oficialine sait (''prvduma.ru'').] {{ref-ru}}
* [http://prvadm.ru/ Pervoural'skan lidnümbrikon Administracijan oficialine sait (''prvadm.ru'').] {{ref-ru}}
{{Commons|Pervouralsk}}

{{Sverdlovskan agjan lidnad}}

[[Kategorii:Pervoural'sk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Pervoural'skan lidnümbrik|*]]
