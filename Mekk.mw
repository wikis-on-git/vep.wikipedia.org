{{1000}}
{{Eländpunkt
 | Nimi = Mekk<br />مكة‎ <small>''(Makka)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Saudan Arabii
 | Eläjiden lugu = 1,675,368
 | Voz' = 2010
 | Pind = 760
 | Fail = Mecca from Jabal Nur.JPG
 | Pämez' = Usama Al' Bar
 | Telefonkod = +966-12
 | Aigvö = [[UTC]]+3
}}
'''Mekk''' ({{lang-ar|مكة‎}}, ''Makka'' [ˈmæk.kæ], mugažo مكة المكرّمة ''Makka-al-Mukarrama'' — «Ülev Mekk», ''Bakka'' om amuine nimi) om [[Saudan Arabii|Saudan Arabijan]] lidn-millioner, [[Mekk (agj)|ühtennimižen]] agjan pälidn. Se om koumanz' surtte Saudan Arabijan lidn. Läz 2 mln elädas lidnan aglomeracijas kaikenaigašti 1200 km² pindal.

Lidn om Saudan Arabijan da kaiken islaman mail'man uskojiden päkeskuz.

Vl 2010 eläjiden lugu oli 1 675 386 ristitud. Lidnan pind — 760 km².

== Istorii ==
Mekkan sijaduz — ''[[Kaab]]an'' olendsija — oli [[arabalaižed|arabalaižiden]] kumardelendan sijaks [[paganuz|paganusen]] aigan völ.

Vl 630 [[islam|islamanuskojad]] [[Muhammed]]-endustajanke ezinenas tuliba lidnha. Lidn alištui torata, kaik sen eläjad kändihe [[islam]]ha.

Nügüd'aigan kaikuččel vodel läz 15 millionad [[islam|islamanuskojid]] tuldas lidnha kaikes mail'maspäi [[hadž]]an säden (araban kelespäi «matk pühäsijile»). Heiden matkan lopindsija om ''[[Al' Haram-mečet'|Masdžid Al' Haram]]'' (araban kelespäi «Kel'dpühäpert'») — kaikiš suremb islaman pühäpert' mail'mas. Amussai i valdkundan Konstitucijan mödhe, tulend lidnha sab vaiše islamanuskojile.<ref>Peters, Francis E. ''The Hajj: The Muslim Pilgrimage to Mecca and the Holy Places''. Princeton University Press, 1994. — Lp. 206. ISBN 0-691-02619-X. {{ref-en}}</ref>

== Geografijan andmused ==
Mekk sijadase läz 80 kilometrad [[Rusked meri|Rusttan meren]] randištolpäi päivnouzmpolehe, mägidenkeskeižes alangos, suvipäivlaskmha [[Rijad]]-pälidnaspäi. Lidnan keskmäine korktuz om 227 metrad ülemb meren tazopindad.

Klimat om letetazangišton [[tropine vö|tropine]], lujas kuiv. Keskmäine lämuz om +24 C° vilukus da +36 C° heinkus. Paneb sadegid 110 mm vodes.

== Tobmuz ==
Saudan Arabijan ohjastuz paneb lidnan pämest ({{lang-ar|Al-Amin}}) radsijha. Mekkan municipaližen nevondkundan ühtnijad oma lidnan pämez' da völ 14 valitud sijidme mest.

== Transport ==
Vspäi 2010 [[metro]]n üks'jäine manpäline jono radab lidnas (18,5 km pitte, 9 stancijanke).

Vaiše pen' Päivlaskmaine aeroport om Mekkas, se ei ota surid lendimid. Abdulaziz-kunigahan nimel nimitadud rahvahidenkeskeine lendimport (''JED'') sijadase susedližes [[Džidd]]-lidnas, 100 kilometrad päivlaskmpolehe Mekkan keskusespäi. Hadžan sädajad kävutadas sidä.

== Sebruzlidnad ==
* {{PAK|#}} [[Karači]], [[Pakistan]]
* {{TKM|#}} [[Mari]], [[Turkmenistan]]
* {{SAU|#}} [[Medin]], [[Saudan Arabii]]
* {{TUR|#}} [[Stambul]], [[Turkanma]]

== Homaičendad ==
<references />

== Irdkosketused ==
* [http://www.holymakkah.gov.sa/ Mekk-lidnan ohjastusen oficialine portal (''holymakkah.gov.sa'').] {{ref-ar}}

[[Kategorii:Mekk| ]]
[[Kategorii:Saudan Arabijan lidnad]]
[[Kategorii:Eländpunktad kirjamišton mödhe]]
