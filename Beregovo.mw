{{Eländpunkt
 | Nimi = Beregovo<br />Берегове
 | Lidnanznam = Coat of Arms of Beregove.png
 | Flag = Flag of Berehove.jpg
 | Lidnanznam text = Beregovon lidnanznam
 | Flag text = Beregovon flag
 | Valdkund = Ukrain
 | Eläjiden lugu = 23,926
 | Voz' = 2017
 | Pind = 19
 | Fail = A beregszászi római katolikus templom főhomlokzata.jpg
 | Pämez' = Zoltan Babäk<br />(kül'mku 2015—)
 | Telefonkod = +380-3141-xx-xxx
 | Aigvö = tal'vel [[UTC]]+2,<br />kezal [[UTC]]+3
}}
'''Beregovo''' ({{lang-uk|Берегове}}, {{lang-hu|Beregszász}}) om [[Ukrain]]an lidn [[Karpatantagaine agj|Karpatantagaižen agjan]] suvipäivlaskmas. Lidn alištub agjan tobmudele, om maižanduzrajonan keskuseks. Om [[mad'jaralaižed|mad'jarižen]] kul'turan päkeskusen Karpatantaguižes: mad'jarine pedagogine institut, mad'jarine teatr.

== Istorii ==
Eländpunkt mainitase ezmäižen kerdan vl 1063 kuti mad'jarine ''Lamperthaz'' ({{lang-hu|Lamperthaza}}) Lambert-princan-alusenpanijan nimen mödhe. Mad'jarine [[Bela IV]]-kunigaz (ohj. 1235−1270) kucui Saksonijan [[saksalaižed|saksalaižid]] udessündutamha lidnad [[Mongolijan imperii|Mongolijan]] kalaidajiden heimoiden londan jäl'ghe, andoi eländpunktale torguindoiktusid, i hö sirtihe. Vspäi 1247 om lidnan statusanke. Vozil 1504−1946 lidnan oficialine nimi oli ''Beregsas'' ({{lang-hu|Beregszasz}} tähäsai) — «saksan rand».

Mülüb Ukrainha vspäi 1946, kudamb edel 1991 vot oli [[Nevondkundaline Ühtištuz|NSTÜ:n]] palaks.

== Geografijan andmused ==
Lidn sijadase 10 kilometras suvipäivlaskmha [[Karpatad|Karpatiden]] pautkilpäi, [[Mad'jaranma]]n röunanno, Mad'jarižel tazangištol, 115 m ü.m.t. keskmäižel korktusel. Matkad agjan [[Užgorod]]-keskushesai om 72 km avtotedme vai 65 km raudtedme.

Verke-kanal ({{lang-hu|Vérke}}) läbitab lidnad, se om 5..12 m levette i ühtenzoitab Boržav- da Latoric-jogid ([[Tis]]an bassein). Kazvatadas [[vinmarj]]oid madalil mägil Beregovon ümbrištos.

== Eläjad ==
Vl 2012 eläjiden lugu oli 24 505 ristitud. Kaikiš suremb ristitišt oli 30 157 eläjad vl 1989.

Rahvahad (vn 2001 rahvahanlugemine): [[mad'jaralaižed]] — 48,1%, [[ukrainalaižed]] — 38,9%, [[čiganalaižed]] — 6,4%, [[venälaižed|venänikad]] — 5,4%. Edel [[Toine mail'man soda|Tošt mail'man sodad]] evrejalaižiden lugu oli znamasine lidnas (nelländeshesai), no nacistižen [[Germanijan imperii|Germanijan]] sodaväged rikoihe heid.

== Irdkosketused ==
* [http://beregovo-beregszasz.gov.ua/ Lidnan tobmuden aluzkundoiden oficialine sait (''beregovo-beregszasz.gov.ua'').] {{ref-uk}} {{ref-hu}}
{{Commons|Category:Berehove (Zakarpattia Oblast)}}

[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:Karpatantagaine agj]]
