{{10000}}
{{Valdkund
| Nimi = Dominikanine Tazovaldkund<br />República Dominicana
| Valdkundznam = Coat of arms of the Dominican Republic.svg
| Flag = Flag of the Dominican Republic.svg
| Valdkundznam text = Dominikanižen Tazovaldkundan valdkundznam
| Flag text = Dominikanižen Tazovaldkundan flag
| Pälidn = Santo Domingo
| Eläjiden lugu = 10,298,756<ref name="ciadr">[https://www.cia.gov/library/publications/the-world-factbook/geos/dr.html Dominikanižen Tazovaldkundan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 48,670<ref name="ciadr"/>
| Kart = LocationDominicanRepublic.svg
| Kel' = [[ispanijan kel'|ispanijan]]
| Valdkundan pämez' = [[Medina Danilo|Danilo Medina]]
| Päministr = ''eile olmas''
| Religii = [[hristanuskond]]
| Valüt = [[Dominikanižen Tazovaldkundan peso]] (DOP)
| Internet-domen = [[.do]]
| Telefonkod = +1-809. +1-829. +1-849
| Aigvö = [[UTC]]−4
}}
'''Dominikanine Tazovaldkund''' ({{lang-es|República Dominicana}} [reˈpuβlika ðominiˈkana], se om täuz' oficialine nimituz), om valdkund [[Kariban meri|Kariban meren]] randal. Se otab [[Haiti (sar')|Haiti]]-saren koume nelländest päivnouzmpoles. Valdkundan pälidn da kaikiš suremb lidn om [[Santo Domingo]].

== Istorii ==
Vn 1844 27. päiväl uhokud Dominikanine Tazovaldkund tedištoiti ičeze ripmatomudes [[Haiti]]špäi.

Vozil 1962 i 1963 sodakukerdused oliba valdkundas. [[Amerikan Ühtenzoittud Valdkundad|AÜV:oiden]] sodaväged kontroliruiba Dominikaništ Tazovaldkundad vozil 1916−1924 da 1965 (semendku-sügüz'ku).

Jäl'gmaine Konstitucii<ref>[http://www.constituteproject.org/ontology/Dominican_Republic_the?lang=en Dominikanižen Tazovaldkundan Konstitucijan tekst ''constituteproject.org''-saital.] {{ref-en}}</ref> om 39nz' lugul vspäi 1844, se om hüvästadud parlamental vn 2015 13. päiväl heinkud i om väges vajehtusita.

== Geografijan andmused ==
[[Fail:Dominican Republic relief location map.jpg|thumb|left|250px|Dominikanižen Tazovaldkundan reljefan kart.]]
Dominikanine Tazovaldkund om mavaldkundröunoiš [[Haiti]]nke päivlaskmas, röunan piduz — 376 km. Mererandan pird om 1288 km. [[Puerto Riko]]-sar' sijadase päivnouzmpoles Mon-sal'men kal't, nece om [[AÜV|AÜV:oiden]] rippui territorii.

Rel'jef om mägikaz tobjimalaz. Valdkundan kaikiš korktemb čokkoim om [[Duarte (mägenoc)|Duarte]]-mägenoc, 3087 m ü.m.t. kortte. Kaikiš madalamb čokkoim om [[Enrikiljo]]-järven pind man suvipäivlaskmas 44 m a.m.t., valdmeren pindan al.

Klimat om [[tropine vö|tropine]]. Paneb sadegid 1500 mm vodes (2540 mm pohjoižpäivnouzmaižil pautkil, 760 mm suvipäivlaskmas). Voden keskmäine lämuz om +25 C° (+21° keskmägil, +28° mererandal), ei oleskelend haloid.

Londuseližed pävarad oma [[metall]]ad ([[alüminii|boksitad]], [[raud|raudkivend]], [[nikel']], [[titan (himine element)|titan]], [[vas'k]], [[kuld]], [[hobed]]); toižed varad oma [[keitandsol]], [[sauvondgips]].

== Politine sistem ==
[[Fail:National palace.JPG|thumb|right|250px|Dominikanižen Tazovaldkundan prezidentan da ohjastusen pert'kulu [[Santo Domingo]]s.]]
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-es|Presidente de la República Dominicana}}). Prezident paneb ministrid da provincijoiden pämehid radsijha. Kaik rahvaz valičeb prezidentad i varaprezidentad nelläks vodeks, kahtenden strokun voimuz om olmas.

Parlament om kaks'kodine Nacionaline Kongress ({{lang-es|Congreso Nacional de la República Dominicana}}). Üläkodi om Senat (''Senado''), 32 ühtnijad nelläks vodeks, üksin kaikuččes provincijaspäi. Alakodi om Ezitajiden Kodi ({{lang-es|Cámara de Diputados}}) 190 deputatanke. Kaik rahvaz valičeb sen ühtnijoid nelläks vodeks.

Käskuzkundaližen tobmuden pä om Ülembaine käskuzkund ({{lang-es|Poder Judicial de la República Dominicana}}).

Valdkundan ezmäižed päjärgvaličendad oliba vn 2016 15. päiväl semendkud, valitihe parlamentan ühtnijoid, prezidentad i municipalitetoiden tobmut ühten aigan. [[Danilo Medina]] om nügüdläine prezident vs 2012 elokun 16. päiväspäi, vl 2012 sai 51,21% änid i vl 2016 — 61,74%, nece hänen kahtenz' strok om.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Dominikanižen Tazovaldkundan administrativiž-territorialine jagand]].''

Valdkund jagase 31 agjaks (provincijaks) ühtenke pälidnanke ([[Santo Domingo|Nacionaline ümbrik]]). Agjad alajagasoiš 159 municipalitetaks ({{lang-es|municipio}}, päiči pälidnas).

== Eläjad ==
Dominikanižes Tazovaldkundas elädas [[dominikanilaižed]]. Vl 2014 kaik 10 349 741 ristitud elihe valdkundas.

Ristitišt augotižlibundan mödhe (2014): segoitadud rodul — 70,4% (mestizo i indejalaižed 58%, mulatad 12,4%), afrikalaižed 15,8%, evropalaižed — 13,5%, toižed rahvahad — 0,3%.

Uskojad (2017): [[katoline jumalankodikund|riman katolikad]] — 47,8%, [[ateizm|ateistad]] — 28%, [[protestantizm|protestantad]] — 21,3%, toižed uskojad — 2,2%, uskondan ozutandata — 0,7%.

Dominikanižen Tazovaldkundan toižed sured lidnad (enamba 200 tuh. ristituid vn 2010 rahvahanlugemižen mödhe<ref>Oficina Nacional de Estadística: [http://censo2010.one.gob.do/index.php?module=uploads&func=download&fileId=429 ''IX Censo Nacional de Población y Vivienda 2010.'' Volume I: ''Informe General.'' Santo Domingo 2012, Lpp. 35−45]. (PDF; 5,4&nbsp;MB). {{ref-es}}</ref>, surembaspäi penembha): [[Santjago de los Treinta Kabaljeros]], [[Los Al'karrisos]], [[Iguei]], [[Konsepsion de la Veg]], [[San Kristobal' (lidn, Dominikanine Tazovaldkund)|San Kristobal']]. Kaik om 34 lidnad enamba 30 tuh. ristitištonke. Lidnalaižiden pala om 82,5% (2020).

== Ižanduz ==
Dominikanižen Tazovaldkundan ekonomik om ühtenz' vai kahtenz' surtte [[Keskuzamerik]]an da [[Kariban meri|Kariban meren]] maiden keskes.

Vl 2009 Dominikanižen Tazovaldkundan päeksport oli [[sobad]] (20%), [[medicinine instrument]] (17%); toine eksport — [[sigar]]ad, [[kakao]], [[elektromašiništ]], [[cement]], [[vas'k]].

== Homaičendad ==
<references />

== Irdkosketused ==
* [http://www.presidencia.gov.do/ Dominikanižen Tazovaldkundan prezidentan oficialine sait (''presidencia.gov.do'').] {{ref-es}}
* [http://www.camaradediputados.gob.do/ Dominikanižen Tazovaldkundan Ezitajiden Kodin oficialine sait (''camaradediputados.gob.do'').] {{ref-es}}
* [http://www.suprema.gov.do/ Dominikanižen Tazovaldkundan Ülembaižen käskuzkundan oficialine sait (''suprema.gov.do'').] {{ref-es}}
{{Commons|Dominican Republic}}

{{Pohjoižamerik}}

[[Kategorii:Dominikanine Tazovaldkund| ]]
