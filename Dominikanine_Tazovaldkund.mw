{{Valdkund
| Nimi = Dominikanine Tazovaldkund<br />República Dominicana
| Valdkundznam = Coat of arms of the Dominican Republic.svg
| Flag = Flag of the Dominican Republic.svg
| Valdkundznam text = Dominikanižen Tazovaldkundan valdkundznam
| Flag text = Dominikanižen Tazovaldkundan flag
| Pälidn = Santo Domingo
| Eläjiden lugu = 10,349,741<ref name="ciadr">[https://www.cia.gov/library/publications/the-world-factbook/geos/dr.html Vl 2014 heinkun Dominikanižen Tazovaldkundan ristitišton endustuz. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 48,670<ref name="ciadr"/>
| Kart = LocationDominicanRepublic.svg
| Kel' = [[ispanijan kel'|ispanijan]]
| Valdkundan pämez' = [[Medina Danilo|Danilo Medina]]
| Päministr = ''eile olmas''
| Religii = [[hristanuskond]]
| Valüt = [[Dominikanižen Tazovaldkundan peso]] (DOP)
| Internet-domen = [[.do]]
| Telefonkod = +1-809<nowiki>,</nowiki> +1-829<nowiki>,</nowiki> +1-849
| Aigvö = [[UTC]]-4
}}
'''Dominikanine Tazovaldkund''' ([[ispanijan kel'|isp.]]: ''República Dominicana'', se om täuz' oficialine nimituz), om valdkund [[Kariban meri|Kariban meres]], otab [[Haiti (sar')|Haiti]]-saren päivnouzmpol't (3/4 sart). Sen pälidn da kaikiš suremb lidn om [[Santo Domingo]].

== Istorii ==
Vl 1844 uhokun 27. päiväl Dominikanine Tazovaldkund tedoti ičeze ripmatomudes [[Haiti]]špäi.

Vozil 1962, 1963 sodakukerdused oliba valdkundas. [[AÜV]]:oiden voinväged kontroliruiba Dominikaništ Tazovaldkundad vozil 1916-1924 da 1965 (semendku-sügüz'ku).

Jäl'gmaine Konstitucii, vspäi 1844 38nz' lugul, oli hüvästadud parlamental vl 2010 vilukun 26. päiväl.

== Geografijan andmused ==
[[Fail:Dominican Republic relief location map.jpg|thumb|left|250px|Dominikanižen Tazovaldkundan reljefan kart.]]
Dominikanine Tazovaldkund om mavaldkundröunoiš [[Haiti]]nke päivlaskmas, röunan piduz — 376 km. Mererandan pird om 1288 km. [[Puerto Riko]]-sar' sijadase päivnouzmpoles Mon-sal'men kal't, nece om [[AÜV]]:oiden rippui territorii.

Rel'jef om mägekaz tobjimalaz. Valdkundan kaikiš korktemb čokkoim om [[Duarte (mägenoc)|Duarte]]-mägenoc, 3087 m valdmeren pindan päl. Kaikiš madalamb čokkoim om [[Enrikiljo]]-järven pind man suvipäivlaskmas, -44 m valdmeren pindan al.

Klimat om [[tropine vö|tropine]]. Paneb sadegid 1500 mm vodes (2540 mm pohjoižpäivnouzmaižil pautkil, 760 mm suvipäivlaskmas). Voden kesklämuz om +25°C (+21° keskmägil, +28° mererandal), haloid ei oleskelend.

Londuseližed pävarad oma [[metall]]ad ([[alüminii|boksitad]], [[raud|raudkivend]], [[nikel']], [[titan (himine element)|titan]], [[vas'k]], [[kuld]], [[hobed]]); toižed oma [[keitandsol]], [[sauvondgips]].

== Politine sistem ==
[[Fail:National palace.JPG|thumb|right|250px|Dominikanižen Tazovaldkundan prezidentan da ohjastusen pert'kulu [[Santo Domingo]]s.]]
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan pämez' om prezident. Prezident paneb ministrid da provincijoiden pämehid radsijha. Kaik rahvaz valičeb prezidentad, a mugažo varaprezidentad, 4 vodeks, kahtenden strokun om voimuz.

Parlament om kaks'kodine Nacionaline Kongress ([[ispanijan kel'|isp.]]: ''Congreso Nacional de la República Dominicana''). Üläkodi om Senat (''Senado''), 32 ühtnijad 4 vodeks, üksin kaikuččes provincijaspäi. Alakodi om Ezitajiden Kodi ([[ispanijan kel'|isp.]]: ''Cámara de Diputados'') 190 deputatanke. Kaik rahvaz valičeb sen ühtnijoid 4 vodeks.

Käskuzkundaližen tobmuden pä om Ülembaine käskuzkund ([[ispanijan kel'|isp.]]: ''Poder Judicial de la República Dominicana'').

Järgvaličendad parlamentha oliba vl 2010 semendkun 16. päiväl, sen jäl'ghe päjärgvaličendad lindäs vl 2016 sättutamha prezidentan da municipalitetoiden valičendoiden strokunke. Prezidentan järgvaličendad oliba vl 2012 semendkun 20. päiväl. [[Danilo Medina]] om nügüdläine prezident, sai 51,21 % (nece hänen ühtenz' strok om).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Dominikanižen Tazovaldkundan administrativiž-territorialine jagand]].''

Valdkund alajagase 31 agjaha (provincijha) da 1 pälidnha ([[Santo Domingo|Nacionaline ümbrik]]), agjad — 159 municipalitetha ([[ispanijan kel'|isp.]] ''municipio'') (päiči pälidnas).

== Eläjad ==
Dominikanižes Tazovaldkundas elädas [[dominikanilaižed]].

Dominikanižen Tazovaldkundan toižed sured lidnad (enamba 200 tuh. ristitud vl 2010 rahvahanlugemižen mödhe<ref>Oficina Nacional de Estadística: [http://censo2010.one.gob.do/index.php?module=uploads&func=download&fileId=429 ''IX Censo Nacional de Población y Vivienda 2010.'' Volume I: ''Informe General.'' Santo Domingo 2012, S. 35–45]. (PDF; 5,4&nbsp;MB). {{ref-es}}</ref>, surembaspäi penembha): [[Santjago de los Treinta Kabaljeros]], [[Los Al'karrisos]], [[Iguei]], [[Konsepsion de la Veg]], [[San Kristobal' (lidn, Dominikanine Tazovaldkund)|San Kristobal']]. Kaik om 34 lidnad enamba 30 tuh. ristitištonke.

== Ižanduz ==
Dominikanižen Tazovaldkundan ekonomik om ezmäine vai toine surtte [[Keskuzamerik]]an da [[Kariban meri|Kariban meren]] maiden keskes.

Vl 2009 Dominikanižen Tazovaldkundan päeksport oli [[sobad]] (20%), [[medicinine instrument]] (17%); toine eksport — [[sigar]]ad, [[kakao]], [[elektromašiništ]], [[cement]], [[vas'k]].

== Homaičendad ==
<references />

== Irdkosketused ==
* [http://www.presidencia.gov.do/ Dominikanižen Tazovaldkundan prezidentan oficialine sait.] {{ref-es}}
* [http://www.camaradediputados.gob.do/ Dominikanižen Tazovaldkundan Ezitajiden Kodin oficialine sait.] {{ref-es}}
* [http://www.suprema.gov.do/ Dominikanižen Tazovaldkundan Ülembaižen käskuzkundan oficialine sait.] {{ref-es}}

{{Commons|Dominican Republic}}
{{Pohjoižamerik}}

[[Kategorii:Dominikanine Tazovaldkund| ]]
