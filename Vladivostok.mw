{{10000}}{{A10000}}
{{Eländpunkt
 | Nimi = Vladivostok<br />Владивосток
 | Lidnanznam = Coat of Arms of Vladivostok.svg
 | Flag = Flag of Vladivostok.svg
 | Lidnanznam text = Vladivostokan lidnanznam
 | Flag text = Vladivostokan flag
 | Valdkund = Venäma
 | Eläjiden lugu = 600,871
 | Voz' = 2021
 | Pind = 331.16
 | Fail = Vladivostok collage.jpg
 | Pämez' = Konstantin Šestakov<br />(semendku 2021—)
 | Telefonkod = +7-423-xxx-xxxx
 | Avtokod = 25. 125
 | Aigvö = [[UTC]]+10 ([[MSK]]+7)
}}
[[Fail:Vladivostok-regions.svg|thumb|left|250px|Lidnan administrativižed rajonad]]
'''Vladivostok''' ({{lang-ru|Владивосток}} [vlɐdʲɪvɐˈstok]) om lidn (vspäi 1880), lidnümbrik da joudai jüguport (vs 2015 redukun 12. päiväspäi) [[Venäma]]n suvipäivnouzmas. Se om [[Merenrandaline rand|Merenrandaližen randan]] administrativine keskuz da kaikiš suremb lidn.

Lidn om randan tegimišton da opendusen keskuz. Se om [[Transsib|Transsibirin raudten]] lopstancii, [[Tünvaldmerine laivišt|Tünvaldmerižen laivišton]] päsodameribaz.

== Istorii ==
Eländpunktan aluz om pandud vl 1860 kuti sodapost i port kozujanke merikaranke da sijadusenke torguindteil. Vladivostok sai lidnan statusad vl 1880. 20. voz'sadan augotišes lidn vastsi äi sirdnikoid Venäman [[Man'čžougo|man'čžurižiš]] kolonijoišpäi, sikš miše Japonii anasti niid.

Vspäi 1938 lidn om [[Merenrandaline rand|Merenrandaližen randan]] keskuseks, randan alusenpanendaspäi. [[Toine mail'man soda|Toižen mail'man sodan]] aigan lidnan port vastsi da ümbriradoi verazmašt abud «[[lend-liz]]»-programan mödhe severdha kerdha enamba, mi portad [[Nevondkundaline Ühtištuz|NSTÜ:n]] pohjoižes. Vozil 1951−1991 lidn oli sauptud, kaitud verazmalaižiden tulendad vaste sodavaruitomudehe näht. Nügüd' om 23 verazmašt konsulust lidnas.

== Geografijan andmused ==
Lidn sijadase kukhil [[Murav'jov-Amurskijan pol'sar'|Murav'jov-Amurskijan pol'sarel]] i [[Tün' valdmeri|Tünen valdmeren]] [[Japonijan meri|Japonijan meren]] [[Suren Petran laht]]en penil saril. Röun [[Kitai]]nke om 60 km päivlaskmha. Lähembaižed järedad lidnad oma [[Artöm (lidn)|Artöm]] pohjoižpäivnouzmha, [[Nahotk]] 88 km päivnouzmha orhal da [[Ussuriisk]] 76 km pohjoižhe (satas Vladivostokan konurbacijad 1 mln eläjidenke), mugažo [[Kitai]]n da [[Korejan Rahvahaliž-Demokratine Tazovaldkund|Pohjoižkorejan]] lidnad.

Vladivostok-lidn jagase videks administrativižeks rajonaks: Leninan, Pervomaiskii, Pervorečenskii, Nevondkundaline da Frunzen rajonad. Viž žilod mülüdas lidnümbrikho Vladivostokan ližaks, sidä kesken järed Trudovoje-žilo (18 522 rist. vl 2010). Lidnümbrikon pind — 561,54 km².

== Eläjad ==
Vl 1897 lidnan ristitišt oli 28 933 eläjad. Kaikiš suremb lidnan ristitišt oli 648 tuhad ristituid vozil 1991−1992. Vn 2010 Venäman rahvahanlugemižen mödhe lidnan eläjiden lugu oli 592 034 ristitud, lidnümbrikon — 616 807 ristitud. Vl 2017 kaik 606 589 ristitud elihe lidnas i 633 414 ristitud kaikes lidnümbrikos.

Rahvahad (lidn, vl 2010<ref>[http://primstat.gks.ru/wps/wcm/connect/rosstat_ts/primstat/resources/a75557804fafc402a38eabca6ff6f188/pub-04-04_%D0%A2%D0%B5%D1%80%D1%80%3D05000000.pdf Население по национальности и владению русским языком (Ristitišt rahvahuden mödhe da venän kel'mahtused) //Vn 2010 Venäman rahvahanlugemižen lopmižed Merenrandaližes randas. — Primstat (''primstat.gks.ru'').] {{ref-ru}}</ref>, enamba 0,3%): [[venälaižed]] — 80,3%, [[ukrainalaižed]] — 1,8%, [[uzbekalaižed]] — 1,2%, [[korejalaižed]] — 0,7%, [[kitajalaižed]] — 0,4%, [[totarlaižed]] — 0,4%, [[vaugedvenälaižed]] — 0,3%, [[armenijalaižed]] — 0,3%, toižed rahvahad — 1,5%, rahvahuden ozutandata — 13,1%. Fiksiruihe 4 [[vepsläižed|vepsläšt]], 10 [[suomalaižed|suomalašt]] da 65 [[estilaižed|estilašt]], i 4 [[karjalaižed|karjalašt]] elädas lidnümbrikos, ei ole lidnas.

Edeližed lidnan pämehed oma Vitalii Verkejenko (tal'vku 2017 — reduku 2018) i Oleg Gumenük (tal'vku 2018 — semendku 2021).

== Transport ==
Avtobusad da ezilidnelektrojonused tobjimalaz, trolleibusad, tramvaid, funikulörad, ehtatimed, likutimvenehed oma kundaližeks transportaks lidnas da sen ümbrištos.

Rahvahidenkeskeine soda- da civiline ''Vladivostok'' (''Kneviči'')-lendimport (''VVO / ВВО'') sijadase 38 km pohjoižpäivnouzmha lidnan keskusespäi, läz [[Artöm (lidn)|Artöm]]-lidnad. Sišpäi tehtas reisid [[Kitai]]he, [[Pohjoižkorei|Pohjoižkorejha]] da [[Suvikorei|Suvikorejha]], [[Japonii|Japonijan]] lidnoihe, [[Tailand]]ha, čarterreisid [[Uzbekistan]]ha, mugažo Venämadme.

== Galerei ==
<gallery mode="packed" heights="125px">
Vladivostok Townhall.jpg|Lidnan administracijan pert'
Church of Our Lady's Protection (Vladivostok) 1.jpg|Pühän Jumalanmaman Katken päjumalanpert' (ortodoksine hristanuskond), vn 2009 nägu (om saudud vll 2004−2007)
В Дальзаводе 2013.10.20.jpg|Laivad kohendusel Dal'zavodas vl 2013, Kuldaine Sar'v-merikar
«Fresh Plaza» Business Center Vladivostok 2011-06-06.JPG|«Fresh Plaza»-bizneskeskuz (2011)
Vladivostok Russky Island Far Eastern Federal University DSC01028 2200.jpg|Edahaižen Päivnouzman federaline universitet (2015)
Золотой мост, июль 2013.jpg|Zolotoi-sild (''Kuldaine'') vl 2013
Vladivostok Russky Island Russky Bridge P8070612 2200.jpg|Russkii-sild (''Venälaine'') Russkii-sarennoks vl 2015
Vladivostok harbor.jpg|Port merikaranno vl 2000
Здание ДВЖД, жд вокзал, морской вокзал.jpg|Edahaižen Päivnouzman raudten sauvuz, merivagzal i Vladivostok-päraudtestancii vl 2006
VladivostokStation.jpg|Vladivostok-päraudtestancijan sauvuz da torg senno vl 2008
</gallery>

== Sebruzlidnad<ref>[http://www.vlc.ru/en/cities/ Sister cities (Sebrizlidnad). — Vladivostokan administracii (''vlc.ru'').] {{ref-en}}</ref> ==
* {{JAP|#}} [[Akit (lidn)|Akit-lidn]], [[Akit (prefektur)]], [[Japonii]] (vspäi 1992)
* {{CHN|#}} [[Dalän']], [[Läonin]], [[Kitai]] (1992)
* {{JAP|#}} [[Hakodate]], [[Hokkaido]], [[Japonii]] (1992)
* {{ECU|#}} [[Mant (lidn)|Mant]], [[Ekvador]] (2009)
* {{KOR|#}} [[Pusan]], [[Korejan Tazovaldkund]] (1992)
* {{USA|#}} [[San Diego]], [[Kalifornii]], [[Amerikan Ühtenzoittud Valdkundad|AÜV]] (1991)
* {{RUS|#}} [[Vladikavkaz]], [[Pohjoižosetijan — Alanijan Tazovaldkund|Pohjoižosetii — Alanii]], [[Venäma]] (2009)
* {{PRK|#}} [[Vonsan]], [[Korejan Rahvahaliž-Demokratine Tazovaldkund|KRDT]] (2009)

== Homaičendad ==
<references/>

== Irdkosketused ==
* [http://www.dumavlad.ru/ Vladivostok-lidnan Duman oficialine sait (''dumavlad.ru'').] {{ref-ru}}
* [http://www.vlc.ru/ Vladivostok-lidnümbrikon administracijan sait (''vlc.ru'').] {{ref-ru}} {{ref-en}}
{{Commons|Vladivostok}}

{{Merenrandaližen randan lidnad}}
{{Venälaižen Federacijan subjektoiden pälidnad}}

[[Kategorii:Vladivostok| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaline rand|*]]
[[Kategorii:Merenrandaližen randan lidnad]]
[[Kategorii:Merenrandaližen randan lidnümbrikod]]
