{{Eländpunkt
 | Nimi = Vladivostok<br />Владивосток
 | Lidnanznam = Coat of arms of Vladivostok 2014.jpg
 | Flag = Flag of Vladivostok (Primorsky kray).png
 | Lidnanznam text = Vladivostokan lidnanznam
 | Flag text = Vladivostokan flag
 | Valdkund = Venäma
 | Eläjiden lugu = 606,653
 | Voz' = 2016
 | Pind = 331.16
 | Fail = Vladivostok collage.jpg
 | Pämez' = Konstantin Loboda (''velgusentäutai'', 27-06-2016)
 | Telefonkod = +7-423-xxx-xxxx
 | Avtokod = 25. 125
 | Aigvö = [[UTC]]+10 ([[MSK]]+7)
}}
[[Fail:Vladivostok-regions.svg|thumb|left|250px|Lidnan administrativižed rajonad.]]
[[Fail:Vladivostok Townhall.jpg|thumb|left|250px|Lidnan administracijan pert'.]]
'''Vladivostok''' ([[venän kel'|ven]].: ''Владивосток'' [vlɐdʲɪvɐˈstok]) om lidn (vspäi 1880), lidnümbrik da joudai jüguport (vspäi 2016) [[Venäma]]s. Se om [[Merenrandaline rand|Merenrandaližen randan]] administrativine keskuz da kaikiš suremb lidn.

Lidn om randan tegimišton da opendusen keskuz. Se om [[Transsib|Transsibirin raudten]] lopstancii, [[Tünvaldmerine laivišt|Tünvaldmerižen laivišton]] päsodameribaz.

== Istorii ==
Lidnan aluz om pandud vl 1860 kuti sodapost i port kozujanke merikaranke da sijadusenke torguindteil. Vladivostok sai lidnan statusad vl 1880. 20. voz'sadan augotišes lidn vastsi äi sirdnikoid Venäman man'čžurižiš kolonijoišpäi, sikš miše Japonii anasti niid.

Vspäi 1938 lidn om [[Merenrandaline rand|Merenrandaližen randan]] keskuseks, randan alusenpanendaspäi. [[Toine mail'man soda|Toižen mail'man sodan]] aigan lidnan port vastsi da ümbriradoi verazmašt abud «[[lend-liz]]»-programan mödhe severdha kerdha enamba, mi portad [[Nevondkundaline Ühtištuz|NSTÜ:n]] pohjoižes. Vozil 1951-1991 lidn oli sauptud, kaitud verazmalaižiden tulendad vaste sodavaruitomudehe näht. Nügüd' om 23 verazmašt konsulust lidnas.

== Geografijan andmused ==
Lidn sijadase kukhil [[Murav'jov-Amurskijan pol'sar'|Murav'jov-Amurskijan pol'sarel]] i [[Tün' valdmeri|Tünen valdmeren]] [[Japonijan meri|Japonijan meren]] [[Suren Petran laht]]en penil saril. Röun [[Kitai]]nke om 60 km päivlaskmha. Lähembaižed sured lidnad oma [[Artöm]] pohjoižpäivnouzmha, [[Nahotk]] 88 km päivnouzmha orhal da [[Ussuriisk]] 76 km pohjoižhe (satas Vladivostokan konurbacijad 1 mln eläjidenke), mugažo [[Kitai]]n da [[Korejan Rahvahaliž-Demokratine Tazovaldkund|Pohjoižkorejan]] lidnad.

Vladivostok-lidn jagase 5 administrativizhe rajonha: Leninan, Pervomaiskii, Pervorečenskii, Nevondkundaline da Frunzen rajonad.

== Eläjad ==
Vl 1897 ristitišt oli 28 933 eläjad. Kaikiš suremb ristitišt oli vozil 1991-1992, 648 tuhad ristituid. Vn 2010 rahvahanlugemižen mödhe lidnan eläjiden lugu oli 592 034 ristitud.

Rahvahad (lidn, vn 2010 Venäman rahvahanlugemižen mödhe<ref>[http://primstat.gks.ru/wps/wcm/connect/rosstat_ts/primstat/resources/a75557804fafc402a38eabca6ff6f188/pub-04-04_%D0%A2%D0%B5%D1%80%D1%80%3D05000000.pdf Население по национальности и владению русским языком (Ristitišt rahvahuden mödhe da venän kel'mahtused) //Vn 2010 Venäman rahvahanlugemižen lopmižed Merenrandaližes randas. — Primstat (primstat.gks.ru).] {{ref-ru}}</ref>, enamba 0,3%): [[venälaižed]] — 80,3%, [[ukrainalaižed]] — 1,8%, [[uzbekalaižed]] — 1,2%, [[korejalaižed]] — 0,7%, [[kitajalaižed]] — 0,4%, [[totarlaižed]] — 0,4%, [[vaugedvenälaižed]] — 0,3%, [[armenijalaižed]] — 0,3%, toižed — 1,5%, rahvahuden ozutandata — 13,1%. Fiksiruihe 4 [[vepsläižed|vepsläšt]], 10 [[suomalaižed|suomalašt]] da 65 [[estilaižed|estilašt]], i 4 [[karjalaižed|karjalašt]] elädas lidnümbrikos, ei ole lidnas.

== Transport ==
Avtobusad da ezilidnelektrojonused tobjimalaz, trolleibusad, tramvaid, funikulörad, ehtatimed, likutimvenehed oma kundaližeks transportaks lidnas da sen ümbrištos.

Rahvahidenkeskeine soda- da civiline ''Vladivostok'' (''Kneviči'')-lendimport (''VVO / ВВО'') sijadase 38 km pohjoižpäivnouzmha lidnan keskusespäi, läz [[Artöm]]-lidnad. Sišpäi tehtas reisid [[Kitai]]he, [[Pohjoižkorei|Pohjoižkorejha]] da [[Suvikorei|Suvikorejha]], [[Japonii|Japonijan]] lidnoihe, [[Tailand]]ha, čarterreisid [[Uzbekistan]]ha, mugažo Venämadme.

== Sebruzlidnad ==
* {{KOR|#}} [[Inčhon]], [[Korejan Tazovaldkund]]
* {{FIL|#}} [[Makati]], [[Filippinad]]
* {{KOR|#}} [[Pusan]], [[Korejan Tazovaldkund]]
* {{USA|#}} [[San Diego]], [[Amerikan Ühtenzoittud Valdkundad|AÜV]]
* {{RUS|#}} [[Vladikavkaz]], [[Venäma]]

== Homaičendad ==
<references/>

== Irdkosketused ==
* [http://www.vlc.ru/ Vladivostok-lidnumbrikon merijan oficialine sait.] {{ref-ru}} {{ref-en}}

{{Merenrandaližen randan lidnad}}
{{Venälaižen Federacijan subjektoiden pälidnad}}

[[Kategorii:Vladivostok| ]]
[[Kategorii:Merenrandaližen randan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaline rand|*]]
