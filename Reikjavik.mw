{{Eländpunkt
 | Nimi = Reikjavik<br />Reykjavík
 | Lidnanznam = Reykjavik Coat of Arms.svg
 | Flag = Flag of Reykjavik, Iceland.svg
 | Lidnanznam text = Reikjavikan lidnanznam
 | Flag text = Reikjavikan flag
 | Valdkund = Islandii
 | Eläjiden lugu = 121,841
 | Voz' = 2015
 | Pind = 274.5
 | Fail = Reykjavík séð úr Hallgrímskirkju.jpeg
 | Pämez' = Dagur Egertsson (2014-)
 | Telefonkod = +354
 | Aigvö = [[UTC]]+0
}}
'''Reikjavik''' ([[islandijan kel'|isl]].: ''Reykjavík'' [ˈreiːcaˌviːk] «savesine merikar», ''Reykjavíkurborg'', edel 1800 vot oli ''Reykja''r''vík'') om [[Islandii|Islandijan]] pälidn da kaikiš suremb lidn. Se om kaikiš pohjoižemb valdkundan pälidn mail'mas.

== Istorii ==
Vl 874 ezmäine tulii sarehe elämhä, Ingol'f Arnarson, sauvoi ferm pol'sarel, kus nügüd' Reikjavik om olmas. Nimitihe sijad purun (ei ole saven, isl. ''reykur'' «savi») heitandoiden tagut huliš purtkišpäi. Vn 1262 jäl'ghe Reikjavik tegihe andan da valdkundmaksoiden keradandan keskuseks [[Norvegii|Norvegijan]] täht, mugažo torguindan keskuseks. Vspäi 1395 Islandii tegihe [[Danii|Danijan]] palaks, i eländpunktan znamoičend lujeni.

Eländpunkt sai lidnan statusad vl 1786 elokun 18. päiväl. Vspäi 1845 rippujan territorijan i vspäi 1944 valdkundan parlament da ohjastuz sijadase Reikjavikas. [[Toine mail'man soda|Toižen mail'man sodan]] aigan lidn tegihe znamasižeks keskuseks [[Amerikan Ühtenzoittud Valdkundad|amerikaižiden]] da [[Sur' Britanii|britanižiden]] merisodalaivoiden täht.

== Geografijan andmused ==
Pälidn sijadase Islandii-saren suvipäivlaskmas, Seltjarnarnes-pol'sarel. Pen' Ellid-jogi läbitab lidnad. Lidnan pind — 274,5 km<sup>2</sup>.

Klimat om [[subarktine vö|subarktine]] meren. Heinkun kesklämuz +10,6 C°, tal'vkun, vilukun, uhokun da keväz'kun — -0,5..+0,6 C°. Voden keskmäine lämuz om +4,3 C°. Merikar om jädumatoi vodes ümbri lämän [[Gol'fstrim]]-merijoksmusen taguiči. Paneb sadegid 799 mm vodes, tazomäras kuidme, enamba tal'vel (70-80 mm kus).

Reikjavik alajagase 10 ümbrikho, ''Mitborg'' (isl. ''Miðborg'' «lidnan keskuz») om istorine keskuz lidnan lodehes.

== Eläjad ==
Eläjiden lugu om 121 841 ristitud (2015). Reikjavik sädab aglomeracijad 200-tuhaiženke ristitištonke da 5 kaimdailidnanke, Islandijan koume ristitud videspäi elädas siš. Kaimdailidnad levigatas suvhe da päivnouzmha.

== Transport ==
Avtobusad oma kundaližeks transportaks lidnas da sen ezilidnoiš, «Strætó bs»-kompanii ohjandab niil. Kundaližid raudteid ei ole penen ristitišton lugun tagut. Om äi personaližid avtoid da avtoteid.

Rahvahidenkeskeine soda- da civiline Keblavik-lendimport (''KEF'') sijadase 50 km suvipäivlaskmha Reikjavikaspäi i 3 km päivlaskmha [[Keblavik]]-lidnaspäi, sišpäi tehtas reisid [[Evrop]]adme da [[Pohjoižamerik]]ha. Kiruhte ühtenzoitab lidnad lendimportanke. Tatanmaine civiline Reikjavikan lendimport (''RKV'') sijadase 3 km suvhe lidnan keskusespäi, sišpäi tehtas reisid Islandijadme, [[Grenland]]ha da [[Fareran Sared|Fareran Sarihe]], mugažo se om transatlantine jügulendimport da varalendimport Keblavikan täht.

== Irdkosketused ==
* [http://www.reykjavik.is/ Reikjavik-lidnan oficialine sait.] {{ref-is}} {{ref-en}}

{{Evropan pälidnad}}

[[Kategorii:Reikjavik| ]]
[[Kategorii:Islandijan lidnad]]
[[Kategorii:Islandii]]
[[Kategorii:Eländpunktad kirjamišton mödhe]]
[[Kategorii:Pälidnad]]
