{{Eländpunkt
 | Nimi = Reikjavik<br />Reykjavík
 | Lidnanznam = Reykjavik Coat of Arms.svg
 | Flag = Flag of Reykjavik, Iceland.svg
 | Lidnanznam text = Reikjavikan lidnanznam
 | Flag text = Reikjavikan flag
 | Valdkund = Islandii
 | Eläjiden lugu = 126,100
 | Voz' = 2017
 | Pind = 274.5
 | Fail = Reykjavík séð úr Hallgrímskirkju.jpeg
 | Pämez' = Dagur Egertsson<br />(kezaku 2014—)
 | Telefonkod = +354
 | Aigvö = [[UTC]]+0
}}
'''Reikjavik''' ({{lang-is|Reykjavík}} [ˈreiːcaˌviːk] «savesine merikar», ''Reykjavíkurborg'', edel 1800. vot oli ''Reykja''r''vík'') om [[Islandii|Islandijan]] pälidn, kaikiš suremb lidn da kund, [[Pälidnan agj (Islandii)|Pälidnan agjan]] administrativine keskuz, mülüb sihe. Reikjavik om kaikiš pohjoižemb valdkundan pälidn mail'mas.

== Istorii ==
Vl 874 ezmäine tulii sarehe elämhä, Ingol'f Arnarson, sauvoi ferm pol'sarel, kus nügüd' Reikjavik om olmas. Nimitihe sijad purun (ei ole saven, isl. ''reykur'' «savi») heitandoiden tagut huliš purtkišpäi. Vn 1262 jäl'ghe Reikjavik kändihe andan da valdkundmaksoiden keradandan keskuseks [[Norvegii|Norvegijan]] täht, mugažo torguindan keskuseks. Vspäi 1395 Islandii kändihe [[Danii|Danijan]] palaks, i eländpunktan znamoičend lujeni.

Eländpunkt sai lidnan statusad vn 1786 18. päiväl elokud. Vspäi 1845 rippujan territorijan i vspäi 1944 valdkundan parlament da ohjastuz sijadasoiš Reikjavikas. [[Toine mail'man soda|Toižen mail'man sodan]] aigan lidn kändihe znamasižeks keskuseks [[Amerikan Ühtenzoittud Valdkundad|amerikaižiden]] da [[Sur' Britanii|britanižiden]] merisodalaivoiden täht.

== Geografijan andmused ==
Pälidn sijadase Islandii-saren suvipäivlaskmas, Seltjarnarnes-pol'sarel. Pen' Ellid-jogi läbitab lidnad. Lidnan pind — 274,5 km².

Klimat om [[subarktine vö|subarktine]] meren. Heinkun kesklämuz +10,6 C°, tal'vkun, vilukun, uhokun da keväz'kun — −0,5..+0,6 C°. Voden keskmäine lämuz om +4,3 C°. Merikar om jädumatoi vodes läbi lämän [[Gol'fstrim]]-merijoksmusen taguiči. Paneb sadegid 799 mm vodes, tazomäras kuidme, enamba tal'vel (70..80 mm kus).

Reikjavik jagase 10 ümbrikoks, ''Mitborg'' ({{lang-is|Miðborg}} «lidnan keskuz») om istorine keskuz lidnan lodehes.

== Eläjad ==
Vl 2015 lidnan eläjiden lugu oli 121 841 ristitud. Reikjavik sädab aglomeracijad 200-tuhaiženke ristitištonke da 5 kaimdailidnanke, Islandijan koume ristitud videspäi elädas siš. Kaimdailidnad levigatas suvhe da päivnouzmha.

== Transport ==
Avtobusad oma kundaližeks transportaks lidnas da sen ezilidnoiš, «Strætó bs»-kompanii ohjandab niil. Ei ole kundaližid raudteid penen ristitišton lugun tagut. Om äi personaližid avtoid da avtoteid.

Rahvahidenkeskeine soda- da civiline Keblavik-lendimport (''KEF'', 9,8 mln passažiroid vl 2018) sijadase 50 km suvipäivlaskmha Reikjavikaspäi i 3 km päivlaskmha [[Keblavik]]-lidnaspäi, sišpäi tehtas reisid [[Evrop]]adme da [[Pohjoižamerik]]ha. Kiruhte ühtenzoitab lidnad lendimportanke. Tatanmaine civiline Reikjavikan lendimport (''RKV'', 400 tuh. passažiroid vl 2018) sijadase 3 km suvhe lidnan keskusespäi, sišpäi tehtas reisid Islandijadme, [[Grenland]]ha da [[Fareran Sared|Fareran Sarihe]], mugažo se om transatlantine jügulendimport da varalendimport Keblavikan täht.

== Homaičendad ==
<references />

== Irdkosketused ==
* [http://www.reykjavik.is/ Lidnan tobmuden oficialine sait (''reykjavik.is'').] {{ref-is}} {{ref-en}}
{{Commons|Reykjavík}}

{{Evropan pälidnad}}

[[Kategorii:Reikjavik| ]]
[[Kategorii:Islandijan lidnad]]
[[Kategorii:Eländpunktad kirjamišton mödhe]]
[[Kategorii:Islandii|*]]
[[Kategorii:Pälidnad]]
[[Kategorii:Pälidnan agj (Islandii)|*]]
