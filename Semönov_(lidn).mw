{{Eländpunkt
 | Nimi = Semönov<br/>Семёнов
 | Lidnanznam = Coat of arms of Semyonovsky urban district, Nizhny Novgorod Oblast.png
 | Flag =
 | Lidnanznam text = Semönovan lidnanznam
 | Flag text =
 | Valdkund = Venäma
 | Eläjiden lugu = 23,902
 | Voz' = 2021
 | Pind = 14
 | Fail = Semyonov. The October Revolution Square in June.jpg
 | Pämez' =
 | Telefonkod = +7-83162-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Semönov''' ({{lang-ru|Семёнов}}) om [[Venäma]]n lidn [[Alalidnan agj]]an pohjoižpalas. Se om [[Semönovan lidnümbrik]]on administrativine keskuz (edel vn 2010 tal'vkud — rajonan), mülüb sihe.

== Istorii ==
Ende [[marilaižed]] oliba enambuses lidnan sijas. Eländpunktan aluz om pandud 17. voz'sadan augotišes kuti [[vanhuskolaižed|vanhuskolaižiden]] külä. Mainitaškanzihe kirjutadud purtkiš vspäi 1644 (''Semönovskoje-žilut'', {{lang-ru|селишко Семёновское}}), vl 1717 — ''Semönovo-žilo''. Sai makundan lidnan statusad vl 1779 nügüdläiženke nimitusenke. Toihe ajaden Semönovha luzikoid i toižid [[pu (material)|puižid]] tegesid (kandičud, kokarid, kehkrad burakod), čomitihe i mujutihe niid lidnas, sid' oigetihe Alalidnan jarmankha. Lidn oli Venäman üks'jäine sija [[lestouk]]iden tehmiženke 19. voz'sadal.

Semönov šingotase valamiž-mehanižel tegimel (torvarmatur<ref>[http://www.semlmz.ru/ Semönovan valamiž-mehanižen tegimen sait (''semlmz.ru'').] {{ref-ru}}</ref>), [[hohloman čomitand]]an edheotandal i sijaližen čomitandan fabrikal (mebel', bobaižed, suvenirad, oigetas tavaroid verhiže-ki maihe), vähäžiruižiden pertiden tegimel, turizmal, mugažo faneran tegim, maidtegim i kombisöman edheotand ratas lidnas.

== Geografijan andmused ==
Lidn sijadase ümbrikon keskuzpalan suvipäivlaskmas, Sanoht-jogen hural randal tobjimalaz ({{lang-ru|Санохта}} 29 km pitte, [[Volg]]an hurapol'ne bassein), 110 m ü.m.t. keskmäižel korktusel. Sanoht lankteb Kerženec-jogehe, kudamb jokseb 5..10 kilometras päivnouzmha lidnaspäi. «Alauz'lidn — [[Kirov]]»-avtote ümbärdab lidnad lodehespäi. ''Semönov''-raudtestancii radab «Alauz'lidn — [[Kotel'nič]]»-keskustal.

Matkad [[Alauz'lidn]]hasai om 59 km suvipäivlaskmha orhal, 78 km avtotedme vai raudtedme. Toižed lähembaižed lidnad oma [[Bor (Alalidnan agj)|Bor]] 57 km suvipäivlaskmha orhal, 69 km avtotel vai 63 km raudtel, [[Gorodec]] 64 km päivlaskmha orhal vai 73 km avtotedme, i [[Uren']] 108 km pohjoižpäivnouzmha orhal, 135 km avtotedme vai raudtedme.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 24 473 ristitud, lidnümbrikon pol'. Kaikiš suremb lidnan ristitišt oli enamba 26 tuhad eläjid vll 1989−2001 (26 600 ristitud vll 1992 i 2000).

Rahvahad (2010): [[venälaižed]] — 98,2%, toižed rahvahad — 1,8%.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/6592 Semönovan pühäpertid ''sobory.ru''-saital.] {{ref-ru}}</ref> oma avaitud lidnas: ph. Vladimiran, Kaikiden pühämehiden i [[vanhuskolaižed|vanhuskolaižiden]] Mikulai-čudonsädajan.

Professionaližen opendusen aluzkund om Semönovan industrialiž-čomamahtoline tehnikum.<ref>[http://spo-sixt.ru/ Semönovan industrialiž-čomamahtoližen tehnikuman sait (''spo-sixt.ru'').] {{ref-ru}}</ref>

== Galerei ==
<gallery mode="packed" heights="125px">
Semoynov Monument to Lenin & District Court.jpg|Lidnümbrikon käskuzkundan sauvuz (2008)
Комплекс церкви Всех Святых, 2021-08-29.jpg|Kaikiden pühämehiden jumalanpert', vn 2021 nägu
Semyonov. Main square trades.jpg|Käzitöiden jarmank pätorgul vl 2014
Semoynov District Palace of Culture.jpg|Lidnümbrikon kul'turkeskuz (2008, ende Sündun Voznesenjan päjumalanpert')
Железнодорожный вокзал в городе Семенове Нижегородской области.jpg|Semönov-päraudtestancijan sauvuz vl 2016
</gallery>

== Homaičendad ==
<references />

== Irdkosketused ==
* [http://www.semenov.nnov.ru/ Lidnan da lidnümbrikon oficialine sait (''semenov.nnov.ru'').] {{ref-ru}}
{{Commons|Category:Semyonov}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Semönovan lidnümbrik|*]]
