{{10000}}
{{Eländpunkt
 | Nimi = Barselon<br />Barcelona
 | Lidnanznam = Escut de Barcelona.svg
 | Flag = Flag of Barcelona.svg
 | Lidnanznam text = Barselonan lidnanznam
 | Flag text = Barselonan flag
 | Valdkund = Ispanii <!-- Katalonii -->
 | Eläjiden lugu = 1,620,343
 | Voz' = 2018
 | Pind = 101.4
 | Fail = Barcelona collage.JPG
 | Pämez' = Ada Kolau<br />(kezaku 2015—)
 | Telefonkod = +34-93
 | Aigvö = tal'vel [[UTC]]+1,<br />kezal [[UTC]]+2
}}
'''Barselon''' ([[katalanan kel'|kat]]. i {{lang-es|Barcelona}}, kat. virkand [bəɾsəˈɫonə], isp. virkand [baɾθeˈlona]) om kahtenz' [[Ispanii|Ispanijan]] lidn i kümnenz' [[Evropan Ühtištuz|EÜ:n]] lidn ristitišton mödhe. Se om avtonomižen [[Katalonii]]-ühthižkundan pälidn. Sijadase [[Keskmeri|Keskmeren]] randal, järed meriport.

== Istorii ==
Eländpunkt om olmas agjaks 3. voz'sadaspäi edel m.e., lidnan aigkirj augotase 237. vodel EME. Om saudud da nimitadud karfagenalaižel Gamil'kar Barka-sodavejal ([[Gannibal]]an tat), eziauguine nimi oli ''Barsino''. Kožui sijaduz i merikar abutiba lidnale šingotadas teravamba toižid.

Vl 1992 Barselon vastsi [[Olimpižed vändod|Kezaližid Olimpižid vändoid]]. Barselon om [[Keskmeren ühtnend]]an (43 valdkundad) pälidnaks vn 2010 keväz'kuspäi.

== Geografijan andmused ==
Lidn sijadase langenijoiden Keskmerhe Besos-jogen pohjoižpäivnouzmas i L'jobregat-jogen suvipäivlaskmas keskes, 12 m ü.m.t. keskmäižel korktusel. Sjerra-de-Kol'serol-mägisel'g libub päivlaskmas, sen kaikiš korktemb londuseline čokkoim om Tibidabo (512 m), TV-čuhunduz om saudud sil (288 m kortte). Matkad [[Madrid]]hasai om 500 km päivlaskmha-suvipäivlaskmha orhal vai 600 km E90-avtotedme.

Barselon jagase 10 nimitadud ümbrikho ({{lang-es|distrito}}) vspäi 1984, kaikutte om ičeze nevondkundanke, valdatused — ümbrikon arhitektur i infrastruktur. Lidnan nevondkund paneb niiden ühtnijoid radnikusihe. Ümbrikod alajagasoiš rajonihe ({{lang-es|barrio}}), kaik om 73 rajonad vspäi 2009.

== Eläjad ==
Vl 2013 eläjiden lugu oli 1 611 822 ristitud. Läz 5,3 mln ristituid elihe lidnaglomeracijas vl 2006, se om kahtenz' surtte valdkundas ([[Madrid]]an aglomeracijan jäl'ghe) i kudenz' EÜ:s.

== Transport ==
Avtobusad, kiruhtramvaid, ezilidnelektrojonused, funikulörad, taksid i avtoiden kortom (GoCars Barcelona) oma kundaližeks transportaks lidnas. Kiruhraudte ühtenzoitab Madridanke. Metropoliten radab vspäi 1924 (kaik om 12 jonod, 180 stancijad i 143 km raudted vspäi 2016).

Rahvahidenkeskeine civiline ''Barselon — El' Prat''-lendimport (''BCN'', 50,1 mln passažiroid i 172 tuh. tonnoid jüguid vl 2018) sijadase 10 km suvipäivlaskmha Barselonan keskusespäi El' Prat de L'jobregat-lidnas. Tehtas passažirreisid Evropan äjihe lidnoihe, AÜV:oiden i Päivnouzmman erasihe lidnoihe, mugažo Ispanijadme.

== Homaičendad ==
<references />

== Irdkosketused ==
* [http://www.barcelona.cat/ Lidnan informacine sait (''barcelona.cat'').] {{ref-ca}} {{ref-es}} {{ref-en}}
* [http://ajuntament.barcelona.cat/ Lidnan tobmuden aluzkundoiden oficialine sait (''ajuntament.barcelona.cat'').] {{ref-ca}} {{ref-es}} {{ref-en}}
{{Commons|Barcelona}}

[[Kategorii:Barselon| ]]
[[Kategorii:Ispanijan lidnad]]
[[Kategorii:Eländpunktad kirjamišton mödhe]]
[[Kategorii:Katalonii|*]]
