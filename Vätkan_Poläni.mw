{{Eländpunkt
 | Nimi = Vätkan Poläni<br />Вятские Поляны
 | Lidnanznam = Coat of Arms of Vyatskie Polyany (Kirov oblast).png
 | Flag = Flag of Vyatskie Polyany (Kirov oblast).png
 | Lidnanznam text = Vätkan Polänin lidnanznam
 | Flag text = Vätkan Polänin flag
 | Valdkund = Venäma
 | Eläjiden lugu = 32,562
 | Voz' = 2018
 | Pind = 28.34
 | Fail = Вид на Вятские Поляны.JPG
 | Pämez' = Valerii Maškin<br />(sulaku 2018—)
 | Telefonkod = +7-83334-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Vätkan Poläni''' ({{lang-ru|Вя́тские Поля́ны}} «pallištod Vätk-jogenno», {{lang-tt|Нократ Аланы}}) om [[Venäma]]n lidn da lidnümbrik [[Kirovan agj]]an suvipäivnouzmaižes čogas. Se om agjan koumanz'-nellänz' lidn eläjiden lugun mödhe, mugažo [[Vätkan Polänin rajon]]an administrativižeks keskuseks.

== Istorii ==
Eländpunkt mainitaškanzihe vl 1596 kuti žilo [[ortodoksine hristanuskond|ortodoksižen hristanuskondan]] Vätkan Emäganpäivän jumalankodinno. Vn 1914 redukus «[[Moskv]] — [[Kazan']] — [[Jekaterinburg]]»-raudte läbiti žilod raudtesildanke Vätkas päliči. Vl 1938 kätihe radnikžiloks, se sai lidnan statusad vl 1942. Vspäi 2007 avtotesild ühtenzoitab Vätkan randoid 8 km päivnouzmha lidnaspäi.

Vätkan Poläni šingotase tuikutimiden «Molot»-tegimel («pall'»), lukloiden tegimel<ref>[http://www.mettem.ru/ Mehanižen «Mettem»-tegimen sait (''mettem.ru'').] {{ref-ru}} {{ref-en}}</ref>, sauvondmaterialiden tehmižel (raudbeton, puižed konstrukcijad), sömtegimištol (leibänproduktad, lindferm), omblendedheotandoil (pälembaižed sobad, radsobad, sumkad), laivoiden i mineraližheretusiden pästandal. Jogivaldmad oma väges.

== Geografijan andmused ==
Lidn sijadase [[Vätk (jogi)|Vätk-jogen]] oiktal randal, 100 m ü.m.t. keskmäižel korktusel. Vätkan oiktad Oštorm- ({{lang-ru|Ошторма}}) i Toimenk- (ven. ''Тойменка'') ližajoged jokstas lidnas. Matkad [[Tatarstan]]an röunhasai om 2 km suvipäivlaskmha orhal, 3 km raudtedme vai avtotedme, agjan [[Kirov]]-pälidnhasai om 278 km pohjoižhe-lodeheze orhal, 330 km avtotedme vai 610 km raudtedme. Lähembaižed lidnad oma [[Sosnovk (lidn, Venäma)|Sosnovk]] 10 km päivnouzmha orhal, 21 km avtotedme vai 14 km raudtedme, [[Kukmor]] (Tatarstan) 10 km suvipäivlaskmha orhal, avtotedme vai raudtedme, i [[Malmiž]] 41 km lodeheze orhal vai 58 km avtotedme.

Vätkan Poläni om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 35 162 ristitud. Kaikiš suremb ristitišt oli 46 tuhad eläjid vl 1992.

Rahvahad (2002): [[venälaižed]] — 70,2%, [[totarlaižed]] — 18,2%, [[udmurtalaižed]] — 5,3%, [[marilaižed]] — 2,5%, toižed rahvahad — 3,8%.

Professionaližen opendusen aluzkundad oma Vätkan Polänin mehanine tehnikum<ref>[http://www.vpmt.ru/ Vätkan Polänin mehanižen tehnikuman sait (''vpmt.ru'').] {{ref-ru}}</ref> i Vätkan Polänin gumanitarine kolledž.<ref>[http://www.gumkoll.ru/ Vätkan Polänin gumanitarižen kolledžan sait (''gumkoll.ru'').] {{ref-ru}}</ref>

== Galerei ==
<gallery mode="packed" heights="125px">
Администрация г.Вятские Поляны.JPG|Lidnan administracijan sauvuz (2006)
Vyatskiye Polyany 05 2021 176.jpg|Ph. Mikulain päjumalanpert', vn 2021 nägu
VjatskiePolyany zavod molot.jpg|Mašinansauvomižen «Molot»-tegim vl 2017 (''Pall' '')
ДК Победа.JPG|«Pobeda»-kul'turkeskuz (2007, ''Vägestuz'')
Нократ Аланы вокзалы.jpg|Vätkan Poläni-päraudtestancijan sauvuz vl 2013
</gallery>

== Homaičendad ==
<references />

== Irdkosketused ==
* [http://www.admvpol.ru/ Lidnümbrikon oficialine sait (''admvpol.ru'').] {{ref-ru}}
{{Commons|Category:Vyatskiye Polyany}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Kirovan agjan lidnümbrikod]]
[[Kategorii:Vätkan Polänin rajon|*]]
