{{Eländpunkt
 | Nimi = Seversk<br />Северск
 | Lidnanznam = Coat of Arms of Seversk.svg
 | Flag = Flag of Seversk (Tomsk oblast).svg
 | Lidnanznam text = Severskan lidnanznam (Tomskan agj)
 | Flag text = Severskan flag (Tomskan agj)
 | Valdkund = Venäma
 | Eläjiden lugu = 105,858
 | Voz' = 2021
 | Pind = 18
 | Fail = Улица Солнечная в Северске.jpg
 | Pämez' = Grigorii Šamin<br />(reduku 2010—)
 | Telefonkod = +7-3823-xxx-xxx
 | Avtokod = 70
 | Aigvö = [[UTC]]+7 ([[MSK]]+4)
}}
'''Seversk''' ({{lang-ru|Северск}}) om [[Venäma]]n [[sauptud administrativiž-territorialine ühtnik|sauptud]] lidn da lidnümbrik [[Tomskan agj]]an suvipäivnouzmas. Se om agjan kahtenz' surtte lidn, [[Tomsk]]an lodehline ezilidn, Rosatom:an kaikiš suremb SATÜ eläjiden lugun mödhe.

== Istorii ==
Eländpunktan aluz om pandud vl 1949 kuti ''Počtkonor' nomer 5'' sauvomha [[uran (himine element)|uranan]] da [[plutonii|plutonijan]] küllästamižfabrikad. Kävutihe türmatud mehiden töid. Vl 1954 žilo sai lidnan statusad nügüdläiženke nimenke, no ''Tomsk-7'' oli oficialižikš vhesai 1989.

Seversk šingotase Sibirin himižel kombinatal, kogoneb nelläs tegimespäi. Sadas poltust atomstancijoiden täht i raketoiden südäimen täht, ut produkcijad (radioaktivižed substancijad i stabiližed izotopad). Toižed sarakod: sömtegimišt (maidtegim i leibtegim), stökoltegesiden pästand südäimeta, laivansauvomižen tegim, elektrojagamižapparaturan tehmine.

== Geografijan andmused ==
Lidn sijadase [[Tom' (Obin ližajogi)|Tom'-jogen]] oiktal randal (Obin bassein da oiged randpol'), 90 m ü.m.t. keskmäižel korktusel. [[Tomsk]]-lidnan röun om 3,5 kilometras suvipäivnouzmha Severskan röunaspäi, voib sadas avtotel vai Tomin ülezjogen. Kuz' kontrol'punktad om aidos, sidä kesken koume Tomin randirdal. Lähembaine raudtestancii passažiroiden täht om ''Tomsk-II'' 8,5 kilometras.

Kaks' žilod da koume pen't küläd mülüdas lidnümbrikho Severskan ližaks, ned ei olgoi sauptud lidnan erineden. Lidnümbrikon pind — 485,65 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 108 590 ristitud, lidnümbrikon — 115 331 ristitud. Kaikiš suremb lidnan ristitišt oli 119 500 eläjad vl 2001. Vl 2018 kaik 107 494 ristitud elihe lidnas i 113 847 ristitud kaikes lidnümbrikos.

== Galerei ==
<gallery mode="packed" heights="125px">
Seversk checkpoint.jpg|Keskuzline kontrol'punkt avtotel (2010)
Северск Ленин DSCN0211.jpg|Severskan lidnümbrikon administracijan sauvuz (2016)
Seversk Kurchatova.jpg|Sibirin himižen kombinatan kontorad i Jumalanmaman Vladimiran jumalaižen jumalanpert', vn 2006 nägu
Центральный вход природного парка.jpg|Londuseližen puišton keskuztulend (2009)
Reactor EI-2.jpg|EI-2-reaktoran sauvuz vl 2010 (om azotadud vn 2008 kezakus, Sibirin himine kombinat)
Северск Коммунистический 65 МИФИ DSCN0215.jpg|MIFI-universitetan filial (2016)
Магазин "Малыш". Вид от "Радуги". - panoramio.jpg|Torguindkeskuz (2012)
Детская больница. - panoramio (1).jpg|Lapsiden läžundkodi (2012)
Северск. Дом культуры - panoramio.jpg|Kul'turkeskuz (2005)
Северск IMG 1315.jpg|Keskuzline kontrol'punkt raudtel vl 2016
</gallery>

== Irdkosketused ==
* [http://duma-seversk.ru/ «Seversk»-SATÜ:n Duman oficialine sait (''duma-seversk.ru'').] {{ref-ru}}
* [http://seversknet.ru/ SATÜ:n Administracijan oficialine sait (''seversknet.ru'').] {{ref-ru}}
{{Commons|Category:Seversk}}

{{Tomskan agjan lidnad}}

[[Kategorii:Seversk (Tomskan agj)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tomskan agjan lidnad]]
[[Kategorii:Tomskan agjan lidnümbrikod]]
[[Kategorii:Sauptud administrativiž-territorialižed ühtnikad]]
