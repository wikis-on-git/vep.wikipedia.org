{{Venälaižen Federacijan subjekt
|Nimi           = Tomskan agj
|Venälaine nimi = Томская область
|Flag           = [[Fail:Flag of Tomsk Oblast.svg|150px|Tomskan agjan flag]]
|FSCoA          = [[Fail:Coat of arms of Tomsk Oblast.png|110px|Tomskan agjan znam]]
|FlagLnk        = Tomskan agjan flag
|CoALnk         = Tomskan agjan znam
|FSMap          = [[Fail:Map of Russia - Tomsk Oblast.svg|300px]]
|FSCtrWhat      = Pälidn
|FSCtrNm        = [[Tomsk]]
|AreaRnk        = 16
|TotArea        = 314391
|WaterPrcnt     = 0.4
|PopRnk         = 49
|Eläjiden lugu  = 1,074,453
|PopCtDate      = 2015
|PopDens        = 3.42
|GDP            = 
|GDPCtDate      =
|GDP(PPP)       = 
|FedDistrNm     = Sibirine
|EcRegNm        = Päivlaskmaižen Sibirin
|OfLangs        = [[venäkel']]
|HeadTtl        = Gubernator
|HeadNm         = [[Žvačkin Sergei|Sergei Žvačkin]]
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Duman ezimez'
|LegislNm       = [[Kozlovskaja Oksana|Oksana Kozlovskaja]]
|FSAnthem       = 
|Domain         = 
|CadNo          = 70
|MSK            = [[UTC]]+6 ([[MSK]]+3)
}}
'''Tomskan agj''' ([[venäkel'|ven]].: ''Томская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Agjan administrativine keskuz da kaikiš suremb lidn om [[Tomsk]].

== Keled ==
Valdkundkel' om üks'jäine — [[venäkel']].

== Istorii ==
Tomskan agj om olmas vl 1944 elokun 13. päivälpäi.

Tomskan agjan Päkäskuz<ref>[http://constitution.garant.ru/region/ustav_tomsk/ Tomskan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1995 heinkun 26. päiväl agjan Valdkundaližen Duman ezitajil, om allekirjutadud gubernatoral sil-žo vodel heinkun 31. päiväl da om väges äiluguižiden vajehtusidenke.

== Geografijan andmused ==
[[Fail:Relief Map of Tomsk Oblast.png|thumb|left|250px|Tomskan agjan reljefan kart.]]
Agj röunatab [[Krasnojarskan rand]]anke päivnouzmas, [[Kemerovon agj|Kemerovon]] da [[Novosibirskan agj|Novosibirskan]] agjoidenke suves, [[Omskan agj|Omskan]] da [[Tümenin agj|Tümenin]] agjoidenke päivlaskmas, Tümenin agjan [[Hantin da Mansin avtonomine ümbrik|Hantin da Mansin avtonomižen ümbrikonke]] päivlaskmas da pohjoižes. Tomskan agj om mererandatoi.

Pind om 314 391 km², sidä kesken [[mec]]ad ottas 63% territorijad, [[so]]d — 28,9%. Jügedad ličemha territorijad oma agjan tobj pala. Venäman kaikiš suremb [[Vasüganan so]] sijadase agjan päivlaskmpoles. Kaik joged mülüdas [[Ob'|Obinjogen]] ([[Jävaldmeri|Jävaldmeren]]) basseinha, nece jogi jagab agjad kahthe palaha suvipäivnouzmaspäi lodeheze.

Reljef om tazo alangoikaz. Klimat om kontinentaline.

Londuseližed varad oma [[kivivoi]], [[londuseline gaz]], [[bur hil']] (1nz' sija Venämas), [[turbaz]] (2nz' sija), metallad ([[raud|raudkivend]] (1nz' sija Venämas), [[alüminii|boksitad]], [[cink]], [[titan (himine element)|titan]], [[kuld]], [[platin]], [[cirkonii]]), [[sauvondmaterialad]] ([[mouckivi]], [[savi|saved]], [[lete|letked]], [[gravii]]), [[mec]], [[vezi|reskvezi]].

== Tobmuz ==
[[Fail:Tomsk3120.jpg|thumb|right|250px|Agjan Duman, gubernatoran da Administracijan pert' [[Tomsk]]as.]]
Agjan pämez' nimitase gubernatoraks. [[Žvačkin Sergei|Sergei Žvačkin]] radab gubernatoran vs 2012 keväz'kun 17. päiväspäi, agjan Käskusenandajan Duman ühtnijad panihe händast radnikusele [[Medvedev Dmitrii|Venäman prezidentan]] taričendan mödhe. Tulebal aigal kaik rahvaz änestaškandeb gubernatorad videks vodeks. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Koumetoštkümne varagubernatorad da Administracijan azjoiden ohjandai oma hänele abhu. Hö ühtetas Administracijan Kollegijha gubernatoranke pämeheks.

Tomskan agjan üks'kodine parlament om Käskusenandai Dum (edel vn 2011 vilukud — agjan Valdkundaline Dum). Kaik rahvaz valičeb sen 42 ezitajad videks vodeks. [[Kozlovskaja Oksana|Oksana Kozlovskaja]] radab Käskusenandajan Duman ezimeheks vs 2011 tal'vkuspäi.

Radonoigendai tobmuz om Tomskan agjan Administracii. Agjan departamentad, komitetad, ohjandused da inspekcijad alištudas Administracijale.

Järgvaličendad Käskusenandajha Dumha oliba vl 2011 tal'vkun 4. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 047 394 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' eläi kümnespäi om lidnalaine.

Agjas om [[Tomskan agjan lidnad|kuz' lidnad]] da 1 lidnanvuitte žilo. Toine sur' lidn (enamba 100 tuh. eläjidenke) om [[Seversk (Tomskan agj)|Seversk]], Tomskan lodehline ezilidn. Vl 2015 kaik om 5 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (88,1%), [[totarlaižed]] (1,6%), [[ukrainalaižed]] (1,1%), [[saksalaižed]] (0,8%), [[azerbaidžanlaižed]] (0,4%), [[čuvašalaižed]] (0,4%), [[uzbekalaižed]] (0,4%), toižed — 2,9%, rahvahuden ozutandata — 4,3%.

Erased toižed igähižed rahvahad oma [[sel'kupalaižed]] — 1181 rist. (0,11%), [[hantilaižed]] — 718 rist. (0,07%), [[čulimalaižed]] — 204 rist. (0,02%), [[ketalaižed]] — 141 rist. (0,01%), [[evenkalaižed]] — 95 rist. (0,01%), [[mansilaižed]] — 22 rist. (0,002%).

== Homaičendad ==
<references />

== Irdkosketused ==
* [http://www.tomsk.gov.ru/ Tomskan agjan gubernatoran da Administracijan oficialine portal.] {{ref-ru}} {{ref-en}} {{ref-de}}
* [http://www.duma.tomsk.ru/ Tomskan agjan Käskusenandajan Duman oficialine sait.] {{ref-ru}} {{ref-en}} {{ref-de}} {{ref-zh}}

{{Tomskan agjan lidnad}}
{{Venälaižen Federacijan subjektad}}

[[Kategorii:Tomskan agj| ]]
