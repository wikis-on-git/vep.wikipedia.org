{{Venälaižen Federacijan subjekt
|Nimi           = Tomskan agj
|Venälaine nimi = Томская область
|Flag           = [[Fail:Flag of Tomsk Oblast.svg|150px|Tomskan agjan flag]]
|FSCoA          = [[Fail:Coat of arms of Tomsk Oblast, Russia.svg|110px|Tomskan agjan znam]]
|FlagLnk        = Tomskan agjan flag
|CoALnk         = Tomskan agjan znam
|FSMap          = [[Fail:Map of Russia - Tomsk Oblast.svg|300px]]
|FSCtrWhat      = Pälidn
|FSCtrNm        = [[Tomsk]]
|AreaRnk        = 16
|TotArea        = 314391
|WaterPrcnt     = 1.93
|PopRnk         = 48
|Eläjiden lugu  = 1,078,280
|PopCtDate      = 2018
|PopDens        = 3.43
|GDPRnk         = 36
|GDP            = 487,0
|GDPCtDate      = 2016
|GDP(PPP)       = 451,8
|FedDistrNm     = Sibirine
|EcRegNm        = Päivlaskmaižen Sibirin
|OfLangs        = [[venäkel']]
|HeadTtl        = Gubernator
|HeadNm         = [[Žvačkin Sergei|Sergei Žvačkin]]
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Duman ezimez'
|LegislNm       = [[Kozlovskaja Oksana|Oksana Kozlovskaja]]
|FSAnthem       = 
|Domain         = 
|CadNo          = 70
|MSK            = [[UTC]]+6 ([[MSK]]+3)
}}
'''Tomskan agj''' ({{lang-ru|Томская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Agjan administrativine keskuz da kaikiš suremb lidn om [[Tomsk]] (agjan ristitišton läz pol't).

== Keled ==
Valdkundkel' om üks'jäine — [[venäkel']].

== Istorii ==
Tomskan agj om olmas vs 1944 elokun 13. päiväspäi.

Tomskan agjan Päkäskuz<ref>[http://constitution.garant.ru/region/ustav_tomsk/ Tomskan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1995 26. päiväl heinkud agjan Valdkundaližen Duman ezitajil, om allekirjutadud gubernatoral sen-žo voden 31. päiväl heinkud da om väges äiluguižidenke vajehtusidenke.

== Geografijan andmused ==
[[Fail:Relief Map of Tomsk Oblast.png|thumb|left|250px|Tomskan agjan reljefan kart.]]
Agj röunatab [[Krasnojarskan rand]]anke päivnouzmas, [[Kemerovon agj|Kemerovon]] da [[Novosibirskan agj|Novosibirskan]] agjoidenke suves, [[Omskan agj|Omskan]] da [[Tümenin agj|Tümenin]] agjoidenke päivlaskmas, Tümenin agjan [[Hantin da Mansin avtonomine ümbrik|Hantin da Mansin avtonomiženke ümbrikonke]] päivlaskmas da pohjoižes. Tomskan agj om mererandatoi.

Pind om 314 391 km², sidä kesken [[mec]]ad ottas 63% territorijad, [[so]]d — 28,9%. Jügedad ličemha territorijad oma agjan tobj pala. Venäman kaikiš suremb [[Vasüganan so]] sijadase agjan päivlaskmpoles. Kaik joged mülüdas [[Ob'|Obinjogen]] ([[Jävaldmeri|Jävaldmeren]]) basseinha, nece jogi jagab agjad kahthe palaha suvipäivnouzmaspäi lodeheze.

Reljef om tazo alangoikaz. Klimat om [[ven vö|ven]] kontinentaline. Heinkun keskmäine lämuz +17..+18 C°, vilukun lämuz −19..−21 C°. Paneb sadegid 450..700 mm vodes, lumikate oleleb 60..80 santimetrhasai kortte.

Londuseližed varad oma [[kivivoi]], [[londuseline gaz]], [[bur hil']] (1nz' sija Venämas), [[turbaz]] (2nz' sija), metallad ([[raud|raudkivend]] (1nz' sija Venämas), [[alüminii|boksitad]], [[cink]], [[titan (himine element)|titan]], [[kuld]], [[platin]], [[cirkonii]]), [[sauvondmaterialad]] ([[mouckivi]], [[savi|saved]], [[lete|letked]], [[gravii]]), [[mec]], [[vezi|reskvezi]].

== Tobmuz ==
[[Fail:Tomsk3120.jpg|thumb|right|250px|Agjan Duman, gubernatoran da Administracijan pert' [[Tomsk]]as.]]
Agjan pämez' nimitase gubernatoraks. [[Žvačkin Sergei|Sergei Žvačkin]] radab gubernatoran vs 2012 keväz'kun 17. päiväspäi, agjan Käskusenandajan Duman ühtnijad panihe händast eziauguižešti radnikusele [[Medvedev Dmitrii|Venäman prezidentan]] taričendan mödhe. Kaik rahvaz änestab gubernatorad videks vodeks. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Koumetoštkümne varagubernatorad da Administracijan azjoiden ohjandai oma hänele abhu. Hö ühtetas Administracijan Kollegijha gubernatoranke pämeheks.

Tomskan agjan üks'kodine parlament om Käskusenandai Dum (edel vn 2011 vilukud — agjan Valdkundaline Dum). Kaik rahvaz valičeb sen 42 ezitajad videks vodeks. [[Kozlovskaja Oksana|Oksana Kozlovskaja]] radab Käskusenandajan Duman ezimeheks vs 2011 tal'vkun 20. päiväspäi.

Radonoigendai tobmuz om Tomskan agjan Administracii. Agjan departamentad, komitetad, ohjandused da inspekcijad alištudas Administracijale.

Käskusenandajan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund). Valitihe gubernatorad vn 2017 10. päiväl sügüz'kud, [[Žvačkin Sergei|nügüdläine gubernator]] sai vägestust ezmäižes turas (60,58% änid) da radab kahtenden strokun jäl'geten.

== Eläjad ==
Vn 2010 Venäman rahvahanlugemižen mödhe eläjiden lugu oli 1 047 394 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' eläi kümnespäi om lidnalaine.

Kaik om [[Tomskan agjan lidnad|kuz' lidnad]] agjas da 1 lidnanvuitte žilo. Toine järed lidn (enamba 100 tuh. eläjidenke) om [[Seversk (Tomskan agj)|Seversk]], Tomskan lodehline ezilidn. Vl 2017 kaik oli 5 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 88,1%, [[totarlaižed]] — 1,6%, [[ukrainalaižed]] — 1,1%, [[saksalaižed]] — 0,8%, [[azerbaidžanlaižed]] — 0,4%, [[čuvašalaižed]] — 0,4%, [[uzbekalaižed]] — 0,4%, toižed rahvahad — 2,9%, rahvahuden ozutandata — 4,3%.

Erased toižed igähižed rahvahad oma [[sel'kupalaižed]] — 1181 rist. (0,11%), [[hantilaižed]] — 718 rist. (0,07%), [[čulimalaižed]] — 204 rist. (0,02%), [[ketalaižed]] — 141 rist. (0,01%), [[evenkalaižed]] — 95 rist. (0,01%), [[mansilaižed]] — 22 rist. (0,002%).

== Homaičendad ==
<references />

== Irdkosketused ==
* [http://www.tomsk.gov.ru/ Tomskan agjan gubernatoran da Administracijan oficialine portal (''tomsk.gov.ru'').] {{ref-ru}} {{ref-en}} {{ref-de}}
* [http://www.duma.tomsk.ru/ Tomskan agjan Käskusenandajan Duman oficialine sait (''duma.tomsk.ru'').] {{ref-ru}} {{ref-en}} {{ref-de}} {{ref-zh}}

{{Tomskan agjan lidnad}}
{{Venälaižen Federacijan subjektad}}

[[Kategorii:Tomskan agj| ]]
