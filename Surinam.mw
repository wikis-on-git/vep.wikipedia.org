{{Valdkund
| Nimi = Surinaman Tazovaldkund<br >Republiek Suriname
| Valdkundznam = Coat of arms of Suriname.svg
| Flag = Flag of Suriname.svg
| Valdkundznam text = Surinaman valdkundznam
| Flag text = Surinaman flag
| Pälidn = Paramaribo
| Eläjiden lugu = 541,638 <ref>[http://www.statistics-suriname.org/index.php/statistieken/downloads/category/30-censusstatistieken-2012 Census statistieken 2012. — Statistics-suriname.org.] {{ref-nl}}</ref>
| Voz' = 2012
| Pind = 163,820
| Kart = LocationSuriname.svg
| Kel' = [[alaman kel'|alaman]]
| Valdkundan pämez' = [[Bauterse Dezi|Dezi Bauterse]]
| Päministr = ''hän-žo''
| Religii = [[hristanuskond]], [[induizm]], [[islam]]
| Valüt = [[surinaman dollar]] (SRD)
| Internet-domen = [[.sr]]
| Telefonkod = +597
| Aigvö = [[UTC]]-3
}}
'''Surinam''', täuz' oficialine form — '''Surinaman Tazovaldkund''' ([[alaman kel'|alaman keleks]]: ''Republiek Suriname''), om valdkund [[Suviamerik]]an pohjoižpäivnouzmas. Ende, Alamaiden avtonomijan aigan, nimi oli ''Alamaiden Gvian''. Sen pälidn da kaikiš suremb lidn om [[Paramaribo]].

== Etimologii ==
Valdkundan nimi voi sünduda [[indejalaižed|indejižes]] «''Surinen''»-sanaspäi. Se oli sijaližiden [[aravakan keled|aravakankel'židen]] Taino-[[indejalaižed|indejalaižiden]] ičenimituz [[evropalaižed|evropalaižiden]] ezmäižen tulendan aigan<ref>Suriname. //The New Encyclopædia Britannica, Vol. 5. Edition 15. Encyclopaedia Britannica, 2002. Lp. 547. {{ref-en}}</ref>.

== Istorii ==
Vl 1975 kül'mkun 25. päiväl Surinam tedoti ripmatomudes [[Alamad|Alamaišpäi]]. Jäl'gmäine Konstitucijan udištamine oli vl 1987 sügüz'kun 30. päiväl.

== Geografijan andmused ==
[[Fail:Suriname_Topography.png|thumb|left|250px|Surinaman topografine kart.]]
Surinam om mavaldkundröunoiš [[Gajan|Gajanan Tazovaldkundanke]] päivlaskmas (röunan piduz — 600 km), [[Francijan Gvian]]anke päivnouzmas (510 km) da [[Brazilii|Brazilijanke]] suves (597 km). Ühthine röun kuivmadme — 1707 km. Surinaman pohjoižed randad lainištab [[Atlantine valdmeri]] (randanpird — 386 km).

Valdkundan kaikiš korktemb čokkoim om [[Julianan mägi|Julianan]]-mägi, 1230 m valdmeren pindan päl<ref>[http://www.peakbagger.com/peak.aspx?pid=8709 Julianan mägi, Surinam. — Peakbagger.com.] {{ref-en}}</ref>. Joged jokstas [[Atlantine valdmeri|Atlantižhe valdmerhe]], kaik ned oma kos'kekahad, sen tagut astjad da laivad ei voigoi ujuda edemba 300 km mererandpolespäi man südäimehe. Sur' [[Brokopondo]]-vezivaradim om man pohjoižpäivnouzmas, sidä tegihe varatoitmaha energijal alüminijantegimid.

Ekvatorialine klimat om räk da neps. [[Relätivine nepsuz]] om 80...90%, [[lämuz]] — +26°C ± 2...5° kaiken voden aigan.

Londuseližed pävarad oma [[alüminii|boksitad]], [[kivivoi]], [[kuld]], [[mec]]; toižed varad oma [[kala]] da [[kaolin]].

== Politine sistem ==
[[Fail:Presidential palace, Paramaribo, Suriname.jpg|thumb|right|250px|Surinaman prezidentan pert'kulu, [[Paramaribo]].]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund.

Valdkundan pämez' om prezident, hän-žo om ohjastusen pämeheks, parlamentan kaks' koumandest ühtnijad valitas händast 5 vodeks (toižiden strokuiden lugu om röunatoi). Vs 2010 elokuspäi [[Bauterse Dezi|Dezi Bauterse]] om prezidentaks, ende hän oli nece man [[diktator]]an pit'kan aigan. Varaprezidentad mugažo parlamentan ühtnijad valitas 5 vodeks, no äniden polel. Ministrištos om 16 ministrad.

Parlament om üks'kodine Nacionaline Suim ([[alaman kel'|alam.]] ''De Nationale Assemblée'') 51 deputataspäi, rahvaz valičeb sen ühtnijoid 5 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Surinaman administrativiž-territorialine jagand]].''

Surinam alajagase 10 ümbrikho ([[alaman kel'|alam.]] ''district''), a ned — 62 ''eländtahoze'' ([[alaman kel'|alaman keleks]]: ''ressort'').

== Eläjad ==
Surinamas elädas [[surinamalaižed]].

Enamba 90% ristituid eläb man pohjoižes, läz atlantišt mererandpol't.

Surinaman toižed järedad lidnad (enamba 10 tuh. ristitud vl 2012<ref>[http://www.webcitation.org/6DIm4m4uj Surinaman ristitišton lugud. — World-gazetteer.com.] {{ref-en}}</ref>, surembaspäi penembha): [[Lelidorp]], [[Uz' Nikkeri]].

== Ižanduz ==
Surinaman päeksport om [[alüminii]], [[kivivoi]], [[kuld]], [[pu (material)|pu]], [[kala]], [[ris]], [[banan]]ad.

== Homaičendad ==
<references />

== Irdkosketused ==
* [http://www.president.gov.sr/ Surinaman Tazovaldkundan prezidentan oficialine sait.] {{ref-nl}}
* [http://www.gov.sr/ Surinaman Tazovaldkundan ohjastusen oficialine sait.] {{ref-nl}}
* [http://www.dna.sr/ Surinaman Tazovaldkundan Nacionaližen Suiman sait.] {{ref-nl}}

{{Commons|Suriname}}
{{Suviamerik}}

[[Kategorii:Surinam| ]]
