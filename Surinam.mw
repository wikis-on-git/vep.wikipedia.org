{{10000}}
{{Valdkund
| Nimi = Surinaman Tazovaldkund<br >Republiek Suriname
| Valdkundznam = Coat of arms of Suriname.svg
| Flag = Flag of Suriname.svg
| Valdkundznam text = Surinaman valdkundznam
| Flag text = Surinaman flag
| Pälidn = Paramaribo
| Eläjiden lugu = 597,927<ref>[https://www.cia.gov/library/publications/the-world-factbook/geos/ns.html Surinaman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 163,820
| Kart = Suriname in its region.svg
| Kel' = [[alaman kel'|alaman]]
| Valdkundan pämez' = [[Bauterse Dezi|Dezi Bauterse]]
| Päministr = ''hän-žo''
| Religii = [[hristanuskond]], [[induizm]], [[islam]]
| Valüt = [[surinaman dollar]] (SRD)
| Internet-domen = [[.sr]]
| Telefonkod = +597
| Aigvö = [[UTC]]−3
}}
'''Surinam''' ({{lang-nl|Suriname}} [ˌsyːriˈnaːmə]), täuz' oficialine form — '''Surinaman Tazovaldkund''' ([[alaman kel'|alaman keleks]]: ''Republiek Suriname'', [[sranan-tongo]]: ''Ripoliku Sranan''), om valdkund [[Suviamerik]]an pohjoižpäivnouzmas. Ende, Alamaiden avtonomijan aigan, nimi oli ''Alamaiden Gvian''. Sen pälidn da kaikiš suremb lidn om [[Paramaribo]].

== Etimologii ==
Valdkundan nimituz voi sünduda [[indejalaižed|indejižes]] «''Surinen''»-sanaspäi. Se oli sijaližiden [[aravakan keled|aravakankel'židen]] taino-[[indejalaižed|indejalaižiden]] ičenimituz [[evropalaižed|evropalaižiden]] ezmäižen tulendan aigan<ref>Suriname. //The New Encyclopædia Britannica, Vol. 5. Edition 15. Encyclopaedia Britannica, 2002. Lp. 547. {{ref-en}}</ref>.

== Istorii ==
Vn 1975 25. päiväl kül'mkud Surinam tedištoiti ripmatomudes [[Alamad|Alamaišpäi]].

Valdkundan ezmäine Konstitucii ({{lang-nl|Grondwet van Suriname}}) oli olmas vspäi 1975, toižed oliba voziden 1981 i 1982. Nügüdläine nellänz' lugul Konstitucii<ref>[https://nl.wikisource.org/wiki/Grondwet_van_Suriname Surinaman Konstitucijan tekst Vikiaitas.] {{ref-nl}}</ref><ref>[http://www.constituteproject.org/ontology/Suriname?lang=en Surinaman Konstitucijan tekst ''constituteproject.org''-saital.] {{ref-en}}</ref> om vahvištadud vn 1987 30. päiväl sügüz'kud, se om väges vn 1992 kohendusidenke.

== Geografijan andmused ==
[[Fail:Suriname Topography.png|thumb|left|250px|Surinaman topografine kart.]]
Surinam om mavaldkundröunoiš [[Gajan|Gajanan Tazovaldkundanke]] päivlaskmas (röunan piduz — 600 km), [[Francijan Gvian]]anke päivnouzmas (510 km) da [[Brazilii|Brazilijanke]] suves (597 km). Ühthine röun kuivmadme — 1707 km. Surinaman pohjoižed randad lainištab [[Atlantine valdmeri]] (randanpird — 386 km).

Valdkundan kaikiš korktemb čokkoim om [[Julianan mägi|Julianan]]-mägi, 1230 m valdmeren pindan päl<ref>[http://www.peakbagger.com/peak.aspx?pid=8709 Julianan mägi, Surinam. — ''Peakbagger.com''.] {{ref-en}}</ref>. Joged jokstas [[Atlantine valdmeri|Atlantižhe valdmerhe]], kaik ned oma kos'kekahad, sen tagut astjad da laivad ei voigoi ujuda edemba mi 300 km mererandpolespäi man südäimehe. Sur' [[Brokopondo]]-vezivaradim om man pohjoižpäivnouzmas, letihe sidä varatoitmaha energijal alüminijantegimid.

Ekvatorialine klimat om räk da neps. [[Relätivine nepsuz]] om 80..90%, [[lämuz]] — +26 C° ± 2..5 C° kaiken voden aigan.

Londuseližed pävarad oma [[alüminii|boksitad]], [[kivivoi]], [[kuld]], [[mec]]; toižed varad oma [[kala]] da [[kaolin]].

== Politine sistem ==
[[Fail:Presidential palace, Paramaribo, Suriname.jpg|thumb|right|250px|Surinaman prezidentan pert'kulu, [[Paramaribo]].]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-nl|President van de Republiek Suriname}}), hän-žo om ohjastusen pämeheks. Parlamentan ühtnijoiden kaks' koumandest valitas händast videks vodeks, toižiden strokuiden lugu om röunatoi. Vs 2010 elokuspäi [[Bauterse Dezi|Dezi Bauterse]] om prezidentaks, ende hän oli nece man [[diktator]]an pit'kan aigan. Parlamentan ühtnijad valitas varaprezidentad mugažo videks vodeks, no äniden polel. Ministrištos om 16 ministrad.

Parlament om üks'kodine Nacionaline Suim ({{lang-nl|De Nationale Assemblée}}) 51 deputataspäi, rahvaz valičeb sen ühtnijoid videks vodeks. Parlamentan ühtnijoiden järgenduseližed valičendad oliba vn 2015 25. päiväl semendkud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Surinaman administrativiž-territorialine jagand]].''

Surinam jagase 10 ümbrikoks ({{lang-nl|district}}), ned alajagasoiš 62 ''eländtahoze'' (alam.: ''ressort'').

== Eläjad ==
Surinamas elädas [[surinamalaižed]]. Valdkundan ristitišt oli 541 638 eläjad<ref>[http://www.statistics-suriname.org/index.php/statistieken/downloads/category/30-censusstatistieken-2012 Census statistieken 2012 (Vn 2012 rahvahanlugemižen statistik). — ''Statistics-suriname.org''.] {{ref-nl}}</ref> vl 2012. Kaikiš suremb ristitišt om nügüd'. Ristituiden enamba ühesad kümnendest eläb man pohjoižes, läz atlantišt mererandpol't.

Augotižlibundan mödhe (2012): [[indijalaižed]] — 27,4%, afrikalaižed — 21,7%, kreolad (evropalaiž-afrikalaižed) — 15,7%, [[javalaižed]] — 13,7%, segoitadud augotižlibundanke — 13,4%, toiženke augotižlibundanke — 7,6%, augotižlibundan ozutandata — 0,5%.

Uskondan mödhe (2012): [[protestantizm|protestantad]] — 23,6%, [[induizm|induistad]] — 22,3%, riman [[katoline jumalankodikund|katolikad]] — 21,6%, [[islam]]anuskojad — 13,8%, toižed [[hristanuskond|hristanuskojad]] — 3,2%, [[vinti (uskond)|vinti]]-uskondan polenpidajad — 1,8%, [[Jehovan tundištajad]] — 1,2%, toižed uskojad — 1,7%, religijatomad — 7,5%, märhapanendata — 3,3%.

Surinaman toižed järedad lidnad (enamba 10 tuh. ristituid vl 2012<ref>[http://www.webcitation.org/6DIm4m4uj Surinaman ristitišton lugud. — ''World-gazetteer.com''.] {{ref-en}}</ref>, surembaspäi penembha): [[Lelidorp]], [[Uz' Nikkeri]]. Kaks' eläjad koumespäi oma lidnalaižed (2020).

== Ižanduz ==
Surinaman päeksport om [[alüminii]], [[kivivoi]], [[kuld]], [[pu (material)|pu]], [[kala]], [[ris]], [[banan]]ad.

== Homaičendad ==
<references />

== Irdkosketused ==
* [http://www.president.gov.sr/ Surinaman Tazovaldkundan prezidentan oficialine sait (''president.gov.sr'').] {{ref-nl}}
* [http://www.gov.sr/ Surinaman Tazovaldkundan ohjastusen oficialine sait (''gov.sr'').] {{ref-nl}}
* [http://www.dna.sr/ Surinaman Tazovaldkundan Nacionaližen Suiman sait (''dna.sr'').] {{ref-nl}}
{{Commons|Suriname}}

{{Suviamerik}}

[[Kategorii:Surinam| ]]
