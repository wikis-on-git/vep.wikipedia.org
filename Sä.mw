{{1000}}
[[Fail:Stormclouds.jpg|thumb|right|250px|Kogopil'ved edel torokad.]]
'''Sä''' om märitud kuron kaiked meteorologižiden elementoiden znamoičendad da atmosferižed nägused avaruden erazvuiččiš čokkoimiš. «''Sä''»-tärtuz sanub meile [[atmosfer]]an joksijas olendas. Vastkarin sidä, «''[[Klimat]]''»-tärtuz om atmosferan keskmäižes olendas hätkeližes aigas. Sän nägused šingotadas [[troposfer]]as ([[atmosfer]]an alahaine pala) da [[gidrosfer]]as.

Sä vajehtase lopmäta. Erašti voib mujuda vajehtusid severdas minutas eskai, jo pagižmata päiväs päivän jäl'ghe. Sän vajehtused alajagadas periodižihe da aperiodižihe. Periodižed vajehtused oleldas päiveses ([[Ma (planet)|Ma]] punose ičeze värtmudes ümbri) da vodes (Ma pörub [[Päiväine|Päiväižes]] ümbri). Päivezvajehtused mapindanno oma kaikiš lujembad. Voz'vajehtused oma [[voz'aigad|voz'aigoiden]] jono. [[Atmosferan cirkuläcii|Il'mmassoiden sirdand]] om aperiodižiden vajehtusiden sü. Ku tulijan [[il'mmass]]an parametrad ei kožugoi periodižiden vajehtusiden fazanke, ka sän kaikiš lujembad vajehtused tegese. Aperiodižiden vajehtusiden intensivižuz poleneb korktushe mapindalpäi kactes.

== Meteorologižed elementad ==
* [[Atmosferižed nägused]] — ned oma koverikahiden fiziž-himižiden processiden nägujad rezul'tatad, tegese [[Ma]]n il'mpäluižes — [[atmosfer]]as:
** [[atmosferižed sadeged]] ([[vihm]], [[lumi]], [[ragiž]], [[hüde]]);
** kaimnägused ([[sumeg]], [[uho]], [[parh]], [[poud]], [[jumalansä]], [[tulleipörde]]).
* Nened ozutajad märitas «[[ekvivalentine komfortine lämuz|ekvivalentižen komfortižen lämuden]]»:
** [[atmosferine painuz]]
** [[lämuz|il'man lämuz]]
** [[il'man nepsuz]] (relätivine da absolütine)
** [[tullei]]n piguz (vägi) da čuraduz
* Tarbhaižed ozutajad transport- da maižanduzsarakoile:
** [[atmosferine nägubuz|nägubuden]] edhuz
** atmosferine [[turbulentižuz]]
** [[jädumine|jädumižen]] voind
** [[päiväižradiacii]]
** [[pil'višt]], poudan hätkeližuz
** tullein heredan lujendusen, [[torok]]an voimuz (merel, järedal järvel)

== Sänendustused ==
[[Sänendustuz]] — se om vahvištoittud tedoližikš da tehnižikš ezimeletuz atmosferan tulijas olendas märitud tahol. Järedoiden atmosferižprocessiden šingotesen analizan mödhe sätas endustust. Voz'tuhiden aigan ristitud naprihe sän endustada ([[primetad]] rahvahankalendarin mödhe, londusen kaclemižed), no vaiše 19. voz'sadal oficialižed sänendustused sünduiba.

Sädamha sänendustust — keratas verdandmusid [[meteostancii|meteostancijoil]] da [[kaimdai|kaimdajil]] atmosferan joksijas olendas. Sid' projektiruidas atmosferan olendan vajehtusid endustuzmodeliden abul. Kompjuterprogramad tehtas äjan, no ristitun ühtnemine om tarbhaine. Ristit valičeb modelin šablon, hän keradab ühtheze edahaižid aigtegoid; mugažo modelin eriližused da jüvä oma tarbhaižed, pidab teta niid süväs. Kävutadas severz' modelid kerdalaz, niiden andmusid ühtetas ližadamha endustusen tarkoiktust.

Äjad ristitud kävutadas sänendustusid ičeze eloho. Torokan endustused oma tarbhaižed, sikš miše kaitas elod da varandad niiden abul. Lämuden da sadegiden endustused oma tarbhaižed maižandusen da sauvondsarakon radnikoile. Lämbituzverkoile pidab lämuden da tullein vägen endustust andmaha lämuzenergijan pästusen arvod tulijoile päivile. Täuz' endustuz tariž sättutamha irdaližen voibištelendan da lebun planoid. Kaik ristitud kävutadas sänendustust kaikuččen päivän sobmähäs oikti («sähä kactes»).

== Sän tedoidused ==
'''[[Meteorologii]]''' tedoidab sän — nece om tedo atmosferan da sen olijoiden processiden polhe.

Meteorologijan jagused:
* '''[[atmosferan fizik]]''' — se om meteorologijan päjaguz. Fizižed nägused da atmosferižed processad tedoitas.
* '''atmosferan himii''' tedoidab atmosferan himižid processid.
* '''sänendustai meteorologii''' om tedo sän da sen prognoziruindan metodoiden polhe.
* '''[[dinamine meteorologii]]''' tedoidab atmosferižprocessid gidroaeromehanikan teorijan mahtusil.
* '''biometeorologii''' ümbrikacub atmosferan faktoroiden valatoitusen biologižihe processihe.

[[Mail'man meteorologine organizacii]] sättutab erazvuiččiden maiden meteokeskusiden radmižen.

=== Meteorologižen kaclemižen organizacii ===
Meteoinformacijal om kaks' tipad:
* eziauguine — joksijas säs, sidä sadas meteokaclemižišpäi;
* ühtenzoittud — nene oma andmusiden tabluded, [[sänkart]]ad, aerologižed diagrammad, püštoiktad leiktamižnägud, pil'višton kartad.
Endustusiden ozaiduz rippub eziauguižes informacijaspäi päazjas.

Venäman [[meteostancii|meteostancijoiden]], meteo- da gidrologižiden postoiden avar verk om olmas. Meteostancijad oma erazvuiččiden kaclemižprogramidenke. Sen ližaks, kaclemižid tehtas meteoradiolokatoroil (niišpäi sadas pil'višton šoiduiden, sadegiden da jumalansäiden intensivižusen avaruznäguid 250 km:hasai radiusan lokatoraspäi) da meteokaimdajil (pil'višton fotokuvad lainhen pidusen erazvuiččiš diapazoniš, atmosferan lämuden da il'man nepsuden püštoiktad profiläd). Tehtas aerologižid kaclemižid specialižil stancijoil [[radiozond]]iden abul, erašti meteorologižiden da geofizižiden raketoiden abul. Meril da valdmeril tehtas kaclemižid eriližkalutadud laivoil.

== Sän toižetuz ==
Maižandusen da tegimišton valatoitusen sähä om uskotajid todestusid<ref>[http://www.ametsoc.org/policy/wxmod98.html American Meteorological Society (ametsoc.org).] {{ref-en}}</ref>:

* [[Muiktuzvihm]]ad valatoitas pahoin kazmusištho, järvihe, sauvusihe. [[Rikin hapanduz (IV)|Rikin hapandusen]] da [[azotan hapandused|azotan hapandusiden]] mülü atmosferas sureneb [[heitmižgaz|heitgazoiden]] ližadusespäi.
* Tehmižiden jändused muretas [[Man atmosferan redustand|il'man ladud]] da sen [[atmosferine nägubuz|nägubut]].
* Lugetas, miše [[klimatan vajehtuz]] valatoitab [[kuivaig|kuivaigoiden]], ekstremaližiden lämuziden, [[sur'vezi]]den, kovan tullein da [[torok]]oiden paksudehe. [[Kazmuzhonuzgazad|Kazmuzhonuzgazoiden]] heitandad il'mha vajehtadas klimatan<ref>[http://www.grida.no/climate/ipcc/regional/226.htm#extreme Intergovernmental Panel on Climate Change. — Grida.no.] {{ref-en}}</ref>.
* Lidnoiden järedad kogod sätas äi lämut. Nece lämuden verd sid'-žo valatoitab lähižen regionan sähä tuhazesai miläd diametras<ref>[http://www.sciencedaily.com/releases/2013/01/130127134210.htm Zhang Guang. ''Cities Affect Temperatures for Thousands of Miles''. ScienceDaily. 28 January 2012.] {{ref-en}}</ref>.

Mugoižed effektad sän arvoimižiden takaimatomas vajehtusespäi oma varuližed meiden ristitkundan paloiden täht: [[ekosistem]]ad, [[londuseližed resursad]], [[ekonomine šingotez]], [[ristitun tervhuz]].

== Sän rekordad ==
Sän rekordad oma ekstremaližed meteorologižed ozutajad, kudambid registriruihe oficialižikš Man pindal. Vl 1983 heinkun 21. päivän registriruihe kaikiš madalamban lämuden sän kaclemižišpäi [[Vostok (antarktine stancii)|Vostok-stancijas]] ([[Antarktid]]): —89,2°C. Vl 1922 sügüz'kun 13. päivän — kaikiš korktemban, Al'azizaji-sijas, [[Livii]]: +58°C (rideltas necen znamoičendan polhe).

== Sän vepsän tipad ==
* ''Haudutez'' — veresen il'man mairiž.
* ''Poud'' — kajoz sä.
* ''Ränd'' — närak märg släcakaz sä.
* ''Säpido'' — hond sä.
* ''Upar''' — läm' neps il'm.

== Sähä sidotud vepsän muštatišed ==
<blockquote>
* ''Laškale kaiken — huba sä.''
* ''Paha sä lebaitas ei anda.''
* ''Sä heinäd paneb.''
</blockquote>

== Homaičendad ==
<references />

== Edenbaine lugemine ==
* [http://kodima.rkperiodika.ru/wp-content/uploads/2015/09/Kodima-9-2015.pdf Oblakov M. Sän endustusen jügedused (rahvahaližprimetindad sän polhe) // Kodima. — 2015. — #9. — Lp. 8.]

{{Sä}}

[[Kategorii:Sä| ]]
[[Kategorii:Klimatologii]]
