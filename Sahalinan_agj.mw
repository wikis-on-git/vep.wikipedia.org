{{Venälaižen Federacijan subjekt
|Nimi           = Sahalinan agj
|Venälaine nimi = Сахалинская область
|Flag           = [[Fail:Flag of Sakhalin Oblast.svg|150px|Sahalinan agjan flag]]
|FSCoA          = [[Fail:Sakhalin Oblast Coat of Arms.svg|110px|Sahalinan agjan znam]]
|FlagLnk        = Sahalinan agjan flag
|CoALnk         = Sahalinan agjan znam
|FSMap          = [[Fail:Map of Russia - Sakhalin Oblast.svg|300px]]
|FSCtrWhat      = Pälidn
|FSCtrNm        = [[Suvisahalinsk]]
|AreaRnk        = 37
|TotArea        = 87101
|WaterPrcnt     = 0.5
|PopRnk         = 73
|Eläjiden lugu  = 488,391
|PopCtDate      = 2015
|PopDens        = 5.61
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']]
|HeadTtl        = Gubernator
|HeadNm         = [[Kožemäko Oleg|Oleg Kožemäko]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Jefremov Vladimir|Vladimir Jefremov]]
|FSAnthem       = 
|Domain         = 
|CadNo          = 65
|MSK            = [[UTC]]+10..11 ([[MSK]]+7..8)
}}
'''Sahalinan agj''' ([[venäkel'|ven]].: ''Сахалинская область'') om [[Venäma|Venälaižen Federacijan]] [[Venälaižen Federacijan subjektad|subjekt]]. Sijadase saril täuzin.

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Agjan administrativine keskuz da surembaine lidn om [[Suvisahalinsk]].

== Keled ==
Valdkundkel' om üks'jäine — [[venäkel']].

== Istorii ==
Sahalinan agj om olmas vl 1932 redukun 20. päivälpäi. Vl 1947 vilukun 2. päivälpäi se om ühtnenu Suvisahalinan agjanke.

Sahalinan agjan Päkäskuz<ref>[http://constitution.garant.ru/region/ustav_sahalin/ Sahalinan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2001 kezakun 28. päiväl Agjan Duman ezitajil, om allekirjutadud gubernatoral sil-žo vodel heinkun 9. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1996 vilukun 9. päiväl.

== Geografijan andmused ==
[[Fail:Relief Map of Sakhalin Oblast.svg|thumb|left|250px|Sahalinan agjan reljefan kart.]]
Sar'hine agj om üks'jäine mugoine Venämas, sijadase [[Sahalin]]-sarel da [[Kurilan sared|Kurilan sarištol]].

Agjal om meriröunoid [[Japonii|Japonijanke]] suves, [[Habarovskan rand]]anke päivlaskmas da [[Kamčatkan rand]]anke pohjoižes. Sen randad lainištadas [[Tün' valdmeri|Tünen valdmeren]] [[Ohotskan meri|Ohotskan]] da [[Japonijan meri|Japonijan]] mered. Röunoid kuivmadme ei ole.

Pind om 87 101 km², sidä kesken Sahalin-sar' lähižiden peniden saridenke 76,6 tuh. km², Kurilan sared — 10,5 tuh. km². Znamasižed joged oma [[Poronai (jogi)|Poronai]] (350 km pitte) da [[Tim']] (330 km).

Reljef om mägikaz mererandaližiden tazangištoidenke. Manrehkaidused oma paksud, 160 vulkanaspäi 40 oma aktivižed Kurilan saril. Korktembaine čokkoim sijadase Kuriloiden kaikiš pohjoižembal [[Atlasovan sar'|Atlasovan sarel]], se om [[Alaid (vulkan)|Alaid-vulkan]] (2339 m), Sahalin-saren — [[Sahalinan Päivnouzmmäged|Sahalinan Päivnouzmmägiden]] [[Lopatinan mägi]] (1609 m) saren keskuses.

Klimat om [[ven vö|ven]] mussonine. Elokun keskmäine lämuz om +19°C suves da +10°C pohjoižes. Vilukun kesklämuz om -6°C suves da -24°C pohjoižes. Paneb sadegid 600 mm vodes tazangištoil da 1200 mm mägipautkil.

Londuseližed varad oma [[londuseline gaz]], [[kivivoi]], [[kivihil']], [[bur hil']], [[raud|raudkivend]], [[mec]], [[kala]] da [[merenproduktad]].

Aigvö om [[UTC]]+10 ([[MSK]]+7) päiči [[Severokuril'sk]]an lidnümbrikos.

== Tobmuz ==
[[Fail:Здание правительства Сахалинской области. (1).JPG|thumb|right|250px|Agjan Ohjastusen pert' [[Suvisahalinsk]]as.]]
Agjan pämez' nimitase gubernatoraks. [[Kožemäko Oleg|Oleg Kožemäko]] radab gubernatoran vs 2015 keväz'kun 25. päiväspäi. Hänen valdatusiden strok om viž vot. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Ezmäine varagubernator, Ohjastusen ezmäine varaezimez' da viž Ohjastusen muite varaezimest oma hänele abhu.

Sahalinan agjan üks'kodine parlament om Agjan Dum. Kaik rahvaz valičeb sen 28 ezitajad videks vodeks. [[Jefremov Vladimir|Vladimir Jefremov]] radab Agjan Duman ezimeheks vs 2002 heinkun 4. päiväspäi nelländen strokun jäl'geten.

Radonoigendai tobmuz om Sahalinan agjan Ohjastuz. Agjan ministrused, agentused, valdkundaližed inspekcijad, üks' ohjanduz da üks' laudkund alištudas Ohjastusele.

Järgvaličendad Agjan Dumha oliba vl 2012 redukun 14. päiväl. Gubernatorad valitihe vl 2015 sügüz'kun 13. päiväl, [[Kožemäko Oleg|nügüdläine gubernator]] sai vägestust ezmäižes turas (67,8%).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 497 973 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte kahesanz' eläi kümnespäi om lidnalaine.

Agjas om [[Sahalinan agjan lidnad|vižtoštkümne lidnad]] da 5 lidnanvuittušt žilod. Ei ole toižid surid lidnoid. Vl 2015 kaik om 8 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (82,3%), [[korejalaižed]] (5,0%), [[ukrainalaižed]] (2,4%), [[totarlaižed]] (1,0%), [[vaugedvenälaižed]] (0,6%), [[nivhalaižed]] (0,5%), [[kirgizlaižed]] (0,4%), toižed — 3,0%, rahvahuden ozutandata — 4,8%.

Erased toižed igähižed rahvahad: [[orokalaižed]] (ul'talaižed) — 259 rist. (0,05%), [[nanalaižed]] — 148 rist. (0,03%), [[oročilaižed]] — 28 rist. (0,01%), [[itel'menalaižed]] — 15 rist. (0,003%).

== Homaičendad ==
<references />

== Irdkosketused ==
* [http://www.admsakhalin.ru/ Sahalinan agjan gubernatoran da Ohjastusen oficialine sait.] {{ref-ru}}
* [http://www.dumasakhalin.ru/ Sahalinan agjan Duman oficialine sait.] {{ref-ru}}

{{Sahalinan agjan lidnad}}
{{Venälaižen Federacijan subjektad}}

[[Kategorii:Sahalinan agj| ]]
