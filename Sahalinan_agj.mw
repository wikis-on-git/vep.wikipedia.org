{{Venälaižen Federacijan subjekt
|Nimi           = Sahalinan agj
|Venälaine nimi = Сахалинская область
|Flag           = [[Fail:Flag of Sakhalin Oblast.svg|150px|Sahalinan agjan flag]]
|FSCoA          = [[Fail:Sakhalin Oblast Coat of Arms.svg|110px|Sahalinan agjan znam]]
|FlagLnk        = Sahalinan agjan flag
|CoALnk         = Sahalinan agjan znam
|FSMap          = [[Fail:Map of Russia - Sakhalin Oblast.svg|300px]]
|FSCtrWhat      = Pälidn
|FSCtrNm        = [[Suvisahalinsk]]
|AreaRnk        = 37
|TotArea        = 87101
|WaterPrcnt     = 2.68
|PopRnk         = 73
|Eläjiden lugu  = 490,181
|PopCtDate      = 2018
|PopDens        = 5.63
|GDPRnk         = 21
|GDP            = 767,8
|GDPCtDate      = 2016
|GDP(PPP)       = 1575,6
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']]
|HeadTtl        = Gubernator
|HeadNm         = [[Kožemäko Oleg|Oleg Kožemäko]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Hapočkin Andrei|Andrei Hapočkin]]
|FSAnthem       = 
|Domain         = 
|CadNo          = 65
|MSK            = [[UTC]]+11 ([[MSK]]+8)
}}
'''Sahalinan agj''' ({{lang-ru|Сахалинская область}}) om [[Venäma|Venälaižen Federacijan]] [[Venälaižen Federacijan subjektad|subjekt]]. Sijadase saril täuzin.

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Agjan administrativine keskuz da kaikiš suremb lidn om [[Suvisahalinsk]].

== Keled ==
Valdkundkel' om üks'jäine — [[venäkel']].

== Istorii ==
Sahalinan agj om olmas vs 1932 redukun 20. päiväspäi. Se om ühtnenu Suvisahalinan agjanke vs 1947 vilukun 2. päiväspäi.

Sahalinan agjan Päkäskuz<ref>[http://constitution.garant.ru/region/ustav_sahalin/ Sahalinan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2001 28. päiväl kezakud Agjan Duman ezitajil, om allekirjutadud gubernatoral sen-žo voden 9. päiväl heinkud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1996 9. päiväl vilukud.

== Geografijan andmused ==
[[Fail:Relief Map of Sakhalin Oblast.svg|thumb|left|250px|Sahalinan agjan reljefan kart.]]
Sar'hine agj om üks'jäine mugoine Venämas, sijadase [[Sahalin]]-sarel da [[Kurilan sared|Kurilan sarištol]].

Agjal om meriröunoid [[Japonii|Japonijanke]] suves, [[Habarovskan rand]]anke päivlaskmas da [[Kamčatkan rand]]anke pohjoižes. Sen randad lainištadas [[Tün' valdmeri|Tünen valdmeren]] [[Ohotskan meri|Ohotskan]] da [[Japonijan meri|Japonijan]] mered. Ei ole röunoid kuivmadme.

Pind om 87 101 km², sidä kesken Sahalin-sar' lähižidenke penidenke saridenke 76,6 tuh. km², Kurilan sared — 10,5 tuh. km². Znamasižed joged oma [[Poronai (jogi)|Poronai]] (350 km pitte) da [[Tim']] (330 km).

Reljef om mägikaz mererandaližidenke tazangištoidenke. Manrehkaidused oma paksud, 160 vulkanaspäi 40 oma aktivižed Kurilan saril. Kaikiš korktemb čokkoim sijadase Kuriloiden kaikiš pohjoižembal [[Atlasovan sar'|Atlasovan sarel]], se om [[Alaid (vulkan)|Alaid-vulkan]] (2339 m), Sahalin-saren — [[Sahalinan Päivnouzmmäged|Sahalinan Päivnouzmmägiden]] [[Lopatinan mägi]] (1609 m) saren keskuses.

Klimat om [[ven vö|ven]] mussonine. Elokun keskmäine lämuz om +19 C° suves da +10 C° pohjoižes. Vilukun kesklämuz om −6 C° suves da −24 C° pohjoižes. Paneb sadegid 600 mm vodes tazangištoil da 1200 mm mägipautkil.

Londuseližed varad oma [[londuseline gaz]], [[kivivoi]], [[kivihil']], [[bur hil']], [[raud|raudkivend]], [[mec]], [[kala]] da [[merenproduktad]].

== Tobmuz ==
[[Fail:Здание правительства Сахалинской области. (1).JPG|thumb|right|250px|Agjan Ohjastusen pert' [[Suvisahalinsk]]as.]]
Agjan pämez' nimitase gubernatoraks. [[Kožemäko Oleg|Oleg Kožemäko]] radab gubernatoran vs 2015 keväz'kun 25. päiväspäi. Hänen valdatusiden strok om viž vot. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Ezmäine varagubernator, Ohjastusen ezmäine varaezimez' da viž Ohjastusen muite varaezimest oma hänele abhu.

Sahalinan agjan üks'kodine parlament om Agjan Dum. Kaik rahvaz valičeb sen 28 ezitajad videks vodeks. [[Hapočkin Andrei|Andrei Hapočkin]] radab Agjan Duman ezimeheks vs 2017 sügüz'kun 25. päiväspäi.

Radonoigendai tobmuz om Sahalinan agjan Ohjastuz. Agjan ministrused, agentused, valdkundaližed inspekcijad, üks' ohjanduz da üks' laudkund alištudas Ohjastusele.

Valitihe gubernatorad vn 2015 13. päiväl sügüz'kud, [[Kožemäko Oleg|nügüdläine gubernator]] sai vägestust ezmäižes turas (67,8%). Agjan Duman ühtijoiden järgenduseližed valičendad oliba vn 2017 10. päiväl sügüz'kud (7. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 497 973 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte nellänz' eläi videspäi om lidnalaine.

Kaik om [[Sahalinan agjan lidnad|vižtoštkümne lidnad]] agjas da 5 lidnanvuittušt žilod. Ei ole toižid järedoid lidnoid. Vl 2017 kaik oli 8 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 82,3%, [[korejalaižed]] — 5,0%, [[ukrainalaižed]] — 2,4%, [[totarlaižed]] — 1,0%, [[vaugedvenälaižed]] — 0,6%, [[nivhalaižed]] — 0,5%, [[kirgizlaižed]] — 0,4%, toižed rahvahad — 3,0%, rahvahuden ozutandata — 4,8%.

Erased toižed igähižed rahvahad: [[orokalaižed]] (ul'talaižed) — 259 rist. (0,05%), [[nanalaižed]] — 148 rist. (0,03%), [[oročilaižed]] — 28 rist. (0,01%), [[itel'menalaižed]] — 15 rist. (0,003%).

== Homaičendad ==
<references />

== Irdkosketused ==
* [http://www.admsakhalin.ru/ Sahalinan agjan gubernatoran da Ohjastusen oficialine sait (''admsakhalin.ru'').] {{ref-ru}}
* [http://www.dumasakhalin.ru/ Sahalinan agjan Duman oficialine sait (''dumasakhalin.ru'').] {{ref-ru}}

{{Sahalinan agjan lidnad}}
{{Venälaižen Federacijan subjektad}}

[[Kategorii:Sahalinan agj| ]]
