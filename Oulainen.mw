{{Eländpunkt
 | Nimi = Oulainen <small>(veps. i suom.)</small><br />Oulainen / Oulais <small>(roč.)</small>
 | Lidnanznam = Oulainen.vaakuna.svg
 | Flag = 
 | Lidnanznam text = Oulainenan lidnanznam
 | Flag text = Oulainenan flag
 | Valdkund = Suomenma
 | Eläjiden lugu = 7,268
 | Voz' = 2020-01-01
 | Pind = 597.54
 | Fail = Oulainen 20100331.JPG
 | Pämez' = Hannu Kaartinen<br />(kül'mku 2017—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Oulainen''' (mugažo [[suomen kel'|suomen]] kelel, {{lang-sv|Oulainen / Oulais}}) om lidn da lidnankund [[Suomenma]]n keskuzpalan päivlaskmas. Mülüb [[Pohjoižpohjanma]]-agjha, sen kahesanz' lidn üks'toštkümnespäi eläjiden lugun mödhe.

== Istorii ==
Municipalitetan aluz om pandud vl 1865. Oulainen-raudtestancii radab jogen oiktal randal vspäi 1886. Kätihe žilod lidnanvuiččeks ({{lang-fi|kauppala}}) vl 1967, anttihe lidnan statusad (''kaupunki'') vl 1977.

Oulainen šingotase radkengiden fabrikal («Sievin Jalkine», vspäi 1951), raudan metallurgijan ročin [[SSAB]]-kompanijan tegimel, kahtel sauvondkompanijal («Lehto Group» i «Rakennusliike Sorvoja Oy»), mecpilindan tegimel («Junnikkala Oy»). Oulun sättutoitud tedoiden universitet i Taukokangas-reabilitaciikeskuz oma järedad radonandajad mugažo. Jogavoččed aigtegod oma Veteranoiden mašinoiden rahvahaline jarmank (suom. ''Waltakunnalliset Weteraanikonepäivät'') i Oulainenan muziknedalid (''Oulaisten Musiikkiviikot'').

== Geografijan andmused ==
Lidn sijadase agjan suvipäivlaskmas, [[Pühäjogi (jogi)|Pühäjogen]] molembil randoil ({{lang-fi|Pyhäjoki}} 166 km pitte, lankteb [[Botnine laht|Botnižhe lahthe]]). Matkad agjan [[Oulu]]-keskushesai om 89 km pohjoižhe-pohjoižpäivnouzmha orhal, 101 km avtol vai raudtel, [[Hel'sinki]]-pälidnhasai — 456 km suvhe orhal, 535 km avtotedme vai raudtel. Lähembaižed lidnad (avtoteidme) oma [[Haapavezi]] 35 km suvipäivnouzmha, [[Üliviesk]] 29 km suvipäivlaskmha, [[Kalajoki]] 48 km päivlaskmha, [[Pühäjoki (lidn)|Pühäjoki]] 40 km lodeheze, [[Raahe]] 66 km pohjoižhe.

Vl 2020 lidnankundan pind — 597,54 nellikkilometrad, sidä kesken kuiv ma 587,82 km², vezi i sokaz tahond ottas 9,72 km².

Kaik kuz' küläd alištudas lidnan tobmudele keskuzrajoniden ližaks: Kilpua, Lehtopää, Matkaniv ({{lang-fi|Matkaniva}}), Petäjäskoski, Piipsjärvi, Honkarand (''Honkaranta'').

== Eläjad ==
Vl 1980 eläjiden lugu oli 7 885 ristitud, vl 2010 — 7 889 ristitud. Kaikiš suremb ristitišt oli 8 444 eläjad vl 1995. Koume eläjad nelläspäi elädas lidnankundan keskuses.

Mamankelen mödhe (2016): suomen kel' — 98,8%, ročin kel' — 0,2%, toižed keled — 1,0%.

Esa Sippola radoi edeližen lidnanpämehen (2004−2017).

== Galerei ==
<gallery mode="packed" heights="125px">
Oulainenen June 2017.jpg|Lidnan keskuz (2017)
Oulainen Church 20190802.jpg|Oulainenan jumalanpert'<br />(om saudud vl 1753,<br />vn 2019 nägu)
Oulaisten koski-mylly 2006.JPG|Pühäjogen kos'ked i lidnan mellic
Oulainen railway station 20190802.jpg|Oulainenan raudtestancii<br />vl 2019
</gallery>

== Homaičendad ==
<references />

== Irdkosketused ==
* [http://www.oulainen.fi/ Lidnankundan oficialine sait (''oulainen.fi'').] {{ref-fi}} {{ref-ru}} <small>''(+ ühthižed tedod lidnas anglijan kelel)''</small>
{{Commons|Category:Oulainen}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma]]
