{{Venälaižen Federacijan subjekt
|Nimi           = Tatarstanan Tazovaldkund
|Venälaine nimi = Республика Татарстан <small>(ven.)</small><br />Татарстан Республикасы / Tatarstan Respublikası <small>vai</small><br />Татарстан Җөмһүрияте / Tatarstan Cömhüriäti <small>(tot.)</small>
|Flag           = [[Fail:Flag of Tatarstan.svg|150px|Tatarstanan Tazovaldkundan flag]]
|FSCoA          = [[Fail:Coat of Arms of Tatarstan.svg|125px|Tatarstanan Tazovaldkundan znam]]
|FlagLnk        = Tatarstanan Tazovaldkundan flag
|CoALnk         = Tatarstanan Tazovaldkundan znam
|FSMap          = [[Fail:Map of Russia - Tatarstan.svg|300px]]
|FSCtrWhat      = Pälidn
|FSCtrNm        = [[Kazan']]
|AreaRnk        = 44
|TotArea        = 67847
|WaterPrcnt     = 6.4
|PopRnk         = 8
|Eläjiden lugu  = 3855037
|PopCtDate      = 2015
|PopDens        = 56.82
|GDP            = 
|GDPCtDate      = 
|GDP(PPP)       = 
|FedDistrNm     = Volgaveren
|EcRegNm        = Volganrandaline
|CadNo          = 16, 116
|OfLangs        = [[venäkel']], [[totaran kel']]
|HeadTtl        = Prezident
|HeadNm         = [[Minnihanov Rustam|Rustam Minnihanov]]
|ViceTtl        = Päministr
|ViceNm         = [[Halikov Il'dar|Il'dar Halikov]]
|LegislTtl      = Valdkundaližen Nevondkundan ezimez'
|LegislNm       = [[Muhametšin Farid|Farid Muhametšin]]
|FSAnthem       = ''[[Tatarstanan Tazovaldkundan gimn]]''
|Domain         = [[.tatar]]
|MSK            = [[UTC]]+3 ([[MSK]]+0)
}}
'''Tatarstanan Tazovaldkund''' vai '''Tatarstan''' ([[venäkel'|ven]].: ''Республика Татарстан'', ''Татарстан'', [[totaran kel'|tot]].: ''Татарстан Республикасы / Tatarstan Respublikası''; ''Татарстан Җөмһүрияте / Tatarstan Cömhüriäti'', ''Татарстан'' — nimitused oma kohtaižed znamoičendal) om avtonomine valdkund [[Venäma]]s, sen [[Venälaižen Federacijan subjektad|subjekt]].

Tatarstan mülüb [[Volgaveren Federaline Ümbrik|Volgaveren Federaližhe Ümbrikho]].

Pälidn da surembaine lidn om [[Kazan']].

== Keled ==
Valdkundkeled oma [[venäkel']] da [[totaran kel']].

== Istorii ==
Tatarstanan Tazovaldkund om olmas vl 1920 semendkun 27. päivälpäi. Vhesai 1990 elokun 30. päivhäsai nimitihe Totaran Avtonomižeks Nevondkundaližeks Socialistižeks Tazovaldkundaks.

9. voz'sadaspäi 1240 vodhesai istorine [[Volgan Bulgarii]]-valdkund mülüti nügüd'aigaižen tazovaldkundan-ki territorijad.

Vozil 1438-1552 [[Kazanin hankund]] oli tazovaldkundan territorijal.

Tatarstanan Konstitucii<ref>[https://en.wikisource.org/wiki/%D0%A1onstitution_of_the_Republic_of_Tatarstan Tatarstanan Konstitucijan tekst Vikiaitas.] {{ref-en}}</ref> tuli väghe vl 1992 kül'mkun 30. päiväl. Se om väges nügüd'-ki äiluguižiden vajehtusidenke. Tatarstan om Venälaižen Federacijan üks'jäine subjekt, kudamb sädab kirjkožmust Federacijan tobmuden aluskundoidenke valdatusiden erištundas. Ku azj om tazovaldkundan valdatusiš, ka sen konstitucijan vägi om lujemba federaližen käskusen rindatades.

== Geografijan andmused ==
[[Fail:Relief Map of Tatarstan.png|thumb|left|250px|Tatarstanan Tazovaldkundan reljefan kart.]]
Tazovaldkundal oma röunad 8 regionanke: [[Baškortostanan Tazovaldkund]]anke päivnouzmas, [[Orenburgan agj]]anke suvipäivnouzmas, [[Samaran agj|Samaran]] da [[Ul'janovskan agj|Ul'janovskan]] agjoidenke suves, [[Čuvašijan Tazovaldkund]]anke päivlaskmas, [[Marii Elan Tazovaldkund]]anke lodehes, [[Kirovan agj]]anke da [[Udmurtijan Tazovaldkund]]anke pohjoižes. Tatarstan om mererandatoi tazovaldkund.

Pind om 67 847 km². [[Mec]]ad ottas territorijan videndest, [[mahuz|mustma]] otab koumandest suves. Surembaižed joged oma [[Volg]] ([[Kuibiševan vezivaradim]]) sen [[Kam (jogi)|Kam]]-ližajogenke da [[Vätk (jogi)|Vätkan]] alajoksmuz.

Tazovaldkundan territorii om kukhikaz tazangišt, sen 90% venub alemba 200 m valdmeren pindan päl. Korktembaine čokkoim om [[Čatirtau]]-ülüden pä (321 m, kändase «Šatör-mägi») tazovaldkundan päivnouzmas.

Klimat om [[ven vö|ven]] kontinentaline. Heinkun keskmäine lämuz om +19°C, vilukun — -13°C. Paneb sadegid 460-520 mm vodes.

Londuseližed varad oma [[kivivoi]], [[londuseline gaz]], [[kivihil']], [[bur hil']], [[palab šoidkivi]], [[bitum]], [[turbaz]], [[vas'k]], [[alüminii|boksitad]], sauvondmaterialad ([[mouckivi]], [[kivi (material)|sauvondkivi]], [[sauvondgips]], [[lete]], [[savi]]), [[mec]], [[mahuz|mustma]], [[reskvezi]], [[gidroenergii]].

== Tobmuz ==
[[Fail:Губернаторский дворец (Казань).jpg|thumb|right|250px|Tatarstanan Tazovaldkundan prezidentan pert'kulu [[Kazan]]iš.]]
Tazovaldkundan pämez' nimitase prezidentaks. [[Minnihanov Rustam|Rustam Minnihanov]] radab tazovaldkundan prezidentan vs 2010 keväz'kun 25. päiväspäi.

Tatarstanan parlament om üks'kodine Valdkundaline Nevondkund ([[totaran kel'|tot.]]: ''Татарстан Республикасының Дәүләт Советы''). Kaik rahvaz valičeb sen 100 ezitajad videks vodeks. [[Muhametšin Farid|Farid Muhametšin]] radab Nevondkundan ezimeheks vs 2004 keväz'kun 26. päiväspäi. Parlament paneb päministrad da Konstitucižen Käskuzkundan ezimest radnikusile.

Tazovaldkundan radonoigendai tobmuz om Tatarstanan Ohjastuz. Ministrišt, valdkundaližed komitetad da toižed aluskundad mülüdas sihe. [[Halikov Il'dar|Il'dar Halikov]] radab päministran vs 2010 sulakun 22. päiväspäi.

Tazovaldkundan prezidentad valitihe järgkerdan vl 2015 sügüz'kun 13. päiväl, [[Minnihanov Rustam|nügüdläine prezident]] sai vägestust ezmäižel tural (94,4%) da radab kahtenden strokun. Järgvaličendad Valdkundaližhe Nevondkundha oliba vl 2014 sügüz'kun 14. päiväl.

== Eläjad ==
Vl 2010 eläjiden lugu om 3 786 488 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte koumanz' ristit nelläspäi om lidnalaine.

Kaikes tazovaldkundas om [[Tatarstanan Tazovaldkundan lidnad|22 lidnad]]. Toižed sured lidnad (enamba 150 tuh. eläjid) oma [[Jarčalli]], [[Nižnekamsk]], [[Al'met'jevsk]].

Rahvahad (enamba 0,5% vl 2010): [[totarlaižed]] (53,2%), [[venälaižed]] (39,7%), [[čuvašalaižed]] (3,1%), [[udmurtalaižed]] (0,6%), [[mordvinalaižed]] (0,5%), [[marilaižed]] (0,5%), [[ukrainalaižed]] (0,5%); toižed — 1,7%, rahvahuden ozutandata — 0,2%.

== Homaičendad ==
<references />

== Irdkosketused ==
* [http://tatarstan.ru/ Tatarstanan Tazovaldkundan oficialine portal.] {{ref-ru}} {{ref-tt}} {{ref-en}}
* [http://president.tatarstan.ru/ Tatarstanan Tazovaldkundan prezidentan oficialine sait.] {{ref-ru}} {{ref-tt}} {{ref-en}}
* [http://gossov.tatarstan.ru/ Tatarstanan Valdkundaližen Nevondkundan oficialine sait.] {{ref-ru}} {{ref-tt}}
* [http://prav.tatarstan.ru/ Tatarstanan Tazovaldkundan Ohjastusen oficialine sait.] {{ref-ru}} {{ref-tt}} {{ref-en}}

{{Tatarstanan Tazovaldkundan lidnad}}
{{Venälaižen Federacijan subjektad}}

[[Kategorii:Tatarstanan Tazovaldkund| ]]
