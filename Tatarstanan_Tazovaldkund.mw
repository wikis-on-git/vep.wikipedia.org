{{Venälaižen Federacijan subjekt
|Nimi           = Tatarstanan Tazovaldkund
|Venälaine nimi = Республика Татарстан <small>(ven.)</small><br />Татарстан Республикасы / Tatarstan Respublikası <small>vai</small><br />Татарстан Җөмһүрияте / Tatarstan Cömhüriäte <small>(tot.)</small>
|Flag           = [[Fail:Flag of Tatarstan.svg|150px|Tatarstanan Tazovaldkundan flag]]
|FSCoA          = [[Fail:Coat of Arms of Tatarstan.svg|110px|Tatarstanan Tazovaldkundan znam]]
|FlagLnk        = Tatarstanan Tazovaldkundan flag
|CoALnk         = Tatarstanan Tazovaldkundan znam
|FSMap          = [[Fail:Map of Russia - Tatarstan.svg|300px]]
|FSCtrWhat      = Pälidn
|FSCtrNm        = [[Kazan']]
|AreaRnk        = 44
|TotArea        = 67847
|WaterPrcnt     = 6.69
|PopRnk         = 8
|Eläjiden lugu  = 3,894,284
|PopCtDate      = 2018
|PopDens        = 57.4
|GDPRnk         = 8
|GDP            = 1937,6
|GDPCtDate      = 2016
|GDP(PPP)       = 499,8
|FedDistrNm     = Volgaveren
|EcRegNm        = Volganrandaline
|OfLangs        = [[venäkel']], [[totaran kel']]
|HeadTtl        = Prezident
|HeadNm         = [[Minnihanov Rustam|Rustam Minnihanov]]
|ViceTtl        = Päministr
|ViceNm         = [[Pesošin Aleksei|Aleksei Pesošin]]
|LegislTtl      = Valdkundaližen Nevondkundan ezimez'
|LegislNm       = [[Muhametšin Farid|Farid Muhametšin]]
|FSAnthem       = ''[[Tatarstanan Tazovaldkundan gimn]]''
|Domain         = [[.tatar]]
|CadNo          = 16, 116, 716
|MSK            = [[UTC]]+3 ([[MSK]]+0)
}}
'''Tatarstanan Tazovaldkund''' vai '''Tatarstan''' ({{lang-ru|Республика Татарстан}}, ''Татарстан'', {{lang-tt|Татарстан Республикасы / Tatarstan Respublikası}}; ''Татарстан Җөмһүрияте / Tatarstan Cömhüriäte'', ''Татарстан'' — nimitused oma kohtaižed znamoičendal) om avtonomine valdkund [[Venäma]]s, sen [[Venälaižen Federacijan subjektad|subjekt]].

Tatarstan mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da kaikiš suremb lidn om [[Kazan']].

== Keled ==
Valdkundkeled oma [[venäkel']] da [[totaran kel']].

== Istorii ==
Tatarstanan Tazovaldkund om olmas vs 1920 semendkun 27. päiväspäi. Vodhe 1990 elokun 30. päivhäsai nimitihe Totaran Avtonomižeks Nevondkundaližeks Socialistižeks Tazovaldkundaks.

9. voz'sadaspäi 1240 vodhesai istorine [[Volgan Bulgarii]]-valdkund mülüti nügüd'aigaižen tazovaldkundan-ki territorijad.

Vozil 1438−1552 [[Kazanin hankund]] oli olmas tazovaldkundan territorijal.

Tatarstanan Konstitucii<ref>[https://en.wikisource.org/wiki/%D0%A1onstitution_of_the_Republic_of_Tatarstan Tatarstanan Konstitucijan tekst Vikiaitas.] {{ref-en}}</ref> tuli väghe vn 1992 30. päiväl kül'mkud. Se om väges nügüd'-ki äiluguižidenke vajehtusidenke. Tatarstan om Venälaižen Federacijan üks'jäine subjekt, kudamb sädab kirjkožmust Federacijan tobmuden aluskundoidenke valdatusiden erištundas. Ku azj om tazovaldkundan valdatusiš, ka sen konstitucijan vägi om lujemba federaližen käskusen rindatades.

== Geografijan andmused ==
[[Fail:Relief Map of Tatarstan.png|thumb|left|250px|Tatarstanan Tazovaldkundan reljefan kart.]]
Tazovaldkundal om röunoid 8 regionanke: [[Baškortostanan Tazovaldkund]]anke päivnouzmas, [[Orenburgan agj]]anke suvipäivnouzmas, [[Samaran agj|Samaran]] da [[Ul'janovskan agj|Ul'janovskan]] agjoidenke suves, [[Čuvašijan Tazovaldkund]]anke päivlaskmas, [[Marii Elan Tazovaldkund]]anke lodehes, [[Kirovan agj]]anke da [[Udmurtijan Tazovaldkund]]anke pohjoižes. Tatarstan om mererandatoi tazovaldkund.

Pind om 67 847 km². [[Mec]]ad ottas territorijan videndest, [[mustmad|mustma]] otab koumandest suves. Znamasižed joged oma [[Volg]] ([[Kuibiševan vezivaradim]]) sen [[Kam (jogi)|Kam]]-ližajogenke da [[Vätk (jogi)|Vätkan]] alajoksmuz.

Tazovaldkundan territorii om kukhikaz tazangišt, sen ühesa kümnendest venub alemba 200 m valdmeren pindan päl. Kaikiš korktemb čokkoim om [[Čatirtau]]-ülüden pä (321 m, kändase «Šatör-mägi») tazovaldkundan päivnouzmas.

Klimat om [[ven vö|ven]] kontinentaline. Heinkun keskmäine lämuz om +19 C°, vilukun lämuz — −13 C°. Paneb sadegid 460..520 mm vodes.

Londuseližed varad oma [[kivivoi]], [[londuseline gaz]], [[kivihil']], [[bur hil']], [[palab šoidkivi]], [[bitum]], [[turbaz]], [[vas'k]], [[alüminii|boksitad]], sauvondmaterialad ([[mouckivi]], [[kivi (material)|sauvondkivi]], [[sauvondgips]], [[lete|letked]], [[savi|saved]]), [[mec]], [[mustmad|mustma]], [[vezi|reskvezi]], [[gidroenergii]].

== Tobmuz ==
[[Fail:Губернаторский дворец (Казань).jpg|thumb|right|250px|Tatarstanan Tazovaldkundan prezidentan pert'kulu [[Kazan]]iš.]]
Tazovaldkundan pämez' nimitase prezidentaks. Kaik rahvaz valičeb händast videks vodeks. [[Minnihanov Rustam|Rustam Minnihanov]] radab tazovaldkundan prezidentan vs 2010 keväz'kun 25. päiväspäi.

Tatarstanan parlament om üks'kodine Valdkundaline Nevondkund ({{lang-tt|Татарстан Республикасының Дәүләт Советы}}). Kaik rahvaz valičeb sen 100 ezitajad videks vodeks. [[Muhametšin Farid|Farid Muhametšin]] radab Nevondkundan ezimeheks vs 2004 keväz'kun 26. päiväspäi. Parlament paneb päministrad da Konstitucižen Käskuzkundan ezimest radnikusile.

Tazovaldkundan radonoigendai tobmuz om Tatarstanan Ohjastuz. Ministrišt, valdkundaližed komitetad da toižed aluzkundad mülüdas sihe. [[Pesošin Aleksei|Aleksei Pesošin]] radab päministran vs 2017 sulakun 17. päiväspäi.<ref>[http://www.azatliq.org/a/28434481.html Алексей Песошин Татарстан хөкүмәте башлыгы итеп сайланды (Aleksei Pesošin om valitud Tatarstanan ohjastusen pämeheks) / ''Azatliq.org''.] {{ref-tt}}</ref><ref>[http://www.idelreal.org/a/28434564.html Алексей Песошин стал новым премьер-министром Татарстана (Aleksei Pesošin kätihe Tatarstanan udeks päministraks) / ''Idelreal.org''.] {{ref-ru}}</ref>

Valdkundaližen Nevondkundan ühtnijoiden järgenduseližed valičendad oliba vn 2014 14. päiväl sügüz'kud (5. kucund). Valitihe tazovaldkundan prezidentad järgenduseližen kerdan vn 2015 13. päiväl sügüz'kud, [[Minnihanov Rustam|nügüdläine prezident]] sai vägestust ezmäižel tural (94,4%) da radab kahtenden strokun.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 3 786 488 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt om nügüd'. Kaikutte seičemenz' ristit ühesaspäi om lidnalaine.

Kaik om [[Tatarstanan Tazovaldkundan lidnad|kaks'kümne kaks' lidnad]] tazovaldkundas, 18 lidnanvuittušt žilod da 3073 küläd (vl 2010). Toižed järedad lidnad (enamba 150 tuh. eläjid) oma [[Jarčalli]], [[Nižnekamsk]], [[Al'met'jevsk]]. Vl 2018 kaik om 27 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[totarlaižed]] — 53,2%, [[venälaižed]] — 39,7%, [[čuvašalaižed]] — 3,1%, [[udmurtalaižed]] — 0,6%, [[mordvinalaižed]] — 0,5%, [[marilaižed]] — 0,5%, [[ukrainalaižed]] — 0,5%, [[baškiralaižed]] — 0,4%, toižed rahvahad — 1,3%, rahvahuden ozutandata — 0,2%.

== Homaičendad ==
<references />

== Irdkosketused ==
* [http://tatarstan.ru/ Tatarstanan Tazovaldkundan oficialine portal (''tatarstan.ru'').] {{ref-ru}} {{ref-tt}} {{ref-en}}
* [http://president.tatarstan.ru/ Tatarstanan Tazovaldkundan prezidentan oficialine sait (''president.tatarstan.ru'').] {{ref-ru}} {{ref-tt}} {{ref-en}}
* [http://gossov.tatarstan.ru/ Tatarstanan Valdkundaližen Nevondkundan oficialine sait (''gossov.tatarstan.ru'').] {{ref-ru}} {{ref-tt}}
* [http://prav.tatarstan.ru/ Tatarstanan Tazovaldkundan Ohjastusen oficialine sait (''prav.tatarstan.ru'').] {{ref-ru}} {{ref-tt}} {{ref-en}}

{{Tatarstanan Tazovaldkundan lidnad}}
{{Venälaižen Federacijan subjektad}}

[[Kategorii:Tatarstanan Tazovaldkund| ]]
