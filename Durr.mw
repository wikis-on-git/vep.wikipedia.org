{{A10000}}
{{Taxobox
 | name         = Durr
 | image title  = Durr
 | image file   = Espigues sorgo CP2.JPG
 | image descr  = Durran ''Sorghum × drummondii''-gibrid ([[Sudanan hein]])
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Üksidülehtesižed]] (''Monocotyledoneae'')
 | ordo         = [[Tähkänikoižed]] (''Poales'')
 | familia      = [[Tähkheinäd]] (''Poaceae'')
 | genus        = '''Durr'''
 | latin        = {{btname|Sorghum |[[Mönh Konrad|Moench]], 1794}}
 | wikispecies  = Sorghum
 | commons      = Category:Sorghum
 | itis         = 42106
 | ncbi         = 4557
 | range map    = Sorghum Ursprung Verbreitung.png
 | range legend =
}}
'''Durr''' ({{lang-la|Sorghum}}, ''sorgus''-sanaspäi «korktuda») om [[üks'voččed kazmused|üks'voččiden]] i [[äivoččed kazmused|äivoččiden]] [[heinäsižed kazmused|heinäsižiden]] kazmusiden heim, kogoneb 30 erikospäi koumenke gibridanke. Vill'durran toižendad oma äiluguižed. Mülütadas [[Tähkheinäd|Tähkheiniden]] sugukundha.

== Leviganduz ==
Seičemetoštkümne mecerikod kazdas [[Avstralii|Avstralijas]], toižed oma Azijas, Indijan i Tünen valdmeriden saril, Afrikas i Keskuzamerikas. Villäsine durr (''[[Sorghum bicolor]]''-erik) om amuine maižanduzkul'tur, libub Ekvatorialižes [[Afrik]]aspäi. Kazvatadas [[Indii|Indijas]] 5 tuhad vozid, [[Kitai]]š i [[Egipt]]as 4 tuhad vozid. Durran kul'turine toižend putui Evropha 15. voz'sadal, Amerikha — 17. voz'sadal.

Kazmuz om lämän- i päivännavedii, räkän-, solan- i kuivudenvastaine, intensivine päivänvauktuz i pit'kan päivän olmatomuz oma tarbhaižed. Durr voib kazda hüvin vägitomil mahusil toižiden villänkul'turiden jäl'ghe, no ei tirpi pakaižid, sodunuzid i muiktoid mahusid. Azotab kazvandad vilun aigan, sid' jätktab lämudes.

== Ümbrikirjutand ==
Seikh om oiged, ünäine südäimes. Se oleskeleb 0,5..7 m kortte erazvuiččil erikoil. Änikuz om löuste.

Eile äi eriližusid vill'durran toižendoiden keskes. Kazvandan lämuz om +20..+30 C°. Eziauguine kazvand om vitk. Jurišt šingotase znamasižešti. Ku vet om täudub, ka voib nitta severt-se kerdad vodes, mugažo kazvab teravamba heretusiden ližadusenke.

Nored kazmused mülütadas morimid ([[tanin]] i [[sinimuiktuz]]), voib nitta da antta živatoile vaiše täuz'kaznuzid heinid. Vegetacine pord om 120..130 päivest.

== Kazvatand ==
Ottas kävutamižhe villäks ([[jauh]], [[surin]], [[trahmal]], [[spirt]]), sötmižkazmuseks (täuz'kaznu hein villänke) i tehnižeks kul'turaks (saharsirop, [[biopoltuz]], [[lud|kodiludad]]). Semetas rekul'tivuruimha mahust i varmitamha sen pindad.

Durran mail'man satuz oli 64 mln tonnoid vl 2016. Kaikiš järedambad kazvatajad oliba nened valdkundad: [[Amerikan Ühtenzoittud Valdkundad|AÜV]] (12,2 mln t), [[Nigerii]] (6,9), [[Sudan]] (6,5), [[Meksik]] (5), [[Efiopii]] (4,7) i [[Indii]] (4,4).

== Valitud erikod ==
* ''Sorghum bicolor'' — [[Villäsine durr|Villäsine (Kaks'mujuine) durr]], heimon tipine erik
* ''Sorghum halepense'' — [[Aleppon durr]]
* ''Sorghum purpureosericeum'' — [[Ruskedpakuine kružavdurr]]
* ''Sorghum timorense'' — [[Timoran durr]]
* ''Sorghum versicolor'' — [[Kirjav durr]]

;Gibrid
* ''Sorghum × drummondii'' — [[Sudanan hein]]

== Homaičendad ==
<references/>

[[Kategorii:Tähkheinäd]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Villänkul'turad]]
