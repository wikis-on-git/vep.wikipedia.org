{{Valdkund
| Nimi = Korejan Rahvahaliž-Demokratine Tazovaldkund<br />조선 민주주의 인민 공화국 /<br />/ 朝鮮民主主義人民共和國<br /><small>''(Čoson Mindžudžui Inmin Konhvaguk)''</small>
| Valdkundznam = Emblem of North Korea.svg
| Flag = Flag of North Korea.svg
| Valdkundznam text = Korejan Rahvahaliž-Demokratižen Tazovaldkundan valdkundznam
| Flag text = Korejan Rahvahaliž-Demokratižen Tazovaldkundan flag
| Pälidn = Phönjan
| Eläjiden lugu = 24.851.627<ref>[https://www.cia.gov/library/publications/the-world-factbook/geos/kn.html Pohjoižkorejan ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 120.538
| Kart = LocationNorthKorea.svg
| Kel' = [[korejan kel'|korejan]]
| Valdkundan pämez' = [[Kim Čen In]]
| Päministr = [[Pak Pon Džu]]
| Religii = [[ateizm]]
| Valüt = [[KRDT:n von]] (KPW)
| Internet-domen = [[.kp]]
| Telefonkod = +850
| Aigvö = [[UTC]]+8:30
}}
'''Korejan Rahvahaliž-Demokratine Tazovaldkund''' vai '''KRDT''' ([[korejan kel'|kor.]]: 조선 민주주의 인민 공화국, 朝鮮民主主義人民共和國 ''Čoson Mindžudžui Inmin Konhvaguk'', se om täuz' oficialine nimi) om valdkund [[Päivnouzmazii|Päivnouzmazijas]]. Toine valdkundan nimi om '''Pohjoižkorei''', sidä kävutadas erižtel da levedašti. Se sijadase [[Korejan pol'sar'|Korejan pol'saren]] pohjoižes. Pälidn da kaikiš suremb lidn om [[Phönjan]].

== Istorii ==
Vl 1945 elokun 15. päivän Korejan territorii oli päzutadud [[Japonii|Japonijan]] sodavägišpäi.

Vl 1948 sügüz'kun 9. päivän KRDT:n aluz oli pandud, ühtel päiväl aigemb ezmäine Konstitucii oli vahvištadud.

Vl 1972 tal'vkun 27. päivän nügüdläine Konstitucii, kahtenz' lugul, oli vahvištadud parlamental. Se om väges nügüd'-ki, voziden 1992<ref>[http://worldconstitutions.ru/?p=30 Vn 1972 KRDT:n Konstitucii vn 1992 vajehtusidenke. — Worldconstitutions.ru.] {{ref-ru}}</ref>, 1998, 2009 da 2012 vajehtusidenke.

== Geografijan andmused ==
[[Fail:North Korea Topography.png|thumb|left|250px|KRDT:n topografine kart.]]
KRDT sijadase [[Korejan pol'sar'|Korejan pol'saren]] pohjoižes.

Valdkund om röunoiš [[Kitai]]nke pohjoižpoles (röunan piduz — 1416 km), [[Venäma]]nke pohjoižpäivnouzmas (18 km) da [[Suvikorei|Suvikorejanke]] suvipoles (238 km). [[Korejan Tazovaldkund|Suvikorejan]] röunal om demilitarizuidud zon 4 kilometrad levette da 241 km pitte (saudud vozil 1960-70). Ühthine röunoiden piduz — 1672 km.

Pohjoižkorejan päivlaskmaižed randad lainištab [[Pakuine meri]], päivnouzmaižed — [[Japonijan meri]]. Ühthine randanpird — 2495 km.

Reljef om mägekaz. Kaikiš korktemb čokkoim om sambnu [[Pektusan]]-vulkan, 2744 metrad valdmeren pindan päl.

Klimat om kontinentaližen da valdmeren kombinacii, nellän voz'aiganke. Kezal musson tob äi vihmoid, tal'v om kuiv da vilu.

Londuseližed pävarad — [[kivihil']], [[raud|raudkivend]], [[cink]], [[magnii]], [[kuld]], [[vas'k]], [[alüminii]], [[nikel']], [[vol'fram]], [[hahktin]], [[mec]], [[gidroenergii]]; toižed — [[špat]], [[grafit]], [[sol]].

== Politine sistem ==
[[Fail:Mansudae Assembly Hall.JPG|thumb|right|250px|KRDT:n parlamentan ištundoiden sija [[Phönjan]]as.]]
Ohjandusen form om unitarine [[socializm|socialistine]] tazovaldkund dominirujan partijan sistemanke.

Valdkundan todesine pämez' om Valdkundaližen kaičendkomitetan ohjandai, vspäi 2011 — [[Kim Čen In]]. Hänen arvnimed: ülembaine ohjandai; partijan, armijan da rahvahan lider.

Parlament — Ülembaine Rahvahan Suim ([[korejan kel'|kor.]]: 최고인민회의, 最高人民會議, ''Čoego Inmin Hoe-ui'') — om üks'kodine 687 ühtnijanke. Kaik rahvaz valičeb heid videks vodeks. Valičendoiktuz zavodiše 17-voččes igäspäi. Parlamentan prezidium om kollektivine nominaline valdkundan pä, se radab kaiken. Parlament paneb ohjastusen ministrid radsijha.

Koume partijad oma valdkundas, kaik ned oma Ühthižen Demokratižen frontan ühtnijad.

Vl 2014 keväz'kun 9. päivän KRDT:n järgvaličendad oliba valdkundan parlamentha.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[KRDT:n administrativiž-territorialine jagand]].''

Pohjoižkorei om 9 provincijad, 2 lidnad oiktan alištusenke da 3 erilišt administrativišt regionad.

== Eläjad ==
KRDT:s elädas [[korejalaižed]].

Toižed sured lidnad (vl 2004, enamba 300 tuh. rist., surembaspäi penembha): [[Hamhin]], [[Nampho]], [[Keson]], [[Vonsan]], [[Čhondžin]].

== Ižanduz ==
KRDT:n päeksport om [[kivihil']] (18%), [[sobad]] (läz 13%), [[raud]] da raudkivend (11%), [[metall]]ad (läz 10%), himižen tegimišton tegesed (läz 10%), elekromašiništ da detalid (8%); toine eksport — [[merenproduktad]] (5%), [[kuld]] (2%), [[pähkim|pähkmed]] (1%).

== Homaičendad ==
<references />

== Irdkosketused ==
* [http://naenara.com.kp/ KRDT:n oficialine sait.] {{ref-ko}} {{ref-en}} {{ref-fr}} {{ref-es}} {{ref-de}} {{ref-ru}} {{ref-zh}} {{ref-ja}} {{ref-ar}}
* [http://www.kcna.kp/ KRDT:n informacižen agentusen oficialine sait (uzištused).] {{ref-ko}} {{ref-en}} {{ref-zh}} {{ref-es}} {{ref-ja}}

{{Azii}}

[[Kategorii:Korejan Rahvahaliž-Demokratine Tazovaldkund| ]]
