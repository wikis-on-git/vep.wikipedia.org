{{10000}}{{A10000}}
{{Valdkund
| Nimi = Korejan Rahvahaliž-Demokratine Tazovaldkund<br />조선 민주주의 인민 공화국 /<br />/ 朝鮮民主主義人民共和國<br /><small>''(Čoson Mindžudžui Inmin Konhvaguk)''</small>
| Valdkundznam = Emblem of North Korea.svg
| Flag = Flag of North Korea.svg
| Valdkundznam text = Korejan Rahvahaliž-Demokratižen Tazovaldkundan valdkundznam
| Flag text = Korejan Rahvahaliž-Demokratižen Tazovaldkundan flag
| Pälidn = Phen'jan
| Eläjiden lugu = 25,381,085<ref>[https://www.cia.gov/library/publications/the-world-factbook/geos/kn.html Pohjoižkorejan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 120,538
| Kart = LocationNorthKorea.svg
| Kel' = [[korejan kel'|korejan]]
| Valdkundan pämez' = [[Kim Čen In]]
| Päministr = [[Kim Dže Rön]]
| Religii = [[ateizm]]
| Valüt = [[KRDT:n von]] (KPW)
| Internet-domen = [[.kp]]
| Telefonkod = +850
| Aigvö = [[UTC]]+9
}}
'''Korejan Rahvahaliž-Demokratine Tazovaldkund''' vai '''KRDT''' ({{lang-ko|조선 민주주의 인민 공화국}} / 朝鮮民主主義人民共和國 ''Čoson Mindžudžui Inmin Konhvaguk'', se om täuz' oficialine nimi) om valdkund [[Päivnouzmazii|Päivnouzmazijas]]. Toine valdkundan nimituz om '''Pohjoižkorei''', kävutadas sidä erižtel da levedašti. Valdkund sijadase [[Korejan pol'sar'|Korejan pol'saren]] pohjoižes. Pälidn da kaikiš suremb lidn om [[Phen'jan]].

== Istorii ==
Vn 1945 15. päiväl elokud Korejan territorii oli päzutadud [[Japonii|Japonijan]] sodavägišpäi.

Vn 1948 9. päiväl sügüz'kud KRDT:n aluz om pandud, ühtel päiväl aigemb ezmäine Konstitucii oli vahvištadud.

Vn 1972 27. päiväl tal'vkud nügüdläine Konstitucii (kahtenz' lugul), om vahvištadud parlamental. Se om väges nügüd'-ki, voziden 1992<ref>[http://worldconstitutions.ru/?p=30 Vn 1972 KRDT:n Konstitucii vn 1992 vajehtusidenke. — ''Worldconstitutions.ru''.] {{ref-ru}}</ref>, 1998, 2009 da 2012 vajehtusidenke.

== Geografijan andmused ==
[[Fail:North Korea Topography.png|thumb|left|250px|KRDT:n topografine kart.]]
KRDT sijadase [[Korejan pol'sar'|Korejan pol'saren]] pohjoižes.

Valdkund om röunoiš [[Kitai]]nke pohjoižpoles (röunan piduz — 1416 km), [[Venäma]]nke pohjoižpäivnouzmas (18 km) da [[Suvikorei|Suvikorejanke]] suvipoles (238 km). [[Korejan Tazovaldkund|Suvikorejan]] röunal om demilitarizuidud zon 4 kilometrad levette da 241 km pitte (om saudud vozil 1960−70). Ühthine röunoiden piduz — 1672 km.

Pohjoižkorejan päivlaskmaižed randad lainištab [[Pakuine meri]], päivnouzmaižed — [[Japonijan meri]]. Ühthine randanpird — 2495 km.

Reljef om mägekaz. Kaikiš korktemb čokkoim om sambnu [[Pektusan]]-vulkan, 2744 metrad valdmeren pindan päl.

Klimat om kontinentaližen da valdmeren kombinacii, nellän voz'aiganke. Kezal musson tob äi vihmoid, tal'v om kuiv da vilu.

Londuseližed pävarad oma [[kivihil']], [[raud|raudkivend]], [[cink]], [[magnii]], [[kuld]], [[vas'k]], [[alüminii]], [[nikel']], [[vol'fram]], [[hahktin]], [[mec]], [[gidroenergii]], toižed varad — [[špat]], [[grafit]], [[keitandsol]].

== Politine sistem ==
[[Fail:Mansudae Assembly Hall.JPG|thumb|right|250px|KRDT:n parlamentan ištundoiden sija [[Phen'jan]]as.]]
Ohjandusen form om unitarine [[socializm|socialistine]] tazovaldkund dominirujan partijan sistemanke. Valdkundan todesine pämez' om Valdkundaližen kaičendkomitetan ohjandai, vspäi 2011 — [[Kim Čen In]]. Hänen arvnimed: ülembaine ohjandai; partijan, armijan da rahvahan lider.

Parlament — Ülembaine Rahvahan Suim ({{lang-ko|최고인민회의}} / 最高人民會議, ''Čoego Inmin Hoe-ui'') — om üks'kodine 687 ühtnijanke. Kaik rahvaz valičeb heid videks vodeks. Valičendoiktuz zavodiše 17-voččes igäspäi. Parlamentan prezidium om kollektivine nominaline valdkundan pä, se radab kaiken. Parlament paneb ohjastusen ministrid radsijha.

Koume partijad oma valdkundas, kaik ned oma Ühthižen Demokratižen frontan ühtnijad.

KRDT:n parlamentan ühtnijoiden järgenduseližed valičendad oliba vn 2019 10. päiväl keväz'kud. [[Kim Dže Rön]] radab ministrišton ezimehen (päministran) vs 2019 sulakun 11. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[KRDT:n administrativiž-territorialine jagand]].''

Pohjoižkorei om 9 provincijad, 2 lidnad oiktanke alištusenke da 3 erilišt administrativišt regionad.

== Eläjad ==
KRDT:s elädas [[korejalaižed]] (99%), hö oma [[ateizm|ateistad]]. Veroline uskond om [[buddizm]] [[Konfucii|konfucijanizman]] filosofijanke. Vl 2014 valdkundan eläjiden lugu oli 24 851 627 ristitud. Kaikiš suremb ristitišt om nügüd'.

Toižed sured lidnad (enamba 300 tuh. ristituid vl 2004, surembaspäi penembha): [[Hamhin]], [[Nampho]], [[Keson]], [[Vonsan]], [[Čhondžin]].

== Ižanduz ==
KRDT:n päeksport om [[kivihil']] (18%), [[sobad]] (läz 13%), [[raud]] da raudkivend (11%), [[metall]]ad (läz 10%), himižen tegimišton tegesed (läz 10%), elekromašiništ da detalid (8%); toine eksport — [[merenproduktad]] (5%), [[kuld]] (2%), [[pähkim|pähkmed]] (1%).

== Homaičendad ==
<references />

== Irdkosketused ==
* [http://naenara.com.kp/ KRDT:n oficialine sait (''naenara.com.kp'').] {{ref-ko}} {{ref-en}} {{ref-fr}} {{ref-es}} {{ref-de}} {{ref-ru}} {{ref-zh}} {{ref-ja}} {{ref-ar}}
* [http://www.kcna.kp/ KRDT:n informacižen agentusen oficialine sait (''kcna.kp'', uzištused).] {{ref-ko}} {{ref-en}} {{ref-zh}} {{ref-es}} {{ref-ja}}
{{Commons|North Korea}}

{{Azii}}

[[Kategorii:Korejan Rahvahaliž-Demokratine Tazovaldkund| ]]
