{{Eländpunkt
 | Nimi = Kitee <small>(veps. i suom.)</small><br />Kides <small>(roč.)</small>
 | Lidnanznam = Kitee.vaakuna.svg
 | Flag =
 | Lidnanznam text = Kiteen lidnanznam
 | Flag text = Kiteen flag
 | Valdkund = Suomenma
 | Eläjiden lugu = 10,129
 | Voz' = 2020-01-01
 | Pind = 1,724.38
 | Fail = Kiteenopisto.jpg
 | Pämez' = Eeva-Liisa Auvinen<br />(sügüz'ku 2013 — keväz'ku 2021)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Kitee''' (mugažo [[suomen kel'|suomen kelel]], suomen virkand: [ˈkitɛː], {{lang-sv|Kides}}) om [[Suomenma]]n lidn da lidnankund valdkundan suvipäivnouzmas. Se om [[Pohjoižkarjal]]-agjan koumanz' lidnankund videspäi eläjiden lugun mödhe.

== Istorii ==
Kitee-eländpunkt mainitase [[Sur' Uz'lidn|Uz'lidnan]] Vodin pätinan aigkirjas vspäi 1500 ''Kit'jag''- ({{lang-ru|Китьяга}}) i möhemba ''Kitehes''-nimitusidenke. Municipalitetan aluz om pandud vl 1631. Kund sai lidnan statusad vl 1992. Mülütihe Kesälahti-kundad sihe vl 2013.

Kitee šingotase sauvondmaterialiden pästandal: mecpilindan i poltuzgranuloiden fabrik («[[Stora Enso]]»), krepindad («Surfactor Finland Oy»), klejanfabrik («Momentive Specialty Chemicals Oy»), kividen rouhim («Kivisampo»). Toižiden sarakoiden edheotandad oma «[[Veekmas]]»-avto[[greider]]iden kompanii, magaduzmeblin koivuspäi tegim («Kiteen Huonekalutehdas Oy»), dizainerkaluiden «[[Marimekko]]»-kompanijan omblendfabrik, maidtegim («Kiteen Meijeri Oy»). Kiteen raudtestancii om kahtenz' surtte valdkundas mecjüguiden tranzitan mödhe, radab kahesas kilometras lidnan keskusespäi. Ende lidn oli tetab illegaližen alkogolin pästandal. «[[Nightwish]]»-muzikgrupp om lidnan rezidentaks i järed valdkundmaksoidenandai.

== Geografijan andmused ==
Lidn sijadase agjan suvižes čogas, ühtennimižen järven ({{lang-fi|Kiteenjärvi}}, läz 25 km²) päivlaskmaižel randal. Kaik om 13 järved municipalitetas. Matkad [[Venäma]]n röunhasai om 20 km suvipäivnouzmha. Matkad agjan [[Jogensu (lidn)|Jogensu]]-keskushesai om 59 km pohjoižhe-lodeheze orhal, 67 km avtotel vai raudtel, [[Hel'sinki]]-pälidnhasai om 355 km suvipäivlaskmha orhal, 400 km avtotedme vai raudtedme. Toižed lähembaižed lidnad (avtol) om [[Sortaval]] (Venäma) 101 km suvipäivnouzmha i [[Savonlidn]] (Suvisavo) 84 km päivlaskmha-suvipäivlaskmha. «[[Kouvol]] — Jogensu»-raudtekeskust läbitab Kiteed.

Vl 2020 lidnankundan pind om 1 724,38 km², sidä kesken kuiv ma — 1 253,67 km², vezi i sokaz tahond ottas nelländest (470,71 km²).

== Eläjad ==
Vl 1980 lidnankundan eläjiden lugu oli 14 546 ristitud, vl 2010 — 11 666 ristitud. Kaikiš suremb ristitišt oli 14 653 eläjad vl 1985. Ristituiden pol' eläb lidnankundan keskuses.

Mamankelen mödhe (2016): suomen kel' — 95,3%, toižed keled — 4,7%.

Kirsi Hämäläinen radoi edeližen lidnanpämehen (2003−2013). Pekka Hirvosesta om valitud udeks lidnanpämeheks vn 2021 sulakuspäi.

== Galerei ==
<gallery mode="packed" heights="125px">
Церковь в Китеэ.jpg|Kiteen lüteranine jumalanpert'<br />(om saudud vl 1886,<br />vn 2020 nägu)
Veekmas S-2428.jpg|Greideran «Veekmas S-2428»-model'
Kiteen eläinpuiston sisäänkäynti - panoramio.jpg|Lidnan zoopark
Kitee Rautatieasema.jpg|Kiteen raudtestancijan sauvuz<br />(2008)
</gallery>

== Homaičendad ==
<references />

== Irdkosketused ==
* [http://www.kitee.fi/ Lidnan tobmuden sait (''kitee.fi'').] {{ref-fi}} {{ref-en}}
{{Commons|Category:Kitee}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižkarjal]]
