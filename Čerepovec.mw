{{Eländpunkt
 | Nimi = Čerepovec<br />Череповец
 | Lidnanznam = Coat of Arms of Cherepovets (Vologda oblast) (1811).png
 | Flag = Flag of Cherepovets (Vologda oblast).svg
 | Lidnanznam text = Čerepovecan znam
 | Flag text = Čerepovecan flag
 | Valdkund = Venäma
 | Eläjiden lugu = 318,856
 | Voz' = 2017
 | Pind = 121
 | Fail = Церковь Рождества в Череповце.jpg
 | Pämez' = Margarita Guseva (sügüz'ku 2017—)
 | Telefonkod = +7-8202-xxx-xxx
 | Avtokod = 35
 | Aigvö = [[UTC]]+3 (MSK+0)
}}
[[Fail:Октябрьский мост в Череповце.jpg|thumb|left|250px|Redukun sild [[Šeksnanjogi|Šeksnanjoges]] päliči.]]
'''Čerepovec''' ({{lang-ru|Череповец}}) om lidn [[Venäma]]n lodehes. Se om [[Vologdan agj]]an kaikiš suremb eländpunkt, kahtenz' surtte lidnümbrik eläjiden lugun mödhe, [[Čerepovecan rajon]]an administrativine keskuz (ei mülü sihe).

Lidn om agjan tegimišton keskuz. Kaikiš znamasižembad oma [[raud]]an da sen ühthesuladusiden metallurgine kombinat i sen holitajad edheotandad, himižiden heretusiden tehmine, sauvondmaterialiden tegimed (faner, silikatine savič), maižanduztehnikan ühthekeradamine ([[traktor]]ad).

== Istorii ==
Lidn mainitase ezmäižen kerdan (Hristan) Pühäpäivän mez'jumalankodikš, sen aluz oli pandud vl 1362. Jumalankodin pala — Pühäpäivän päjumalanpert' — om olmas nügüd'-ki. ''Puhtaz («čerettüd») külä'' ({{lang-ru|Чистое село}}) sündui jumalankodin seiniden taga.

Čerepovec sai lidnan statusad vl 1777, kül'mkun 4. päiväl. Oli kadonu sidä vozil 1797—1802. Vl 1844 ezmäine tegim raudad pästmaha oli saudud lidnha, se oli Krasil'nikov-torgovanan tegim.

Vozil 1918—1927 lidn oli [[Čerepovecan gubernii|Čerepovecan gubernijan]] administrativižeks keskuseks, sid' vll 1927—1930 [[Leningradan agj]]an [[Čerepovecan ümbrik]]on keskuseks. Vspäi 1930 om olmas lidnaks agjan alištusenke, kacmata agjaha. Vspäi 1937 lidn mülüb Vologdan agjaha.

== Geografijan andmused ==
Lidn sijadase läz [[Ribinskan vezivaradim|Ribinskan vezivaradint]], [[Jagorb]]- ({{lang-ru|Ягорба}}) da [[Šeksn (jogi)|Šeksn]]- ({{lang-ru|Шексна}}) jogiden ühthejoksmusen randoil ([[Volg]]an bassein), 130 m kesmäižel korktusel valdmeren pindan päl. Matkad [[Vologd]]hasai om 113 km päivnouzmha orhal, 136 km avtotedme.

Čerepovec om lidnümbrikon üks'jäine eländpunkt. Se jagase 4 administrativižhe rajonha: Industrialine (istorine keskuz), Jagorbantagaine (sijaline nimi — «jogentaguine»), Šeksnantagaine («Prostokvašino») da Pohjoine («faner»).

== Tobmuz ==
Käskusenandai tobmuz om Lidnan Dum 26 ühtnijanke. Järgenduseližed valičendad oliba sihe vn 2017 10. päiväl sügüz'kud (9nz' kucund). Ezitajiden valdatusiden strok om viž vot. Lidnan pämez' om Margarita Guseva, tegeb Duman ezimehen velgusidme vn 2016 20. päiväspäi sügüz'kud, ezitajad valičiba händast lidnümbrikon pämeheks ičeze mülükundaspäi vn 2017 14. päiväl sügüz'kud.

Lidnan merijan pämez' om Jelena Avdejeva, Lidnan Dum vahvišti händast radnikusele vn 2017 14. päiväl sügüz'kud.

== Eläjad ==
Kaikiš suremb ristitišt oli vl 1999 — 324 500 eläjad. Vn 2002 Venäman rahvahanlugemižen mödhe eläjiden lugu oli 311 869 ristitud, vl 2010 — 309 298 ristitud. Agjan ristitišton nelländez eläb Čerepovcas.

Lidnan opendusen aluzkundad: 38 keskškolad, [[Čerepovecan valdkundaline universitet|valdkundaline universitet]], radioelektronikan sodaškol, 2 tehnikumad, 5 kolledžad da 2 professionališt školad.

== Transport ==
Lidn sijadase transportteiden läbitusel: raudte ([[Piter]] — [[Vologd]], vspäi 1905), avtoted (A114 «[[Vologd]] — [[Uz' Ladog]]», Čerepovec — [[Ribinsk]], Čerepovec — [[Belozersk]]) da [[Volgan-Baltijanmeren vezite]].

Avtobusad, tramvaid da taksid oma kundaližeks transportaks lidnan südäimes.

Čerepovecan rahvahidenkeskeine lendimport (''CEE/ЧРВ'') sijadase 20 kilometrad pohjoižhe lidnan keskusespäi A114-trassanno, läz [[Čerepovecan rajon]]an [[Botovo]]-žilod.

== Tetabad sündnuded da eläjad ==
* [[Noskov Nikolai|Nikolai Noskov]] (sünd. 1956) – Venäman pajatai da muzikankirjutai.
* [[Parfönov Leonid|Leonid Parfönov]] (sünd. 1960) – Venäman lehtezmez', TV-vedai da režissör.

== Sebruzlidnad ==
* {{ROU|#}} [[Ajud]], [[Romanii]]<ref>[http://www.cherinfo.ru/news/12162 Uzištused. — ''Cherinfo.ru''.] {{ref-ru}}</ref>
* {{RUS|#}} [[Balakovo]], [[Saratovan agj]], [[Venäma]]<ref>[http://www.35media.ru/news/2010/11/08/u-cherepovtsa-poyavilsya-novyj-gorodpobratim/ Čerepovcal uz' sebruzlidn om otnus //Uzištused 2010-11-08. — Media-keskuz (''35media.ru'').] {{ref-ru}}</ref>
* {{SVN|#}} [[Cele]], [[Slovenii]]<ref name=autogenerated2>[http://www.cherinfo.ru/news/25728 Uzištused. — ''Cherinfo.ru''.] {{ref-ru}}</ref>
* {{USA|#}} [[Derri]], [[Nju Hempšir]], [[AÜV]]<ref name=autogenerated1>[http://www.cherinfo.ru/news/25194 Uzištused. — ''Cherinfo.ru''.] {{ref-ru}}</ref>
* {{BUL|#}} [[Gorna Orähovic]], [[Bolgarii]]<ref name="cherinfo.ru">[http://www.cherinfo.ru/news/25765 Uzištused. — ''Cherinfo.ru''.] {{ref-ru}}</ref> (vspäi 1998)
* {{LTU|#}} [[Klaiped]], [[Litvanma]]<ref>[http://www.jur-portal.ru/work.pl?act=law_read&subact=1143222&id=311897/ Tedonandmine. — ''Jur-portal.ru''.] {{ref-ru}}</ref> (vspäi 1992)
* {{CHN|#}} [[Läojuan']], [[Girin (agj)|Girin]], [[Kitai]]<ref name=autogenerated2 />
* {{BLR|#}} [[Molodečno]], [[Vaugedvenäma]]
* {{USA|#}} [[Montkler]], [[Nju Džersi]], [[AÜV]]<ref name=autogenerated1 /> (vspäi 1991)
* {{FIN|#}} [[Raahe]], [[Suomenma]]<ref name="cherinfo.ru" /> (1968)

== Homaičendad ==
<references />

== Irdkosketused ==
* [http://www.cherinfo.ru/ Čerepovec-lidnan tobmuden aluzkundoiden oficialine sait (''cherinfo.ru'').] {{ref-ru}}
* Lidn Vologdan agjan ohjastusen oficialižel portalal (''vologda-oblast.ru'') [http://vologda-oblast.ru/municipalitety/g_cherepovets/ venäkelel] i [http://vologda-oblast.ru/en/municipalities/cherepovets/ anglijan kelel].
{{Commons|Category:Cherepovets}}

{{Vologdan agjan lidnad}}

[[Kategorii:Čerepovec| ]]
[[Kategorii:Vologdan agjan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Čerepovecan rajon|*]]
