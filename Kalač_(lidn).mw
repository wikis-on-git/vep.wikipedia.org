{{Eländpunkt
 | Nimi = Kalač<br />Калач
 | Lidnanznam = Coat of Arms of Kalach.png
 | Flag = Flag of Kalach (Voronezh oblast).png
 | Lidnanznam text = Kalačun lidnanznam
 | Flag text = Kalačun flag
 | Valdkund = Venäma
 | Eläjiden lugu = 18,834
 | Voz' = 2018-01-01
 | Pind = 20
 | Fail = Памятник изобретателю Жаку Феликсовичу Якобину.jpg
 | Pämez' = Aleksandr Troščenko<br />(kku 20—)
 | Telefonkod = +7-47363-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Kalač''' ({{lang-ru|Кала́ч}}) om [[Venäma]]n lidn da lidnankund [[Voronežan agj]]an suvipäivnouzmas. Se om [[Kalačun rajon (Voronežan agj)|Kalačun rajonan]] administrativine keskuz, mülüb sihe.

== Istorii ==
Eländpunktan aluz om pandud sirdanuzil [[ukrainalaižed|ukrainalaižil]] i [[Ostrogožsk]]an kozakištol vl 1716 kuti Kalač-slabad Voronežan kancelärijan käskön mödhe. Raudte tuli slabadha vl 1896, i se sai torguindznamoičendad. [[Rahvahanikoiden soda Venämas|Rahvahanikoiden sodan]] aigan kovad torad mäniba Kalačus da sen ümbrištos. Slabad kändihe rajonan keskuseks vn 1928 heinkus. Žilo sai lidnan statusad vn 1945 10. päiväl vilukud. Vl 1960 agjan kaikiš järedamb villänelevator radaškanzi.

Kalač šingotase sauvondmaterialiden tegimel, sömtegimištol (sahartegim, sagudtegim, sömkombinat, leibänproduktoiden kombinat). Ende [[mel]]an samine oli lidnas.

== Geografijan andmused ==
Lidn sijadase rajonan keskuzpalas, Tolučejevk-jogen randal ({{lang-ru|Толучеевка}} 142 km pitte, [[Don]]-jogen hura ližajogi), 90 m ü.m.t. keskmäižel korktusel. Matkad [[Voronež]]hasai om 188 km lodeheze orhal, 229 km avtotel vai 000 km raudtel. Lähembaižed lidnad oma [[Bogučar]] 64 km suvhe-suvipäivlaskmha orhal vai 75 km avtotedme, [[Pavlovsk (Voronežan agj)|Pavlovsk]] 62 km päivlaskmha orhal, 66 km avtotedme vai 113 km raudtedme, i [[Buturlinovk]] 54 km lodeheze orhal vai raudtedme, 61 km avtotedme. ''Kalač-raudtestancii'' radab lidnas, se om 94-kilometrižen sarakon lopstancijaks «[[Liski]] — [[Povorino]]»-keskustaspäi.

Kaik seičeme futorad mülüdas lidnankundha Kalačun ližaks: Garan'kin, Grinöv, Krutoi, Nikolenkov, Ribkin, Sereženkov, Zalesnii. Lidnankundan pind — 127,74 km².

== Eläjad ==
Vl 1897 kaik 15 500 ristitud elihe slabadas, vl 1939 žilon ristitišt oli 18 600 eläjad. Vn 2010 Venäman rahvahanlugemižen mödhe lidnan eläjiden lugu oli 20 046 ristitud, lidnankundan — 20 661 ristitud, rajonan koume kahesandest. Kaikiš suremb lidnan ristitišt oli 22..23 tuhad eläjid vll 1989−1998 (23 183 rist. vl 1989). Vl 2018 kaik 19 376 ristitud elihe lidnankundas. [[Ortodoksine hristanuskond|Ortodoksižen hristanuskondan]] nell' jumalanpertid<ref>[http://sobory.ru/geo/locat/3086 Kalačun pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,8%, toižed rahvahad — 2,2%.

Professionaližen opendusen aluzkundad om Kalačun agrarine tehnikum.<ref>[http://katvrn.ru/ Kalačun agrarižen tehnikuman sait (''katvrn.ru'').] {{ref-ru}}</ref>

== Homaičendad ==
<references />

== Irdkosketused ==
* [http://gorod363.ru/ Lidnankundan tobmuden aluzkundoiden sait (''gorod363.ru'').] {{ref-ru}}
{{Commons|Category:Kalach}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Kalačun rajon (Voronežan agj)|*]]
