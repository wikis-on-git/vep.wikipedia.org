{{Eländpunkt
 | Nimi = Mineraližed Veded<br />Минеральные Воды
 | Lidnanznam = Coat of Arms of Mineralnye Vody (Stavropol kray)(2011).jpg
 | Flag = 
 | Lidnanznam text = Mineraližiden Veziden lidnanznam
 | Flag text = 
 | Valdkund = Venäma
 | Eläjiden lugu = 74,758
 | Voz' = 2018
 | Pind = 51.55
 | Fail = Вокзал МВ.jpg
 | Pämez' = 
 | Telefonkod = +7-87922-xx-xxx
 | Avtokod = 26. 126
 | Aigvö = [[UTC]]+3 ([[MSK]]+0)
}}
'''Mineraližed Veded''' ({{lang-ru|Минеральные Воды}}, {{lang-hy|Միներալնիե Վոդի}} ''Mineralnie Vodi'') om [[Venäma]]n lidn [[Stavropolin rand]]an suves, [[Mineraližiden Veziden lidnümbrik]]on (edel 2015 vot — rajonan, mülütihe sihe vl 2010) administrativine keskuz. Mülüb [[Kavkazižed Mineraližed Veded]]-regionha.

== Istorii ==
Eländpunktan aluz om pandud vl 1878 kuti ''Sultanovskii-žilo'' raudtestancijannoks «Rostov Donal — Vladikavkaz»-jonol. Udesnimitihe sidä ''Illarionovskii-žiloks'' vl 1898. Vspäi 1922 om lidnan statusanke da nügüdläiženke nimenke.

Lidn šingotase sömtegimišton edheotandoil, mugažo kivenümbriradai tegim, Irkutskan raudbetonan tegimen filial i karvfabrik ratas.

== Geografijan andmused ==
Lidn sijadase [[Kum (jogi, lankteb Kaspijan merhe)|Kumanjogen]] oiktal randal ([[Kaspijan meri|Kaspijan meren]] bassein), 300 m keskmäižel korktusel valdmeren pindan päl. Matkad [[Stavropol'|Stavropolihesai]] om 135 km lodeheze orhal vai 170 km avtotedme. Lähembaine lidn om [[Železnovodsk]] 15 km suvipäivlaskmha avtotedme. Regionan rahvahidenkeskeine civiline lendimport (''MRV / МРВ'') levineb 4 kilometras lidnaspäi.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 76 728 ristitud, rajonan pol'. Kaikiš suremb lidnan ristitišt oli 88..89 tuhad eläjid vll 1997−2007 (89 336 rist. vl 2004).

Rahvahad (enamba 1% vl 2010, ozutadud rahvahudenke): [[venälaižed]] — 82,6%, [[armenijalaižed]] — 8,7%, [[ukrainalaižed]] — 1,3%, [[grekalaižed]] — 1,1%, toižed rahvahad — 6,3%.

Professionaližen opendusen aluzkundad: Mineraližveziden regionaline äiprofil'ne kolledž, raudtetransportan kolledž, Stavropolin randan muzikaližen kolledžan filial, Rostovan torguimiž-ekonomižen tehnikuman filial, üläopendusen aluzkundoiden koume filialad.

[[Fail:Min-Vody panarama.jpg|thumb|center|900px|<center>Mineraližiden Veziden nägu.</center>]]

== Irdkosketused ==
* [http://www.min-vodi.ru/ Mineraližiden Veziden lidnümbrikon tobmuden oficialine sait (''min-vodi.ru'').] {{ref-ru}}
{{Commons|Category:Mineralnye Vody}}

{{Stavropolin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Stavropolin randan lidnad]]
[[Kategorii:Mineraližiden Veziden lidnümbrik|*]]
