{{Eländpunkt
 | Nimi = Elektrogorsk<br />Электрогорск
 | Lidnanznam = Coat of Arms of Elektrogorsk (Moscow oblast).png
 | Flag = Flag of Elektrogorsk (Moscow oblast).png
 | Lidnanznam text = Elektrogorskan lidnanznam
 | Flag text = Elektrogorskan flag
 | Valdkund = Venäma
 | Eläjiden lugu = 22,653
 | Voz' = 2020-01-01
 | Pind = 39.81
 | Fail = GU-3ablVrRY.jpg
 | Pämez' = Denis Semönov<br />(tal'vku 2016—)
 | Telefonkod = +7-49643-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Elektrogorsk''' ({{lang-ru|Электрого́рск}}) om [[Venäma]]n lidn da lidnümbrik [[Moskvan agj]]an pohjoižpäivnouzmas. Röunatab [[Pavlovskii Posadan lidnümbrik|Pavlovskii Posadan]] i [[Orehovo-Zujevon lidnümbrik|Orehovo-Zujevon]] lidnümbrikoidenke.

== Istorii ==
Eländpunktan aluz om pandud vll 1912−1914 kuti žilo udenno elektrostancijanno (nüg. Elektrogorskan GRES), radoi sijaližel [[turbaz|turbhal]]. Vn 1926 rahvahanlugemižes om kirjutadud kuti lidnanvuitte ''Elektroperedač''-žilo ({{lang-ru|Электропередача}}). Žilo sai lidnan statusad nügüdläiženke nimenke vn 1946 25. päiväl sulakud. GRES radab [[londuseline gaz|londuseližel gazal]] vspäi 1985. Lidn om erine lidnümbrik vspäi 2009.

Elektrogorsk šingotase elektrusen tehmižel GRES:an abul, kahtel zell'edheotandal i medicinižiden abutusiden tehmižel, sauvondmaterialiden pästandal (metalližed konstrukcijad, elektrolaudad, iknad, puižed apakod, trotuarine apakut, asfal't), sömtegimištol (kül'menzoittud sömtavarad, alkogolitomad jomad i marjasižed želed), mašinansauvomižel (avto- i aviakohenduzmašiništ, vilugoitimed), meblin i sen furnituran edheotandoil, mugažo voižimiden, himižreagentoiden i radsobiden tehmine om lidnas. Kaks' tedokeskust: keskuz AES:oiden varuitomudes i kivivoin ümbriradmižen institut.

== Geografijan andmused ==
Lidn sijadase 132 m ü.m.t. keskmäižel korktusel. Virk-jogi ({{lang-ru|Вы́рка}} 15 km pitte, [[Kläz'm]]an hura ližajogi) zavodiše lidnan ani suvipäivlaskmaižen röunan taga, kävutadas lidnan puhtastadud veziden vedhuzvaluks. Om uitoid lidnan pohjoižes. Matkad [[Vladimiran agj]]hasai om 5 km pohjoižpäivnouzmha orhal. Matkad [[Moskv]]hasai ([[Moskvan rengazavtote]]hesai) om 65 km päivlaskmha-suvipäivlaskmha. Lähembaižed lidnad oma [[Orehovo-Zujevo]] suvipäivnouzmha i [[Pavlovskii Posad]] suvipäivlaskmha.

''Elektrogorsk''-raudtestancii radab lidnan pohjoižapalas vspäi 1925, se om 17-kilometrižen sarakon Pavlovskii Posad-lidnaspäi lopstancijaks. Edel 1995. vot se oli kaidraižuižen raudteverkon zavodindaks. Toine om «14. km»-passažirplatform lidnan suviröunal. «Volg»-mante (M7-trass) mäneb 2 km suvhe lidnaspäi. Moskvan agjan sur' rengazavtote (A108-trass) ümbärdab lidnad 3 km pohjoižpäivnouzmha.

== Eläjad ==
Vl 1939 žilon ristitišt oli 12 370 eläjad, vl 1959 lidnan — 11 454 eläjad. Vn 2010 Venäman rahvahanlugemižen mödhe lidnan eläjiden lugu oli 22 480 ristutud. Kaikiš suremb ristitišt om 22..23 tuhad eläjid vspäi 2010 (23 085 rist. vl 2016).

Rahvahad (2010): [[venälaižed]] — 91,4%, [[uzbekad]] — 1,6%, [[ukrainalaižed]] — 1,3%, [[moldovalaižed]] — 1,2%, [[azerbaidžanlaižed]] — 1,0%, toižed rahvahad — 3,5%.

Professionaližen opendusen aluzkund om Pavlovskii Posadan tehnikuman filial.<ref>[http://www.ppteh.ru/20-kontakty/155-elektrogorskoe-obosoblennoe-strukturnoe-podrazdelenie.html Elektrogorskan filial Pavlovskii Posadan tehnikuman ''ppteh.ru''-saital.] {{ref-ru}}</ref>

== Galerei ==
<gallery mode="packed" heights="125px">
Elektrogorsk5.JPG|Elektrogorskan GRES i sen üks' vilugoitajiš uitoišpäi
Cв. Константина - panoramio.jpg|Ph. Konstantinan jumalanpert'<br />(vn 2009 nägu)
Dom Kultury Elektrogorsk.jpg|Kul'turkeskuz vl 2016
Elektrogorsk-station.jpg|''Elektrogorsk''-raudtestancijan sauvuz<br />(2009)
</gallery>

== Homaičendad ==
<references />

== Irdkosketused ==
* [http://elgorsk-adm.ru/ Lidnümbrikon tobmuden aluzkundoiden oficialine sait (''elgorsk-adm.ru'').] {{ref-ru}}
{{Commons|Category:Elektrogorsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
