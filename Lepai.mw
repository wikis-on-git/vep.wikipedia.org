{{Eländpunkt
 | Nimi = Lepai (Liepai)<br />Liepāja
 | Lidnanznam = Coat of Arms of Liepāja.svg
 | Flag = Flag of Liepāja.svg
 | Lidnanznam text = Lepajan lidnanznam
 | Flag text = Lepajan flag
 | Valdkund = Latvii
 | Eläjiden lugu = 76,513
 | Voz' = 2017
 | Pind = 60.37
 | Fail = Liepaja view.jpg
 | Pämez' = Janis Vilnitis<br />(kül'mku 2018—)
 | Telefonkod = +371-34
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Liepājas pilsētas dome 2000-07-09 - panoramio.jpg|thumb|left|250px|Lidnan Duman pert'.]]
'''Lepai''' vai '''Liepai''' ({{lang-lv|Liepāja}} [ˈliepaːja], {{lang-ru|Лиепая}}, {{lang-de|Libau}}), vll 1520−1917 '''Libav''', ende '''Liiv''', om lidn [[Latvii|Latvijan]] suvipäivlaskmas. Se om lidn tazovaldkundan alištusenke, koumanz' surtte eländpunkt valdkundas eläjiden lugun mödhe. Järed jädumatoi port om lidnas.

== Istorii ==
Kalanpüdajiden pen' ''Liiv-külä'' ({{lang-lv|Līva}}) mainitase ezmäižen kerdan vl 1253. Eländpunkt sai lidnan oiktusid vl 1625, mainitase nügüdläiženke nimenke vspäi 1649. Vl 1919 Lepai kändihe Latvijan pordaigaližen pälidnan kudeks kuks.

Tekstil'tegimišt da sömtegimišt (kalan ümbriradmine) oma Lepajan ižandusen päsarakoikš.

== Geografijan andmused ==
Lidn sijadase [[Baltijan meri|Baltijan meren]] randištol da [[Lepai (järv)|Lepai-järven]] pohjoižrandoil. Kaikenaigaine meribriz puhub lidnas. Matkad [[Rig]]hasai om 195 km päivnouzmha orhal vai 216 km avtotedme. Lähembaižed lidnad oma päivnouzmpoles: [[Grobin']] (11 km Lepain keskusespäi) i [[Durbe]] (26 km Lepain keskusespäi).

Torguindkanal ({{lang-lv|Tirdzniecības kanāls}}) ühtenzoitab järved merenke da jagab lidnad pohjoižpalaha (Uz' lidn, {{lang-lv|Jaunliepāja}}) da suvipalaha (Vanh lidn, {{lang-lv|Vecliepāja}}). Lidn mülüb statistižhe [[Kurzeme]]-regionha.

== Eläjad ==
Vl 1914 eläjiden lugu oli 94 tuhad ristituid. Kaikiš suremb ristitišt oli 114 950 eläjid vl 1991. Vn 2011 Latvijan rahvahanlugemižen mödhe eläjiden lugu oli 82 965 ristitud.

Rahvahad (vl 2017, 76 513 rist., enamba 1%): [[latvijalaižed]] — 55,7%, [[venälaižed|venänikad]] — 30,0%, [[ukrainalaižed]] — 4,8%, [[vaugedvenälaižed]] — 3,2%, [[litvalaižed]] — 3,0%, [[pol'šanmalaižed]] — 1,0%, toižed rahvahad — 2,3%.

Uldis Sesks radoi lidnan edeližen pämehen vll 1997−2018.

== Transport ==
Avtobusad, tramvaid, maršruttaksid da taksid oma kundaližtransportaks lidnas.

Rahvahidenkeskeine civiline Lepai-lendimport (''LPX'', {{lang-lv|Starptautiskā lidosta "Liepāja"}}, 9 tuh. passažiroid vl 2018) sijadase 5 km päivnouzmha lidnan keskusespäi, tehtas reisid [[Rig]]hasai da čarterreisid Pohjoižen Evropan pälidnoihe.

== Irdkosketused ==
* [http://www.liepaja.lv/ Lidnan tobmuden oficialine portal (''liepaja.lv'').] {{ref-lv}} {{ref-en}} {{ref-de}} {{ref-ru}}
{{Commons|Category:Liepāja}}

[[Kategorii:Lepai| ]]
[[Kategorii:Latvijan lidnad]]
[[Kategorii:Eländpunktad kirjamišton mödhe]]
[[Kategorii:Latvijan lidnad tazovaldkundan alištusenke]]
