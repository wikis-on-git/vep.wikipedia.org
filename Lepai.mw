{{Eländpunkt
 | Nimi = Lepai (Liepai)<br />Liepāja
 | Lidnanznam = Coat of Arms of Liepāja.svg
 | Flag = Flag of Liepāja.svg
 | Lidnanznam text = Lepajan lidnanznam
 | Flag text = Lepajan flag
 | Valdkund = Latvii
 | Eläjiden lugu = 76,513
 | Voz' = 2017
 | Pind = 60.37
 | Fail = Liepaja view.jpg
 | Pämez' = Uldis Sesks (1997—)
 | Telefonkod = +371-34
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Liepājas pilsētas dome 2000-07-09 - panoramio.jpg|thumb|left|250px|Lidnan Duman pert'.]]
'''Lepai''' vai '''Liepai''' ({{lang-lv|Liepāja}} [ˈliepaːja], {{lang-ru|Лиепая}}, {{lang-de|Libau}}), vll 1520-1917 '''Libav''', ende '''Liiv''', om lidn (vspäi 1625) [[Latvii|Latvijan]] suvipäivlaskmas. Se om lidn tazovaldkundan alištusenke, koumanz' surtte eländpunkt valdkundas. Järed jädumatoi port om lidnas.

== Istorii ==
Kalanpüdajiden pen' ''Liiv-külä'' ({{lang-lv|Līva}}) mainitase ezmäižen kerdan vl 1253. Eländpunkt sai lidnan oiktusid vl 1625, mainitase nügüdläiženke nimenke vspäi 1649. Vl 1919 Lepai tegihe Latvijan pordaigaližen pälidnan kudeks kuks.

== Geografijan andmused ==
Lidn seižub [[Baltijan meri|Baltijan meren]] randištol da [[Lepai (järv)|Lepai-järven]] pohjoižrandoil. Kaikenaigaine meribriz puhub lidnas. Matkad [[Rig]]hasai om 195 km päivnouzmha orhal vai 216 km avtotedme. Lähembaižed lidnad oma päivnouzmpoles: [[Grobin']] (11 km Lepain keskusespäi) i [[Durbe]] (26 km Lepain keskusespäi).

Torguindkanal ({{lang-lv|Tirdzniecības kanāls}}) ühtenzoitab järved merenke da jagab lidnad pohjoižpalaha (Uz' lidn, {{lang-lv|Jaunliepāja}}) da suvipalaha (Vanh lidn, {{lang-lv|Vecliepāja}}). Lidn om ümbärtud statistižel [[Kurzeme]]-regional.

== Eläjad ==
Vl 1914 eläjiden lugu oli 94 tuhad ristituid. Kaikiš suremb ristitišt oli vl 1991 — 114 950 eläjid. Vn 2011 Latvijan rahvahanlugemižen mödhe eläjiden lugu oli 82 965 ristitud.

Rahvahad (vl 2017, 76 513 rist., enamba 1%): [[latvijalaižed]] — 55,7%, [[venälaižed|venänikad]] — 30,0%, [[ukrainalaižed]] — 4,8%, [[vaugedvenälaižed]] — 3,2%, [[litvalaižed]] — 3,0%, [[pol'šanmalaižed]] — 1,0%, toižed rahvahad — 2,3%.

== Ižanduz da transport ==
Tekstil'tegimišt da sömtegimišt (kalan ümbriradmine) oma ižandusen päsarakoikš.

Avtobusad, tramvaid, maršruttaksid da taksid oma kundaližtransportaks lidnas. Rahvahidenkeskeine civiline Lepai-lendimport (''LPX'', {{lang-lv|Starptautiskā lidosta "Liepāja"}}) sijadase 5 km päivnouzmha lidnan keskusespäi, tehtas reisid [[Rig]]hasai da čarterreisid Pohjoižen Evropan pälidnoihe.

== Irdkosketused ==
* [http://www.liepaja.lv/ Lidnan tobmuden oficialine portal (''liepaja.lv'').] {{ref-lv}} {{ref-en}} {{ref-de}} {{ref-ru}}
{{Commons|Category:Liepāja}}

{{stub}}
[[Kategorii:Lepai| ]]
[[Kategorii:Latvijan lidnad]]
[[Kategorii:Eländpunktad kirjamišton mödhe]]
[[Kategorii:Latvijan lidnad tazovaldkundan alištusenke]]
