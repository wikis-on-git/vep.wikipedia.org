{{Eländpunkt
 | Nimi = Sudogd<br />Судогда
 | Lidnanznam = Coat of Arms of Sudogda (Vladimir oblast) (1781).png
 | Flag = 
 | Lidnanznam text = Sudogdan lidnanznam
 | Flag text = 
 | Valdkund = Venäma
 | Eläjiden lugu = 10,527
 | Voz' = 2017
 | Pind = 12.41
 | Fail = Sudogda-zentr-1.jpg
 | Pämez' = Natal'ja Teplova<br />(reduku 2016—)
 | Telefonkod = +7-49235-xx-xxx
 | Avtokod = 33
 | Aigvö = [[UTC]]+3 ([[MSK]]+0)
}}
'''Sudogd''' ({{lang-ru|Судогда}}) om [[Venäma]]n lidn da lidnankund [[Vladimiran agj]]an keskuses. Se om [[Sudogdan rajon]]an administrativine keskuz da üks'jäine lidn.

== Istorii ==
Eländpunkt mainitase ezmäižen kerdan vl 1552 kuti ''Jamskai-slabad'' ({{lang-ru|Ямская слобода}}). 17. voz'sadal — ''Sudogodskai-slabad'', nimitadud jogen mödhe. Se sai lidnan statusad vl 1778 nügüdläiženke nimenke. Lujad lämoipalod oliba lidnas vozil 1806 (pertid da jumalanpertid puspäi paloiba lophu) i 1838. Vl 1879 sauvoihe [[pölvaz|pölvhan]] kuidfabrikad, vl 1897 — butulktegint.

Sudogdan ižandusen päsarakod oma sauvondmaterialiden pästand ([[stökolkuid|stökol-]] da [[bazal'tkuid]], katuzlehtesed, tehnižed kanghad) i [[stökolplastik]]an pästand, mugažo omblendfabrik radab.

== Geografijan andmused ==
Lidn sijadase Sudogd-jogen randal ([[Kläz'm]]an oiged ližajogi, [[Volg]]an bassein), 100 m keskmäižel korktusel valdmeren pindan päl. Matkad [[Vladimir (lidn)|Vladimirhasai]] om 40 km lodeheze. Istorine keskuz sijadase Sudogdan hural randal, uded fartalad — oiktal randpolel. «Vladimir — [[Murom]]»-avtote ümbärdab lidnad pohjoižespäi.

Sudogd om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 11 848 ristitud. Kaikiš suremb ristitišt oli enamba 14 tuhad eläjid vozil 1989−2001. [[Ortodoksine hristanuskond|Ortodoksižen hristanuskondan]] kaks' pühäpertid om olmas lidnas: ph. Jekaterinan päjumalanpert' (1806−1814, udessündutadud vll 1891, 1999−2013) i Aleksandr Nevskijan jumalanpert' (1870).

== Transport ==
Reisavtobusad ühtenzoittas lidnad lähižidenke eländpunktoidenke.

== Irdkosketused ==
* [http://www.sudogdagorod.ru/ Lidnan sijaližen tobmuden aluzkundoiden oficialine sait (''sudogdagorod.ru'').] {{ref-ru}}
{{Commons|Category:Sudogda}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Sudogdan rajon|*]]
