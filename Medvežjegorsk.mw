{{Eländpunkt
 | Nimi = Medvežjegorsk<br />Медвежьегорск <small>(ven.)</small><br />Karhumägi <small>(karj.)</small><br />Karhumäki <small>(suom.)</small>
 | Lidnanznam = Герб Медвежьегорского муниципального образования.jpg
 | Flag = 
 | Lidnanznam text = Medvežjegorskan lidnanznam
 | Flag text = 
 | Valdkund = Venäma
 | Eläjiden lugu = 14,340
 | Voz' = 2018
 | Pind = 14
 | Fail = Medvezhyegorsk View 008 2357.jpg
 | Pämez' = Aleksei Molčanov<br />(2013—)
 | Telefonkod = +7-81434-xx-xxx
 | Avtokod = 10
 | Aigvö = [[UTC]]+3 (MSK+0)
}}
'''Medvežjegorsk''' ({{lang-ru|Медвежьегорск}}, [[karjalan kel'|karj]].: ''Karhumägi'', {{lang-fi|Karhumäki}}) om [[Venäma]]n lidn [[Karjalan Tazovaldkund]]an keskuzpalas. Se om [[Medvežjegorskan rajon]]an administrativine keskuz da üks'jäine lidn, mugažo [[Änižentagaine|Änižentagaižen]] znamasine keskuz. Rajonan ristitišton pol' eläb lidnas.

== Istorii ==
Eländpunktan aluz om pandud vl 1916 kuti ''žilo Medvežja Gor-raudtestancijanno'' ({{lang-ru|Медвежья Гора}}) udel [[Piter]] — [[Murmansk]] raudtel. Stancijan nimi om mugoi-žo nügüd'. Vozil 1930−1933 žilo oli [[Vaugedmeren-Baltijanmeren vezite]]n sauvondan ohjastuzkeskusen i kazvoi lujas. Veziten ohjastuzkeskuz sijadase täs nügüd'-ki. Vl 1938 Medvežja Gor-radnikžilo sai lidnan statusad nügüdläiženke nimenke.

Medvežjegorskan ižandusen päsarakod oma mecan ümbriradmine i laivansauvomine. Mugažo šebin'tegim, leib- da maidtegimed, jogiport i raudten depo ratas lidnas.

== Geografijan andmused ==
Lidn sijadase rajonan keskuses, seižub [[Änine|Änižen]] pohjoižel randal, 30 m keskmäižel korktusel valdmeren pindan päl. Kukhad ümbärtas lidnad. Matkad [[Petroskoi]]hesai om 152 km suvhe.

Klimat om [[ven vö|ven]] meren pirdoidenke.

Vičk-žilo da Pergub-stancii mülüdas lidnankundha (om sätud vl 2004) Medvežjegorskan ližaks, niiden ühthine ristitišt oli 216 eläjad vl 2016.

== Tobmuz ==
Järgenduseližed valičendad lidnankundan Nevondkundha ({{lang-ru|Совет поселения}}) oliba vn 2013 8. päiväl sügüz'kud (koumanz' kucund). Kaik rahvaz valičeb sen 15 ezitajid videks vodeks. Administracijan pämez' radab lidnankundan pämeheks.

== Eläjad da transport ==
Vl 1939 lidnan eläjiden lugu oli 12 108 ristitud. Kaikiš suremb ristitišt oli 20 373 eläjad vl 1989. Vn 2010 kaiken Venäman rahvahanlugemižen mödhe eläjiden lugu oli 15 533 ristitud.

Avtobusad oma kundaližeks transportaks lidnan südäimes. Kol-avtote (R-21, mülüb E105-avtotehe) mäneb läz lidnad päivlaskmpolel. Lidn om federaližen A-119-avtoten loppunkt ([[Vologd]] — Medvežjegorsk).

== Galerei ==
<gallery mode="packed" heights="125px">
Медвежьегорск, ул.Дзержинского 22.jpg|Lidnankundan administracii, torguindkeskuz i Vaugedmeren-Änižen südäiveziteiden ohjandusen adivpert' (2020)
Медвежьегорск, НКВД БелБалтЛага.jpg|Vaugedmeren-Änižen südäiveziteiden administracii (2015, ende NKVD:n BelBaltLag:an kontor)
Межвежьегорская РЭБ.jpg|Laivišton kohenduzbaz (2016)
Medvezhyegorsk HouseCulture 008 2796.jpg|Kul'turkeskuz (2019)
MedvezhyaGoraStation 008 2561.jpg|Medvežja Gor-päraudtestancijan sauvuz da sen ümbrišt vl 2019
</gallery>

== Homaičendad ==
<references />

== Irdkosketused ==
* [http://www.admmedgora.ru/ Medvežjegorskan lidnankundan oficialine sait (''admmedgora.ru'').] {{ref-ru}}
* [http://www.medgora.ru/ Medvežjegorskan lidnankundan informacine sait (''medgora.ru'').] {{ref-ru}}
{{Commons|Category:Medvezhyegorsk}}

{{Karjalan Tazovaldkundan lidnad}}

[[Kategorii:Medvežjegorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Medvežjegorskan rajon|*]]
[[Kategorii:Änine]]
