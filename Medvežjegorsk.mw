{{Eländpunkt
 | Nimi = Medvežjegorsk<br />Медвежьегорск <small>(ven.)</small><br />Karhumägi <small>(karj.)</small><br />Karhumäki <small>(suom.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 14,520
 | Voz' = 2016
 | Pind = 
 | Fail = Medvezhya Gora station at winter.jpg
 | Pämez' = Aleksei Molčanov (2013-)
 | Telefonkod = +7-81434
 | Avtokod = 10
 | Aigvö = [[UTC]]+3 (MSK+0)
}}
'''Medvežjegorsk''' ([[venän kel'|ven]].: ''Медвежьегорск'', [[karjalan kel'|karj]].: ''Karhumägi'', [[suomen kel'|suom]].: ''Karhumäki'') om [[Venäma]]n lidn [[Karjalan Tazovaldkund]]an keskuzpalas. Se om [[Medvežjegorskan rajon]]an administrativine keskuz da üks'jäine lidn, mugažo [[Änižentagaine|Änižentagaižen]] znamasine keskuz. Rajonan ristitišton pol' eläb lidnas.

== Istorii ==
Lidnan aluz om pandud vl 1916 kuti ''žilo Medvežja Gor-raudtestancijanno'' (ven. ''Медвежья Гора'') udel [[Piter]] — [[Murmansk]] raudtel. Stancijan nimi om mugoi-žo nügüd'. Vozil 1930-1933 žilo oli [[Vaugedmeren-Baltijanmeren vezite]]n sauvondan ohjastuzkeskusen i kazvoi lujas. Veziten ohjastuzkeskuz sijadase täs nügüd'-ki. Vl 1938 Medvežja Gor-radnikžilo sai lidnan statusad nügüdläižen nimenke.

== Geografijan andmused ==
[[Fail:Medvezhyegorsk satellite view color.png|thumb|left|250px|Medvežjegorskan fotokuva kaimdajaspäi.]]
Lidn sijadase rajonan keskuses, seižub [[Änine|Änižen]] pohjoižel randal, 30 m keskkorktusel valdmeren pindan päl. Kukhad ümbärtas lidnad. Matkad [[Petroskoi]]hesai om 152 km suvhe. Klimat om [[ven vö|ven]] meren pirdoidenke.

Vičk-žilo da Pergub-stancii mugažo mülüdas Medvežjegorskan lidnankundha (om sätud vl 2004), niiden ühthine ristitišt om 216 eläjad vl 2016.

== Tobmuz ==
Järgenduseližed valičendad lidnankundan Nevondkundha (ven.: ''Совет поселения'') oliba vl 2013 sügüz'kun 8. päivän (koumanz' kucund). Kaik rahvaz valičeb sen 15 ezitajid videks vodeks.

Administracijan pämez' radab lidnankundan pämeheks. Lidnankundan pämehen edelstrokuižed valičendad lindäs vn 2016 sügüz'kus.

== Eläjad ==
Vl 1939 lidnan eläjiden lugu oli 12 108 ristitud. Kaikiš suremb ristitišt oli vl 1989 — 20 373 eläjad. Vn 2010 kaiken Venäman rahvahanlugemižen mödhe eläjiden lugu oli 15 533 ristitud.

== Ižanduz ==
Ižandusen päsarakod oma mecan ümbriradmine i laivansauvomine. Mugažo šebin'tegim, leib- da maidtegimed, jogiport i raudten depo oma lidnas.

Kol-avtote (M18, vspäi 2018 Р-21, mülüb E105-avtotehe) mäneb läz lidnad päivlaskmpolel. Lidn om federaližen A-119-avtoten loppunkt ([[Vologd]] — Medvežjegorsk).

Avtobusad oma kundaližeks transportaks lidnan südäimes.

== Homaičendad ==
<references />

== Irdkosketused ==
* [http://www.admmedgora.ru/ Medvežjegorsk-lidnankundan oficialine sait.] {{ref-ru}}
* [http://www.medgora.ru/ Medvežjegorsk-lidnankundan informacine sait.] {{ref-ru}}
{{Commons|Category:Medvezhyegorsk}}

{{Karjalan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
