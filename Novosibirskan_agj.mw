{{Venälaižen Federacijan subjekt
|Nimi           = Novosibirskan agj
|Venälaine nimi = Новосибирская область
|Flag           = [[Fail:Flag of Novosibirsk oblast.svg|150px|Novosibirskan agjan flag]]
|FSCoA          = [[Fail:Coat of arms of Novosibirsk oblast.svg|110px|Novosibirskan agjan znam]]
|FlagLnk        = Novosibirskan agjan flag
|CoALnk         = Novosibirskan agjan znam
|FSMap          = [[Fail:Map of Russia - Novosibirsk Oblast.svg|300px]]
|FSCtrWhat      = Pälidn
|FSCtrNm        = [[Novosibirsk]]
|AreaRnk        = 19
|TotArea        = 177756
|WaterPrcnt     = 4.31
|PopRnk         = 16
|Eläjiden lugu  = 2,788,849
|PopCtDate      = 2018
|PopDens        = 15.69
|GDPRnk         = 16
|GDP            = 1084,6
|GDPCtDate      = 2016
|GDP(PPP)       = 391,4
|FedDistrNm     = Sibirin
|EcRegNm        = Päivlaskmaižen Sibirin
|OfLangs        = [[venäkel']]
|HeadTtl        = Gubernator
|HeadNm         = [[Travnikov Andrei|Andrei Travnikov]]<br />''(velgusentäutai)''
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Šimkiv Andrei|Andrei Šimkiv]]
|FSAnthem       = 
|Domain         = 
|CadNo          = 54, 154
|MSK            = [[UTC]]+6 ([[MSK]]+3)
}}
'''Novosibirskan agj''' ({{lang-ru|Новосибирская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Agjan pälidn da kaikiš suremb lidn om [[Novosibirsk]].

== Keled ==
Valdkundkel' om üks'jäine — [[venäkel']].

== Istorii ==
Novosibirskan agj om olmas vs 1937 sügüz'kun 28. päiväspäi.

Novosibirskan agjan Päkäskuz<ref>[http://constitution.garant.ru/region/ustav_novosib/ Novosibirskan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2005 18. päiväl sulakud da om väges nügüd' äiluguižidenke vajehtusidenke. Se vajehti endišt Päkäskust, kudamb oli vahvištadud vn 1996 5. päiväl sulakud.

== Geografijan andmused ==
[[Fail:Relief Map of Novosibirsk Oblast.png|thumb|left|250px|Novosibirskan agjan reljefan kart.]]
Agj röunatab [[Kemerovon agj]]anke päivnouzmas, [[Altajan rand]]anke suves, [[Kazahstan]]anke suvipäivlaskmas, [[Omskan agj]]anke päivlaskmas, [[Tomskan agj]]anke pohjoižes. Novosibirskan agj om valdmererandatoi.

Pind om 177 756 km², sidä kesken [[mec]] otab nelländest (44 900 km²). Agj mülüb mecan, mecstepin da stepin zonha. [[Vasüganan so]] otab agjan pohjoižpolen. Znamasižed joged oma [[Ob' (jogi)|Ob']], [[Om']] ([[Irtiš]]an ližajogi) da [[Karasuk]]. Kaikiš järedamb reskvezišt om ratud [[Novosibirskan vezivaradim]], solakaz vezišt — [[Čani]]-järv.

Reljef om tazo tobjimalaz. Obin oiged rand om kukhikahan [[Salairan kräž]]an pala — amuižed mäged agjan päivnouzmas, agjan kaikiš korktemb nimetoi čokkoim sijadase sigä (502 m).

Klimat om kontinentaline. Heinkun keskmäine lämuz om +18..+20 C°, vilukun lämuz om −16 C° suves da −20 C° pohjoižes. Paneb sadegid 425 mm vodes, tal'vel oleleb niid vähemba.

Londuseližed varad oma [[kivihil']], [[kivivoi]], [[turbaz]], [[titan (himine element)|titan]], [[cirkonii]], [[kuld]], [[sauvondmaterialad]] ([[mramor]], [[savi|saved]], [[lete|letked]]), [[vezi|reskvezi]], [[gidroenergii]].

== Tobmuz ==
[[Fail:Крайисполком (Дом Советов).JPG|thumb|right|250px|Agjan Ohjastusen ištundsija [[Novosibirsk]]as.]]
Agjan pämez' nimitase gubernatoraks. [[Travnikov Andrei|Andrei Travnikov]] tegeb gubernatoran velgusidme vs 2017 redukun 6. päiväspäi. Kaik rahvaz änestab händast videks vodeks, ei sa enamba kaht strokud jäl'geten. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks' ezmäine varagubernator, kaks' muite varagubernatorad, üks' ezmäine Ohjastusen varaezimez', nell' Ohjastusen muite varaezimest, mugažo Gubernatoran da Ohjastusen Administracii oma hänele abhu.

Novosibirskan agjan üks'kodine parlament om Käskusenandai Suim. Kaik rahvaz valičeb sen 76 ezitajad videks vodeks. [[Šimkiv Andrei|Andrei Šimkiv]] radab Käskusenandajan Suiman ezimeheks vs 2015 sügüz'kun 29. päiväspäi.

Radonoigendai tobmuz om Novosibirskan agjan Ohjastuz. Agjan ministrused, departamentad, ohjandused da inspekcijad alištudas Ohjastusele.

Vn 2014 14. päiväl sügüz'kud valitihe gubernatorad jäl'gmäižen kerdan, enzne [[Gorodeckii Vladimir|Vladimir Gorodeckii]]-gubernator sai vägestust ezmäižel tural (64,97% änid). Käskusenandajan Suiman ühtnijoiden järgenduseližed valičendad oliba vn 2015 13. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 2 665 911 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kahesanz' eläi kümnespäi om lidnalaine.

Kaik om [[Novosibirskan agjan lidnad|nell'toštkümne lidnad]] agjas da 17 lidnanvuittušt žilod. Toižed järedad lidnad (enamba 50 tuh. ristituid, surembaspäi penembha) oma [[Berdsk]] i [[Iskitim]]. Vl 2017 kaik om 21 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 88,7%, [[saksalaižed]] — 1,2%, [[totarlaižed]] — 0,9%, [[ukrainalaižed]] — 0,8%, [[uzbekalaižed]] — 0,5%, [[kazahlaižed]] — 0,4%, [[tadžikalaižed]] — 0,4%, [[armenijalaižed]] — 0,4%, toižed rahvahad — 2,0%, rahvahuden ozutandata — 4,7%.

== Homaičendad ==
<references />

== Irdkosketused ==
* [http://www.nso.ru/ Novosibirskan agjan gubernatoran da Ohjastusen oficialine portal (''nso.ru'').] {{ref-ru}}
* [http://zsnso.ru/ Novosibirskan agjan Käskusenandajan Suiman oficialine sait (''zsnso.ru'').] {{ref-ru}} {{ref-en}}

{{Novosibirskan agjan lidnad}}
{{Venälaižen Federacijan subjektad}}

[[Kategorii:Novosibirskan agj| ]]
