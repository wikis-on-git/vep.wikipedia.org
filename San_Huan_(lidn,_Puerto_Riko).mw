{{10000}}
{{Eländpunkt
 | Nimi = San Huan<br />San Juan Bautista <small>(isp.)</small><br />San Juan <small>(angl.)</small>
 | Lidnanznam = San Juan Seal.jpg
 | Flag = Flag of San Juan.jpg
 | Lidnanznam text = San Huanan lidnanznam
 | Flag text = San Huanan flag
 | Valdkund = Amerikan Ühtenzoittud Valdkundad
 | Eläjiden lugu = 395,326
 | Voz' = 2010
 | Pind = 199.2
 | Fail = SanJuanPRC11.png
 | Pämez' = [[Karmen Julin Kruz Soto]]<br />(2013—)
 | Telefonkod = +1-787. 939
 | Aigvö = [[UTC]]-4
}}
'''San Huan''' ({{lang-es|San Juan Bautista}}, ''San Juan'' [saŋ ˈxwan] «[[Joann-valatoitai]]», {{lang-en|San Juan}} [ˌsæn ˈhwɑːn]) om [[Amerikan Ühtenzoittud Valdkundad|AÜV:oiden]] [[Puerto Riko]]-territorijan pälidn, sen kaikiš suremb lidn. Vl 2010 läz 2,3 mln ristituid elädas lidnan aglomeracijas. San Juan om konurbacijas [[Karolin (Puerto Riko)|Karolinanke]] päivnouzmas, [[Kaguas]]anke suves da [[Gvainabo]]nke päivlaskmas.

Lidn om Puerto Rikon tegimišton, rahaazjoiden da turizman päkeskuz.

== Istorii ==
Vl 1521 ispanižed kolonizirujad paniba lidnan alust, eziauguižikš ''Ciudad de Puerto Rico''-nimenke («sal'hekahan portan lidn»). Se om kahtenz' lidn Amerikas aigan mödhe, kudamban alust evropalaižed paniba, [[Santo Domingo]]n jäl'ghe. Ujuden vedihe [[kuld]]ad da [[hobed]]ad portan kal't.

Vspäi 1898 San Huan kändihe amerikaižeks lidnaks Ispaniž-Amerikaižen sodan jäl'ghe.

== Geografijan andmused ==
San Huan sijadase [[Puerto Riko (sar')|Puerto Riko]]-saren pohjoižel randal. Lidnan pind om 199 km², sidä kesken ma otab 124 km², vezi — 75 km² (37,8%). San Huan seižub [[Atlantine valdmeri|Atlantižen valdmeren]] randal 8 metrad ü.m.t. keskmäižel korktusel. Ühtennimine merilaht da kaks' lagunad (Kondado da San Hose) oma olmas lidnas.

Klimat om meren [[tropine vö|tropine]], räk da neps. Keskmäine lämuz om +25..+28 C° vodes läbi. Paneb sadegid 1434 mm vodes, kaikiš kuiv pord om uhoku-keväz'ku (111 mm kaikes pordos), kaikiš märgad oma semendku da kül'mku (150..160 mm kus).

San Huan alajagase 18 administrativižeks ümbrikoks (isp. ''barrio'', angl. ''district'').

== Transport ==
Avtobusad, ehtatimed da kebnmetro oma kundaližeks transportaks lidnan südäimes.

Rahvahidenkeskeine soda- da civiline «Luis Munjos Marin»-lendimport (''SJU'') sijadase 13 kilometras suvipäivnouzmha lidnan amuižes keskusespäi. Sišpäi tehtas reisid [[AÜV|AÜV:oihe]], Kariban meren toižihe sarihe, [[Suviamerik]]an pohjoižhe, [[Kanad]]ha da [[Päivlaskmaine Evrop|Päivlaskmaižen Evropan]] maihe.

== Homaičendad ==
<references />

== Irdkosketused ==
* [http://www.sanjuan.pr/ ''San Juan Ciudad Patria'' — San Huan-lidnan ohjastusen oficialine sait (''sanjuan.pr'').] {{ref-es}} {{ref-en}}

[[Kategorii:San Huan (Puerto Riko)| ]]
[[Kategorii:Puerto Rikon lidnad]]
[[Kategorii:Eländpunktad kirjamišton mödhe]]
[[Kategorii:Puerto Riko|*]]
