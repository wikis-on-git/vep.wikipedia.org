{{Venälaižen Federacijan subjekt
|Nimi           = Omskan agj
|Venälaine nimi = Омская область
|Flag           = [[Fail:Flag of Omsk Oblast.svg|150px|Omskan agjan flag]]
|FSCoA          = [[Fail:Coat of arms of Omsk Oblast.svg|110px|Omskan agjan znam]]
|FlagLnk        = Omskan agjan flag
|CoALnk         = Omskan agjan znam
|FSMap          = [[Fail:Map of Russia - Omsk Oblast.svg|300px]]
|FSCtrWhat      = Pälidn
|FSCtrNm        = [[Omsk]]
|AreaRnk        = 28
|TotArea        = 141140
|WaterPrcnt     = 0.8
|PopRnk         = 25
|Eläjiden lugu  = 1,978,183
|PopCtDate      = 2015
|PopDens        = 14.02
|GDP            = 
|GDPCtDate      =
|GDP(PPP)       = 
|FedDistrNm     = Sibirin
|EcRegNm        = Päivlaskmaiž-Sibirine
|OfLangs        = [[venäkel']]
|HeadTtl        = Gubernator
|HeadNm         = [[Nazarov Viktor|Viktor Nazarov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Varnavskii Vladimir|Vladimir Varnavskii]]
|FSAnthem       = 
|Domain         = 
|CadNo          = 55
|MSK            = [[UTC]]+6 ([[MSK]]+3)
}}
'''Omskan agj''' ([[venäkel'|ven]].: ''Омская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Agjan administrativine keskuz da surembaine lidn om [[Omsk]] (agjan ristitišton enamba pol't).

== Keled ==
Valdkundkel' om üks'jäine — [[venäkel']].

== Istorii ==
Omskan agj om olmas vl 1934 tal'vkun 7. päivälpäi.

Omskan agjan Päkäskuz<ref>[http://constitution.garant.ru/region/ustav_omsk/ Omskan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1995 tal'vkun 26. päiväl Käskusenandajan Suiman ühtnijoil da om väges nügüd' äiluguižiden vajehtusidenke.

== Geografijan andmused ==
[[Fail:Omsk Oblast relief.png|thumb|left|250px|Omskan agjan reljefan kart.]]
Omskan agj sijadase [[Sibir'|Sibirin]] suvipäivlaskmas, [[Päivlaskmaine Sibirin alangišt|Päivlaskmaižen Sibirin alangišton]] suvipoles.

Agjal om röunoid [[Tomskan agj]]anke pohjoižpäivnouzmas, [[Novosibirskan agj]]anke päivnouzmas, [[Kazahstan]]anke suves da suvipäivlaskmas (sen [[Pavlodaran agj|Pavlodaran]] da [[Pohjoižkazahstanan agj|Pohjoižkazahstanan]] agjoidenke), [[Tümenin agj]]anke päivlaskmas da pohjoižes. Omskan agj om mererandatoi.

Pind om 141 140 km², sidä kesken [[mec]] otab 15-25% agjan pohjoižes, 7% agjan suves. Agjan territorii mülüb sodunuden taigan, mecan, mecstepin da stepin zonoihe. Kaikiš pit'kemb jogi om [[Irtiš]] sen ližajogidenke ([[Išim (jogi)|Išim]], [[Ominjogi]], [[Ošanjogi]] da [[Tar (Irtišan ližajogi)|Taranjogi]]). Surembaižed järved oma reskveden Krutinkan Sured järved ([[Saltaim]], [[Tenis]] da [[Ik (järv)|Ik]]) 335 km² ühthižen pindanke.

Reljef om tazo. Kaikiš korktemb čokkoim (150 m) om nimetoi, se sijadase agjan keskuses. Madalambaine om Irtiš-jogen kendäk agjan lodehližel röunal (41 m).

Klimat om terav kontinentaline. Heinkun keskmäine lämuz om +17...+19°C, vilukun kesklämuz om -19...-20°C. Paneb sadegid 400-500 mm vodes agjan pohjoižes. Stepiš paneb 250-300 mm, sen ližaks lujad tulleid kuivatas mahusen, letetorokad oleldas.

Londuseližed varad oma [[kivivoi]], [[londuseline gaz]], [[bur hil']], [[turbaz]], [[raud|raudkivend]], [[cirkonii]], [[sauvondmaterialad]] ([[savi|saved]], [[lete|letked]]), [[keitandsol]], [[Glauberan sol]], [[reskvezi]], [[mustma]]<ref>[http://www.omskportal.ru/ru/government/generalInfo/naturRes.html Omskan agjan londuseližed varad. — Omskportal.ru.] {{ref-ru}}</ref>.

== Tobmuz ==
[[Fail:Omsk-government-seat-2-september-2010.jpg|thumb|right|250px|Agjan gubernatoran da Ohjastusen ištundsija [[Omsk]]as.]]
Agjan pämez' nimitase gubernatoraks. [[Nazarov Viktor|Viktor Nazarov]] radab gubernatoran vs 2012 semendkun 30. päiväspäi. Kaik rahvaz valičeb händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks' ezmäine Ohjastusen varaezimez' da nell' Ohjastusen muite varaezimest oma hänele abhu.

Omskan agjan üks'kodine parlament om Käskusenandai Suim. Kaik rahvaz valičeb sen 44 ezitajad videks vodeks. [[Varnavskii Vladimir|Vladimir Varnavskii]] radab Käskusenandajan Suiman ezimeheks vs 1994 sulakun 12. päiväspäi videnden strokun jäl'geten.

Radonoigendai tobmuz om Omskan agjan Ohjastuz. Agjan ministrused, päohjandused, inspekcijad da üks' laudkund alištudas Ohjastusele.

Järgvaličendad Käskusenandajha Suimha oliba vl 2011 tal'vkun 4. päiväl. Gubernatoran järgvaličendad oliba vl 2015 sügüz'kun 13. päiväl, [[Nazarov Viktor|nügüdläine gubernator]] sai vägestust ezmäižes turas (53,99%) da radab kahtenden strokun.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 977 665 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 lidnalaižiden eläjiden pala om 72,17%.

Agjas om [[Omskan agjan lidnad|kuz' lidnad]] da 21 lidnanvuittušt žilod. Toižid surid lidnoid ei ole. Vl 2015 kaik om 11 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (83,3%), [[kazahlaižed]] (4,0%), [[ukrainalaižed]] (2,6%), [[saksalaižed]] (2,5%), [[totarlaižed]] (2,1%), [[armenijalaižed]] (0,4%), toižed — 2,2%, rahvahuden ozutandata — 2,9%.

== Homaičendad ==
<references />

== Irdkosketused ==
* [http://www.gubernator.omskportal.ru/ Omskan agjan gubernatoran oficialine sait.] {{ref-ru}}
* [http://www.omskportal.ru/ Omskan agjan gubernatoran da Ohjastusen oficialine portal.] {{ref-ru}}
* [http://www.omsk-parlament.ru/ Omskan agjan Käskusenandajan Suiman oficialine sait.] {{ref-ru}}

{{Omskan agjan lidnad}}
{{Venälaižen Federacijan subjektad}}

[[Kategorii:Omskan agj| ]]
