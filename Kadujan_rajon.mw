{{Rajon
| Nimi          = Kadujan rajon<br />Кадуйский район
| Znam          = Coat of Arms of Kadui rayon (Vologda oblast).png
| Flag          = Flag of Kadui rayon (Vologda oblast).png
| Znam text     = 
| Flag text     = 
| Valdkund      = Venäma
| Pälidn        = Kadui
| Eläjiden lugu = 16,997
| Year          = 2015
| Pind          = 3,262.62
| Map           = Vologda-Oblast-Kadui.png
| Map width     =
}}
'''Kadujan rajon''' ([[venäkel'|ven.]]: ''Кадуйский район'') om [[rajon]] [[Vologdan agj]]as.

Administrativine keskuz om [[Kadui]]-žilo (rajonan ristitišton kaks' koumandest).

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Čerepovecan ümbrik]]os. Vl 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Vs 1937 sügüz'kun 23. päiväspäi mülüb Vologdan agjaha. Vozil 1962-1965 rajonan territorii mülüi [[Babajevon rajon]]ha. Rajon om olmas nügüdläižiš röunoiš vspäi 1965.

== Geografijan andmused ==
Kadujan rajon om Vologdan agjan suvipäivlaskmaine taho. Pind — 3 262,62 km². [[Mec]] otab territorijan nell' videndest.

Om röunoid 4 [[Vologdan agj]]an rajonanke:
* päivnouzmas da suvipäivnouzmas [[Čerepovecan rajon]]anke;
* suvipäivlaskmas [[Ustüžnan rajon]]anke;
* päivlaskmas [[Babajevon rajon]]anke;
* pohjoižes [[Belozerskan rajon]]anke.

Znamasine jogi om [[Sud (jogi)|Sud]] sen ližajogidenke ([[Andog]], [[Kolp' (Sudan ližajogi)|Kolp']] da tž.). Se läbitab rajonad lodehespäi suvipäivnouzmha. Kaik joged mülüdas Sudanjogen ([[Kaspijan meri|Kaspijan meren]]) basseinha.

Reljef om tazo süviden jogialangoidenke.

Londuseližed varad oma [[turbaz]], [[sauvondmaterialad]] ([[mouckivi]], [[sauvondkivi]], [[lete|letked]], [[savi|saved]]), [[mec]], [[vezi|reskvezi]].

Vs 2015 keväz'kun 25. päiväspäi rajonan territorii alajagase 4 municipaližhe ühtnikha: 2 lidnkundha da 2 küläkundha.

== Tobmuz ==
Vspäi 1991 [[Dekteröv Nikolai|Nikolai Dekteröv]] radab rajonan da sen administracijan pämehen kudenden strokun jäl'geten. Kaik rahvaz valičeb rajonan pämest videks vodeks. 4 ohjandust da 4 komitetad alištudas rajonan administracijale.

Käskusenandai tobmuz om rajonan parlament — Municipaline Suim (ven. ''Муниципальное Собрание'') 15 ühtnijanke. Heiden kesken niken ei rada Suimas kaikenaigašti. Kaik rahvaz valičeb heid nelläks vodeks. [[Lukjančenko Sergei|Sergei Lukjančenko]] radab Suiman ezimehen vl 2015.

Järgvaličendad Municipaližhe Suimha oliba vl 2012 keväz'kun 4. päiväl. Rajonan pämest valitihe järgkerdan vl 2013 sügüz'kun 8. päiväl (enččed oliba vozil 1996, 1999, 2003 da 2008).

== Eläjad ==
Vn 2010 Venäman rahvahanlugemižen mödhe eläjiden lugu oli 17 754 ristitud.

Kaik om 202 eländpunktad rajonas, sidä kesken 2 lidnanvuittušt žilod, 6 žilod, 191 küläd, 2 raudtestancijad da 1 raudtesarak.

Toine sur' eländpunkt om lidnanvuitte [[Hohlovo (Kadujan rajon)|Hohlovo]]-žilo (2,4 tuh. rist. vl 2015).

== Ižanduz ==
Rajonan kaikiš suremb edheotand om [[Čerepovecan GRES]]. Se om kaikiš suremb elektrostancii Vologdan agjas, [[londuseline gaz]] om sen poltuseks. Toižed ižandusen sarakod oma raudte- da gazanveimtransport, mecan varhapanend da süvä ümbriradmine, sömtegimišt da maižanduz, metallkonstrukcijoiden tehmine, turizm.

== Homaičendad ==
<references />

== Irdkosketused ==
* [http://www.adminkaduy.ru/ Kadujan rajonan administracijan oficialine sait.] {{ref-ru}}
* [http://www.vologda-oblast.ru/municipalitety/kaduyskiy_rayon/ Kadujan rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Kadujan rajon| ]]
