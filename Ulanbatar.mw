{{10000}}
{{Eländpunkt
 | Nimi = Ulanbatar<br />Улаанбаатар
 | Lidnanznam = Ulanbataar.svg
 | Flag = Flag ulaanbaatar.svg
 | Lidnanznam text = Ulanbataran lidnanznam
 | Flag text = Ulanbataran flag
 | Valdkund = Mongolii
 | Eläjiden lugu = 1,405,000
 | Voz' = 2017-11
 | Pind = 4,704.4
 | Fail = UlaanBaatar-2009.jpg
 | Pämez' = 
 | Telefonkod = +976-(0)11
 | Aigvö = [[UTC]]+8
}}
'''Ulanbatar''' ({{lang-mn|Улаанбаатар}} [ʊɮɑːŋ.bɑːtʰɑ̆r] «rusked bagatir'») om [[Mongolii|Mongolijan]] pälidn da kaikiš suremb lidn. Se om valdkundan opendusen i tedon, politikan i ižandusen keskuz, järed transporttesol'm.

== Istorii ==
Eländpunktan aluz om pandud vl 1639 kuti ''Urguu'' ({{lang-mn|Өргөө}} «tetaban mehen pert'kulu»). Vll 1706−1911 nimitihe ''Ih-hure'' ({{lang-mn|Их-Хурээ}} «järed jumalankodi»). Vspäi 1924 om nügüdläiženke nimenke.

== Geografijan andmused ==
Lidn sijadase valdkundan keskuzpalan pohjoižpäivnouzmas, Tuul-jogen ({{lang-mn|Туул гол}}, [[Seleng (jogi)|Selengan]] oigedpol'ne bassein) i sen koumen oiktan ližajogen randoil, 1350 m ü.m.t. keskmäižel korktusel. Bogd Han Uul-pühämägi (2256 m) mülüb lidnha, om sen suvipalaks i kaikiš korktembaks čokkoimeks. Ulanbatar röunatab [[Tuve]]-agjal kaikiš polišpäi.

Mägiklimat om teravan kontinentaližen pirdoidenke, tal'v om lujas vilu no kuiv. Heinkun lämuz om +18,2 C°, vilukun — −21,6 C°, voden keskmäine lämuz om −0,4 C° (kaikiš vilumb pälidn mail'mas). Absolütine minimum oleskeli −42,2 C°. Paneb sadegid 267 mm vodes, kezakus-elokus tobjimalaz (46..70 mm kus).

Ulanbatar jagase ühesha rajonha ({{lang-mn|дүүрэг}}), ned alajagasoiš 152 fartalaks-mikrorajonaks (mong. ''хороо'', 2014).

== Eläjad ==
Vl 2013 eläjiden lugu oli 1 372 000 ristitud, valdkundan nell' ühesandest. Kaikiš suremb lidnan ristitišt om nügüd'.

== Transport ==
Ulanbatar sijadase transmongoližel raudtel. Avtobusad, trolleibusad, [[duobus]]ad i maršruttaksid oma kundaližeks transportaks lidnas. Vspäi 2014 kebnan metron jono radab (8 stancijad, 18 km raudted), siš-žo vodespäi kiruhjonuz ühtenzoitab [[Darhan]]-lidnanke. Valdkundan kaik jonused ajadas lämuzvedimil (vn 2017 andmused).

Rahvahidenkeskeine civiline Ulanbataran lendimport [[Čingishan]]an nimed (''ULN'', 1 mln passažiroid vl 2016) sijadase 18 km suvipäivlaskmha lidnan keskusespäi. Tehtas reisid Azijan maiden lähižihe lidnoihe da pälidnoihe i Mongolijadme. Vspäi 2012 uz' Hušigt-lendimport (''UBN'') om sauvomas 52 km suvhe lidnan keskusespäi vodele 2019, kiruhte ühtenzoitab Ulanbataranke.

== Homaičendad ==
<references />

== Irdkosketused ==
* [http://www.ulaanbaatar.mn/ Lidnan oficialine portal (''ulaanbaatar.mn'', ''Улаанбаатар хот'').] {{ref-mn}} {{ref-en}}
{{Commons|Улаанбаатар}}

{{Azijan pälidnad}}

[[Kategorii:Ulanbatar| ]]
[[Kategorii:Mongolijan lidnad]]
[[Kategorii:Eländpunktad kirjamišton mödhe]]
[[Kategorii:Mongolii|*]]
[[Kategorii:Pälidnad]]
[[Kategorii:Mongolijan agjad]]
