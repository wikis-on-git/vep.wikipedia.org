{{Eländpunkt
 | Nimi = Možaisk<br />Можайск
 | Lidnanznam = Coat of Arms of Mozhaisk (Moscow oblast).png
 | Flag = Flag of Mozhaisk (Moscow oblast).png
 | Lidnanznam text = Možaiskan lidnanznam
 | Flag text = Možaiskan flag
 | Valdkund = Venäma
 | Eläjiden lugu = 30,066
 | Voz' = 2020-01-01
 | Pind = 17.8
 | Fail = Дом культуры. Можайск.jpg
 | Pämez' =
 | Telefonkod = +7-49638-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Možaisk''' ({{lang-ru|Можа́йск}}) om [[Venäma]]n lidn [[Moskvan agj]]an suvipäivlaskmas. Se om [[Možaiskan lidnümbrik]]on administrativine keskuz (edel vn 2018 uhokud — rajonan). Om «sodahoštusen lidn»-arvonke vspäi 2012.

== Istorii ==
Eländpunkt mainitase ezmäižen kerdan kirjutadud purtkiš vl 1231, todesižeks lidnaks — vl 1277. Ei olend muretud mongoližen londan aigan. Možaiskan Kremlin erased palad oma olmas tämbäi-ki: maine pudotez, kaks' päjumalanpertid, puhtaz järv. Oli [[Možaiskan ruhtinazkund]]an (1277−1493) pälidnaks. Nimituz libub penes Možaik-jogespäi, {{lang-lt|mažoji}} «pen'». Kaik 16 [[ortodoksine hristanuskond|ortodoksižen hristanuskondan]] jumalankodid oli olmas lidnas 16. voz'sadal: mehiden kümne i naižiden kuz', om kaičenus vaiše Lužeckii-mez'jumalankodi (aluz vl 1408). Kümnetuhaine lidn tuli lanktushe vll 1566−1614 kahten pošavan i [[Torokaig]]an londoiden tagut, vaiše 1% ristituid jäi elegiš. Udessündutihe hilläšti vn 1618 Možaiskan toran jäl'ghe. [[Borodinon tora]] tegihe 10 km päivlaskmha lidnaspäi [[vn 1812 Tatanmaine soda|vn 1812 Tatanmaižen sodan]] aigan.

Možaisk šingotase sauvondmašiništon, sauvondkaluišton i instrumentan tehmižel, sauvondmaterialiden pästandal (mecanümbriradai kombinat, raudbeton, gazbeton), poligrafkombinatal, mašinansauvomižel (vilugoitimed, torvveimiden armatur, elektromašinad), sömtegimištol (maidtegim, leibänkombinat, jomiden edheotand), mugažo omblendedheotand i medicinižen instrumentan tegim ratas lidnas.

== Geografijan andmused ==
Lidn sijadase lidnümbrikon päivnouzmas, [[Moskv (jogi)|Moskv]]-jogen oiktal randal ({{lang-ru|Москва}} 473 km pitte, [[Volg]]an oigedpol'ne bassein), Gžatskan alangos, 210 m ü.m.t. keskmäižel korktusel, kaikiš suremb korktuz om 228 metrad. Pit'k i kaid Možaiskan vezivaradim (30,7 km²) om saudud ülezjogen lodeheze lidnaspäi vll 1960−1962. Matkad [[Moskv]]an röunhasai ([[Moskvan rengazavtote]]hesai) om 90 km päivnouzmha orhal, avtotel vai raudtel. Lähembaine lidn om [[Ruz]] 24 km pohjoižhe-pohjoižpäivnouzmha orhal vai 29 km avtotedme.

''Možaisk''-raudtestancii radab lidnan suvipalas «Moskv — [[Smolensk]]»-keskustal vspäi 1870. «Vaugedvenäma»-avtote (M1-trass) ümbärdab lidnad kahtes kilometras suvespäi.

== Eläjad ==
Vl 1897 lidnan ristitišt oli 3 195 eläjad, vl 1939 — 11 752 eläjad. Vn 2010 Venäman rahvahanlugemižen mödhe lidnan eläjiden lugu žoli 13 819 ristitud, rajonan (nüg. lidnümbrik) nelländez. Kaikiš suremb ristitišt om 29..31 tuhad eläjid vspäi 1989 (31 500 rist. vll 2003−2005). [[Ortodoksine hristanuskond|Ortodoksižen hristanuskondan]] Lužeckii-mez'jumalankodi, ph. Mikulai-čudonsädajan päjumalanpert', nell' jumalanpertid i koume časounäd<ref>[http://sobory.ru/geo/locat/257 Možaiskan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkund om Možaiskan tehnikum<ref>[http://mmtehnikum.ru/ Možaiskan tehnikuman sait (''mmtehnikum.ru'').] {{ref-ru}}</ref>, baziruiše Stroitel'-žilos ani päivnouzmha lidnaspäi.

== Galerei ==
<gallery mode="packed" heights="125px">
Торговые ряды в Можайске.JPG|Istorižed torguindrivid
Можайский Лужецкий Ферапонтов монастырь коптер.jpg|Možaiskan Lužeckii-jumalankodi<br />(vn 2016 nägu)
Можайский районный плавательный центр.jpg|Lidnümbrikon ujundbassein
Mozhaysk railway station overview.jpg|Možaisk-raudtestancii<br />vl 2012
</gallery>

== Homaičendad ==
<references />

== Irdkosketused ==
* [http://www.admmozhaysk.ru/ Lidnümbrikon tobmuden aluzkundoiden oficialine sait (''admmozhaysk.ru'').] {{ref-ru}}
{{Commons|Category:Mozhaysk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Možaiskan lidnümbrik|*]]
