{{10000}}
{{Valdkund
| Nimi = Sent Vinsent da Grenadinad<br />Saint Vincent and the Grenadines
| Valdkundznam = Coat of arms of Saint Vincent and the Grenadines.svg
| Flag = Flag of Saint Vincent and the Grenadines.svg
| Valdkundznam text = Sent Vinsentan da Grenadinoiden valdkundznam
| Flag text = Sent Vinsentan da Grenadinoiden flag
| Pälidn = Kingstaun
| Eläjiden lugu = 101,844<ref>[https://www.cia.gov/library/publications/the-world-factbook/geos/vc.html Sent Vinsentan da Grenadinoiden ristitišt vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 389
| Kart = LocationSaintVincentAndTheGrenadines.png
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Gonsalveš Ral'f|Ral'f Gonsalveš]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.vc]]
| Telefonkod = +1-784
| Aigvö = [[UTC]]−4
}}
'''Sent Vinsent da Grenadinad''' ({{lang-en|Saint Vincent and the Grenadines}}, se om täuz' oficialine nimituz), om sar'hine valdkund [[Kariban meri|Kariban meren]] päivnouzmpoles. Sen pälidn, kaikiš suremb lidn da meriport om [[Kingstaun]].

== Istorii ==
Vn 1979 27. päiväl redukud Sent Vinsent da Grenadinad tedištoitihe ičeze ripmatomudes [[Sur' Britanii|Sures Britanijaspäi]]. Valdkundan üks'jäine Konstitucii<ref>[http://www.constituteproject.org/ontology/Saint_Vincent_and_the_Grenadines?lang=en Sent Vinsentan da Grenadinoiden Konstitucijan tekst ''constituteproject.org''-saital.] {{ref-en}}</ref> tuli väghe sil-žo päiväl, se om väges vajehtusita.

Vl 2009 kül'mkun 25. päiväl referendum oli pučindas monarhijaspäi da ičeze prezidentan panendas (negativine satuz).

== Geografijan andmused ==
[[Fail:Saint Vincent and the Grenadines-CIA WFB Map.png|thumb|left|250px|Sent Vinsentan da Grenadinoiden kart.]]
Sent Vinsent da Grenadinad sijadasoiš järedal [[Sent Vinsent (sar')|Sent Vinsent]]-sarel (344 km²) i [[Grenadinad]]-sariden kogol (niiden pohjoižel kahtel koumandesel, läz 30 sart, 45 km²).

Valdkund om meriröunoiš [[Sent Lüsii|Sent Lüsijanke]] pohjoižpoles da [[Grenad]]anke suvipoles. Matkad [[Barbados]]hasai om 168 kilometrad päivnouzmpolehe. Randanpird om 84 km.

Kaikiš korktemb čokkoim om aktivine [[Sufrier (Sent Vinsent)|Sufrier]]-vulkan, 1234 metrad kortte valdmeren pindan päl.

Londuseližed varad oma [[mec]] (päsarel), [[kala]], väghine [[mahuz]].

== Politine sistem ==
Ohjandusen form om parlamentine [[monarhii]], federacii parlamentiženke demokratijanke konstitucižen monarhan ohjandusen al. Valdkundan pämez' om [[Sur' Britanii|Suren Britanijan]] [[Elizavet Toine]]-kunigaznaine, hän paneb radsijha jenaral-gubernatorad ({{lang-en|Governor-General}}).

Parlament — Suiman Kodi ({{lang-en|House of Assembly}}) — om üks'kodine 23 ühtnijanke, heišpäi 6 oma senatorad, jenaral-gubernator paneb heid radsijha, i 15 — kaik rahvaz valičeb. Parlamentan ezitajiden valdatusiden strok om viž vot. Vägestunuden valičendoid partijan ezimez' kändase päministraks (angl. ''Prime Minister'').

Vl 2015 tal'vkun 9. päiväl Sent Vinsentan da Grenadinoiden järgenduseližed valičendad oliba valdkundan parlamentha. Päministr om [[Ral'f Gonsalveš]] vs 2001 keväz'kun 29. päiväspäi (nellänz' strok). [[Dugan Sjuzen|Sjuzen Dugan]] radab jenaral-gubernatoran vs 2019 elokun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sent Vinsentan da Grenadinoiden administrativiž-territorialine jagand]].''

Sent Vinsent da Grenadinad alajagasoiš 6 tulendaks ({{lang-en|parish}}), niišpäi viž oma Sent Vinsental i üks' ühtenzoitab Grenadinoid.

== Eläjad ==
Sent Vinsentas da Grenadinoiš elädas [[vinsentalaižed]]. Vn 2014 heinkus valdkundan ristitišt oli 102 918 eläjad. Ristitišton lugu om kaikenaigaine vspäi 1990.

Augotižlibundan mödhe (2012): [[afrikalaižed]] — 71,2%, segoitadud augotižlibundanke — 23,0%, sijaližed [[indejalaižed]] — 3,0%, [[indijalaižed]] — 1,1%, [[evropalaižed]] — 1,5%, toiženke augotižlibundanke — 0,2%.

Uskondan mödhe (2012): [[protestantizm|protestantad]] — 75,0%, riman [[katoline jumalankodikund|katolikad]] — 6,3%, [[rastafarianizm|rastafarad]] — 1,1%, [[Jehovan tundištajad]] — 0,8%, toižed uskojad — 4,7%, religijatomad — 7,5%, märhapanendata — 4,6%.

Vl 2005 kaik oli 7 eländpunktad enamba 1 tuhad kaikenaigaiženke ristitištonke. Lidnalaižiden pala om 53% (2020).

== Ižanduz ==
Valdkundan ižanduz baziruiše [[turizm]]al i bankoiden ofšorzonal.

Vl 2009 Sent Vinsentan da Grenadinoiden päeksport oli [[purehlaiv]]ad da [[jaht]]ad (55%); toine eksport — [[buksir]]ad (6%), [[nižu]] (6%), [[banan]]ad (4%).

== Homaičendad ==
<references />

== Irdkosketused ==
* [http://www.gov.vc/ Sent Vinsentan da Grenadinoiden valdkundan oficialine portal (''gov.vc'').] {{ref-en}}
* [http://www.assembly.gov.vc/ Sent Vinsentan da Grenadinoiden parlamentan oficialine sait (''assembly.gov.vc'').] {{ref-en}}
{{Commons|Saint Vincent and the Grenadines}}

{{Pohjoižamerik}}

[[Kategorii:Sent Vinsent da Grenadinad| ]]
