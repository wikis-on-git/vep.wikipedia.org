'''Nuuk''' ([[Danijan kel'|danijan kelel]] da [[Grenlandan kel'|grenlandan kelel]]: ''Nuuk'') vai '''Gothob''' (danijan kelel: ''Godthåb'', «hüvätabaine toiv») om [[Grenland|Grenland-avtonomijan]] (kudamb [[Danii|Danijan]] pala om) pälidn da kaikiš tobjemb lidn. 1979. vodehesai Gothob oli lidnan oficialižen nimitusen; XIX—XX. voz'sadoiden lähtkiš voib vastta mugažo Godtaab- da Godthaab-nimitusid.

Vn 2015 andmusiden mödhe, lidnan ristitišt oli 16 992.

== Geografii ==

Lidn sijadase pol'sarel Grenlandan-saren päivlaskmpol'žel randal.

Tal'vkus päidub 10:00 aigal, tikahtuz om 14:30 aigal; semendkun agjaspäi elokun augotišhe polärine päiv (24 časud) om lidnas.

Lämän joksmusen taguiči, meri Nuukan rindal ei jädu talvel, sikš elo naku ei ole mugoine jüged, kuti saren toižiš paloiš. 

Lidn om Sermersook-komunan (''Kommuneqarfik Sermersooq'') administrativine keskuz; vl 2008 sen ristitišt oli 20 998 da pind oli 635,6 tuhad km². Se om Grenlandan kaikiš tobjemb komun ristitišton mödhe, no läz 15 tuhad ristituid elädas Nuukas.

== Istorii ==

Lidn om pandud Hans Egede-[[Norvegii|norvegižel]] vl 1728, no eländpunktad oliba sarel sil aigal jo; kaikiš vanhemb eländpunkt om pandud 4 200 vot tagaz. IX—XV voz'sadoil [[Skandinavii|skandinavijalaižed]] eliba nügüdlaižed Nuukad läz, no hö jätiba sidä tahod möhemba. Eskimosalaižiden kezavastusiden taho oli mugažo sigä. Vl 1721 Egede tuli sinnä, miše käta [[Hristanuskond|hristanuskondha]] eskimosalaižid perehid, kudambad eliba sigä. Hän nimiti lidnan Gothobaks (''Godthåb'', «hüvätabaine toiv»). 1979 vodehesai lidnan üks'jaine oficialine nimituz om Nuuk jogahižel kelel. 

== Homaičendad ==
<references />

[[Kategorii:Grenland]]
[[Kategorii:Danii]]
[[Kategorii:Eländpunktad kirjamišton mödhe]]
[[Kategorii:Pälidnad]]
