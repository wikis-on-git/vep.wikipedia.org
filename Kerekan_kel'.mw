'''Kerekan kel'''' om [[kerekalaižed|kerekalaižiden]] (rahvahan ičeze nimituz ''аӈӄалҕакку'' «mererandaližed ristitud», nell' ristitud vl 2010) kolnu kel', üks' [[paleoazijalaižed keled|paleoazijalaižiš kelišpäi]]. Mülüb [[Čukotkan da Kamčatkan keled|Čukotkan da Kamčatkan kel'kundha]]. Voib lugeta [[koräkalaižed|koräkalaižiden]] ühten heimoišpäi keleks, 20. voz'sadal kelenkandajiden lugu oli sada ristitud.

== Leviganduz ==
Kel' oli levitadud [[Venäma]]n pohjoižpäivnouzmaižes čogas, [[Čukotk (region)|Čukotkan]] territorijal.

[[Čukačud]] assimiliruiba kerekalaižid 20. voz'sadan aigan. Kerekan kelen jäl'gmäine kelenkandai koli vl 2005. Pagižijoiden lugu — kümne ristitud vn [[2010]] Venäman rahvahanlugemižen mödhe.

Kerekalaižiden rahvahidenkeskeižiden kosketusiden keled oliba da oma [[čukačun kel']] i [[venän kel']].

== Tedoiduz ==
Kirjankel't ei ole. Kelen ezmäine lühüd ümbrikirjutand om tehtud [[čukačun kel'|čukačun kelen]] nevondkundaližel [[Pötr Skorik]]-paleoazijantedoidajal keratud vll 1954−1956 tedon alusel, hän-žo kirjuti ezmäižid tekstoid kelel. [[Vladilen Leontjev]]-kirjutai da fol'kloran keradai kirjuti völ kahesa kerekan tekstad vl 1971.

== Vaihišt i morfologii ==
Kerekan kel' mülütab äi harakterižid kaiken kel'kundan täht sanoid (čukačun i [[koräkan kel'|koräkan]] keled), ičeze augotižlibundan sanad ottas vaihišton läz nelländest. Om parallelid [[eskimosižed keled|eskimosižidenke kelidenke]], velgsanoid venäkelespäi om vähä lujas.

Kerekan kel' om agglütinirui. Sen morfologijan pirdad oma Čukotkan da Kamčatkan kel'kundan toižiden keliden pojavad.

== Homaičendad ==
<references/>

{{stub}}
[[Kategorii:Čukotkan da Kamčatkan keled]]
[[Kategorii:Keled i dialektad kirjamišton mödhe]]
[[Kategorii:Venäman keled]]
[[Kategorii:Kolnuded keled]]
