{{Eländpunkt
 | Nimi = Katmandu<br />काठमाडौं
 | Lidnanznam =
 | Flag = Flag of Kathmandu.svg
 | Lidnanznam text = 
 | Flag text = Katmandun flag
 | Valdkund = Nepal
 | Eläjiden lugu = 975,453
 | Voz' = 2011
 | Pind = 51
 | Fail = Kathmandu in the evening.JPG
 | Pämez' = 
 | Telefonkod = +977-1
 | Aigvö = [[UTC]]+5:45
}}
'''Katmandu''' ({{lang-ne|काठमाडौं}} [kɑʈʰmɑɳɖu]) om [[Nepal]]an pälidn da kaikiš suremb lidn. Mülüb [[Agj nomer 3|Agjaha nomer 3]] ühteks 13 ümbrikospäi.

== Istorii ==
Eländpunktan aluz om pandud amuižen järven sijas läz 2 tuhad vozid tagaz, valdkundan kaikiš vanhemb lidn. Om nimitadud puižen Kasthamandap-pühäpertin mödhe, se om saudud Durbar-torgul tošti vl 1596, [[sanskrit]]an ''kastha''-sana (काष्ठ) znamoičeb «pu», ''mandap'' (मण्डप) — «kattud sija». Katmandu kändihe municipalitetaks vl 1931.

Katmandu šingotase Nepalan finansižeks i medijan keskuseks. Nened tegimišton sarakod oma znamasižed: sobiden i villasižkouriden pästand, veroližed pramozlad (metallan valamine, punleiktand, keramik).

== Geografijan andmused ==
Lidn sijadase valdkundan keskuzpalan päivnouzmas, Katmandun alangištos, 1400 m ü.m.t. keskmäižel korktusel. Kahesa joged mülüdas [[Gang]]an hurapol'žhe basseinha. Järedad ezilidnad oma [[Lalitpur]] i [[Bhaktapur]].

Klimat om [[subtropine vö|subtropine]] mussonine. Voden keskmäine lämuz om +18,7 C°. Paneb sadegid 1425 mm vodes, kuivsezon oleskeleb kül'mkus-uhokus (8..17 mm kus). Absolütine minimum — −2,8 C°. Lujad manrehkaidused oleldas (2015 — 7,8-ballaine).

== Eläjad ==
Vn 2011 Nepalan rahvahanlugemižen mödhe lidnan eläjiden lugu oli 975 453 ristitud. Kaik 1,7 mln ristituid elädas ezilidnoidenke.

Religijan mödhe (2011): [[induizm|induistad]] — 81,3%, [[buddizm|buddistad]] — 9%, [[islam|islamanuskojad]] — 4,4%, toižed uskojad — 5,3%.

<br><gallery class=center caption="Katmandu">
Kathmandu-Shiva Parvati Mandir-08-2007-gje.jpg
Kathmandu-Taleju-16-2015-gje.jpg
Kathmandu-Old City-50-Opferstelle-2015-gje.jpg
Kathmandu-Tempel-40-Shree Kumari-2013-gje.jpg
Kathmandu-Tyora-04-Tempel-Haendler-2007-gje.jpg
Kathmandu-Menschen-52-Baustelle-Lasttragerin-2013-gje.jpg
Kathmandu-Thamel-36-Altstadt-Fahrradrikscha-2007-gje.jpg
Kathmandu-Hotel-16-Kantipur Temple House im Garten-2014-gje.jpg
</gallery>

== Homaičendad ==
<references />

== Irdkosketused ==
* [http://kathmandu.gov.np/ Lidnan oficialine sait (''kathmandu.gov.np'').] {{ref-ne}}
{{Commons|Kathmandu}}

{{Azijan pälidnad}}

[[Kategorii:Katmandu| ]]
[[Kategorii:Nepalan lidnad]]
[[Kategorii:Eländpunktad kirjamišton mödhe]]
[[Kategorii:Nepal|*]]
[[Kategorii:Pälidnad]]
