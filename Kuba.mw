{{1000}}
{{Valdkund
| Nimi = Kuban Tazovaldkund<br />República de Cuba
| Valdkundznam = Coat of arms of Cuba.svg
| Flag = Flag of Cuba.svg
| Valdkundznam text = Kuban valdkundznam
| Flag text = Kuban flag
| Pälidn = Havan
| Eläjiden lugu = 11.163.934<ref>[http://ruso.prensa-latina.cu/index.php/component/content/article/2-uncategorised/10731-?opcion=pl-ver-noticia Vl 2012 Kuban rahvahanlugemižen andmused. — Ruso.prensa-latina.cu.] {{ref-es}}</ref>
| Voz' = 2012
| Pind = 110.860<ref>[https://www.cia.gov/library/publications/the-world-factbook/geos/cu.html Kuban pind. — Mail'man faktoiden kirj (Cia.gov).] {{ref-en}}</ref>
| Kart = LocationCuba.svg
| Kel' = [[ispanijan kel'|ispanijan]]
| Valdkundan pämez' = [[Kastro Raul'|Raul' Kastro]]
| Päministr = ''hän-žo''
| Religii = [[hristanuskond]]
| Valüt = [[kuban peso]] (CUP),<br />[[konverturuidud kuban peso]] (CUC)
| Internet-domen = [[.cu]]
| Telefonkod = +53
| Aigvö = tal'vel [[UTC]]-5,<br />kezal [[UTC]]-4
}}
'''Kuba''' ([[ispanijan kel'|isp.]] ''Cuba''), oficialižikš — '''Kuban Tazovaldkund''' ([[ispanijan kel'|isp.]] ''República de Cuba''), oficialitomikš vspäi 1959 — '''Joudjuden Sar<nowiki>'</nowiki>''', om sar'hine valdkund [[Kariban meri|Kariban meren]] pohjoižpalas. Sen päine da kaikiš suremb lidn om [[Havan]].

== Istorii ==
Vl 1902 semendkun 20. päiväl Kuba tedoti ičeze ripmatomudes [[AÜV]]:oišpäi da tegihe tazovaldkundaks.

== Geografijan andmused ==
[[Fail:Cuba Topography.png|thumb|left|250px|Kuban topografine kart.]]
Valdkund otab [[Kuban sar'|Kuban saren]], [[Huventud (sar')|Huventud-saren]] da äjiden penembiden sariden territorijoid [[Sured Antiliden sared| Suriden Antiliden sariden]] mülündas. Kuba om jagadud [[Pohjoižamerik]]aspäi [[Atlantine valdmeri|Atlantižen valdmeren]] [[Floridan sal'm]]el pohjoižes da [[Jukatanan sal'm]]el päivlaskmas. Matkad [[AÜV]]:oihesai [[Floridan sal'm]]en kal't om 180 km (kaikiš kaidas sijas), [[Gaiti]]hesai [[Tulleipol'žen sal'm]]en kal't — 77 km, [[Jamaik]]ahasai [[Kolon (sal'm)|Kolon-sal'm]]en kal't — 140 km, [[Meksik]]hasai [[Jukatanan sal'm]]en kal't — 210 km. Saren piduz päivlaskmaspäi päivnouzmha om 1250 km. [[Kariban meri|Kariban meren]] randanpird om 3735 km.

Kubal eile valdkundröunoid madme. [[Guantanamo (sodameribaz)|Guantanamon sodameribaz]] om Kuban territorii [[AÜV]]:oil [[kortom]]as röunke 28,5 km madme.

Kaikiš korktemb čokkoim om [[Turkino]]-mägi, 1972 m meren pindan päl.

Londuseližed pävarad oma [[kivivoi]], [[londuseline gaz]], [[metall]]ad ([[raud|raudkivend]], [[vas'k]], [[kobal't (himine element)|kobal't]], [[hrom]], [[nikel']]), [[azbest]]; toižed varad — [[silikatad]], [[keitandsol]], [[mec]], [[mahuz]].

== Politine sistem ==
[[Fail:2012-03-03 03 Capitol Havana anagoria.JPG|thumb|right|250px|''Kapitolii'' vl 2012 — Kuban parlamentan ištundoiden sija [[Havan]]as.]]
Kuba om unitarine socialistine [[parlamentine tazovaldkund|parlamentine]] tazovaldkund.

Rahvahan Tobmuden Nacionaline Suim ([[ispanijan kel'|isp.]] ''Asamblea Nacional del Poder Popular'') — se om üks'kodine valdkundan parlament. Deputatoiden lugu om 614 ristitud, heid valitas kerdan 5 vodes. Parlament formiruib ohjastusen da paneb sen pämehen, a mugažo Valdkundan Nevondkundan (31 ühtnijad) pämehen, radnikusele.

Nügüd' ohjastusen pämez' da Valdkundan Nevondkundan pämez' om üks' person, [[Raul' Kastro]]. Hänen valdatusiden strok om 5 vot.

== Administrativine jagand ==
&nbsp;&nbsp;&nbsp;''Kacu kirjutuz: [[Kuban administrativiž-territorialine jagand]].''

Administrativiž-territorialižikš Kuba alajagase 16 agjaha (provincijha) da specialižhe [[Huventud (sar')|Huventud]]-municipijha. Kaik agjad alajagase municipijoihe, niid om 169.

== Eläjad ==
Kuban toižed järedad lidnad (enamba 200 tuh. ristitud, surembaspäi penembha): [[Santjago de Kuba]], [[Kamaguei]], [[Ol'gin]], [[Guantanamo]], [[Santa Klar]].

== Rahvahanižanduz ==
Vl 2009 Kuban päeksport oli [[nikel']] (16%), [[sahar]] (13%), [[zell'|zelläd]] da [[vakcin]]ad (13%), [[sigar]]ad (10%); toine eksport — [[vin]] (5%), [[merenproduktad]] (3%), toižed [[metall]]ad (2%), [[cement]] (2%), [[kivivoi]] (1%), [[raud]] (1%).

== Homaičendad ==
<references />

== Irdkosketused ==
* [http://www.cubagob.cu/ Kuban Tazovaldkundan ohjastusen oficialine portal.] {{ref-es}}

{{Pohjoižamerik}}

[[Kategorii:Kuba| ]]
