{{Eländpunkt
 | Nimi = Bratsk<br />Братск
 | Lidnanznam = Coat of Arms of Bratsk (Irkutsk oblast).png
 | Flag = Flag of Bratsk (Irkutsk oblast).png
 | Lidnanznam text = Bratskan lidnanznam
 | Flag text = Bratskan flag
 | Valdkund = Venäma
 | Eläjiden lugu = 231,602
 | Voz' = 2017
 | Pind = 428
 | Fail = Bratskfountain.jpg
 | Pämez' = Sergei Serebrennikov<br />(2005−2010.<br />sügüz'ku 2014—)
 | Telefonkod = +7-3953-xxx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
[[Fail:Районы Братска.png|thumb|left|200px|Bratskan administrativižed rajonad:<br />{{legend|orange|Padunan rajon}} {{legend|yellow|Oigedrandaline rajon}} {{legend|fuchsia|Keskuzrajon}}]]
'''Bratsk''' ({{lang-ru|Братск}}) om [[Venäma]]n lidn da lidnümbrik [[Irkutskan agj]]an keskuzpalan päivlaskmas. Se om agjan kahtenz' surtte lidn i koumanz' surtte lidnümbrik, mugažo [[Bratskan rajon]]an administrativine keskuz (ei mülü sihe).

== Istorii ==
Enzne ''Bratskan lidnuz'' ({{lang-ru|Братский острог}}) oli tetab vspäi 1631 Padunan kos'kenno Angar-jogen randal, alištui [[Jeniseisk]]an lidnusele. Vl 1954 [[NSTÜ|nevondkundaline]] tobmuz päti sauda [[Bratskan GES|järedad gidroelektrostancijad]] kos'ken rajonas, i sirtihe enamba sadad eländpunktoid täutmaha vezivaradint, sidä kesken Bratsk-žilod-ki. Nügüdläižen eländpunktan aluz om pandud vn 1955 12. päiväl tal'vkud radnikžiloiden ühtištusel, nimitihe rajonan ''Bratsk-žilo''-keskusen mödhe. Lidnan rajonad oma erigoittud taigmecan saril tähäsai.

Vll 1954−1961 saudihe padoseinäd da GES:ad, vozil 1961−1967 pästtihe töhö GES:an agregatoid da täuttihe [[Bratskan vezivaradim|Bratskan vezivaradint]] (169 km³, kahtenz' surtte mail'mas). Bratsk šingotase äisarakoižeks keskuseks, energetikal i alüminijantegimel, mecan ümbriradmižel.

== Geografijan andmused ==
Lidn sijadase [[Angar (jogi)|Angar-jogen]] Bratskan i [[Ust'-Ilimskan vezivaradim|Ust'-Ilimskan]] vezivaradimiden randoil, 296..618 m korktusil, 450 m ü.m.t. keskmäižel korktusel. Matkad [[Irkutsk]]hasai om 460 km suvhe-suvipäivnouzmha orhal, 618 km avtotedme vai 983 km raudtedme. Lähembaine lidn om [[Vihorevk]] 10 km päivlaskmha orhal Bratskan röunaspäi, 43 km avtotedme (lidnan keskusespäi) vai 30 km raudtedme (Bratsk-stancijaspäi).

Bratsk om lidnümbrikon üks'jäine eländpunkt. Lidnan koume rajonad ei olgoi municipaližikš ühtnikoikš, no eriližed administrativižed komitetad ohjatas niil.

== Eläjad ==
Vn 2010 Venäman rahvahanlugemižen mödhe eläjiden lugu oli 246 319 ristitud. Kaikiš suremb ristitišt oli 289 tuhad eläjid vll 1991−1993, se poleni eländpunktoiden erištundan tagut.

Professionaližen opendusen aluzkundad: Bratskan valdkundaline universitet, 4 tehnikumad i 5 kolledžad.

== Ižanduz ==
Bratsk šingotase elektroenergetikal, alüminijantegimel, raudühthesuladusiden tegimel, cellülozbumagaižel tegimištol, sauvondmaterialiden edheotandoil (pilindmaterialad, faner, raudbeton, metalližkonstrukcijad, keradajad pertid) i sömtegimištol (leib, jomižed), mugažo lämbituzmašiništon edheotand radab.

Avtobusad, trolleibusad da taksid oma kundaližeks transportaks lidnas, mugažo jogistancii radab kezaaigan. Avtoümbärte mäneb lidnan päivlaskmaižen i pohjoižen röunanno. Rahvahidenkeskeine soda- da civiline Bratsk-lendimport (''BTK / БРС'') sijadase Bratskan rajonan territorijal, 3 km pohjoižröunaspäi, tehtas reisid Venäman lähembaižihe järedoihe lidnoihe i Moskvha.

== Galerei ==
<gallery mode="packed" heights="125px">
Братск. Здание городской Думы.jpg|Lidnan Duman i administracijan sauvuz (2017)
Памятник Наймушину ночь.jpg|Muštnik Ivan Naimušinale (GES:an ezmäine pämez')
ОСЗ.jpg|Mikoi-arhangelan jumalanpert' Angaran küläs, vn 2016 nägu
Bratsk Aluminium Smelter 2.jpg|Bratskan alüminijantegim vl 2017 ([[RUSAL]] Bratsk)
Bratsk Hydroelectric Power Station in october.jpg|Bratskan gidroelektrostancijan padosein vl 2012, nägunke Energetik-mikrorajonha
30 г. Братск. Диабазовый карьер неподалёку от ГЭС.jpg|Diabazkar'jer läz GES:ad vl 2005
Братский государственный университет.jpg|Bratskan valdkundaline universitet, 3. korpus (2010)
Bratsk, Irkutsk Oblast, Russia - panoramio (19).jpg|Čomamahtoiden pert'kulu (2010)
Братский драматический театр.jpg|Bratskan dramteatr (2017)
Bratsk Airport (1).jpg|Bratsk-lendimportan sauvuz vl 2012
</gallery>

== Irdkosketused ==
* [http://www.dumabratsk.ru/ Lidnan Duman oficialine sait (''dumabratsk.ru'').] {{ref-ru}}
* [https://www.bratsk-city.ru/ Lidnan Administracijan oficialine sait (''bratsk-city.ru'').] {{ref-ru}}
{{Commons|Category:Bratsk}}

{{Irkutskan agjan lidnad}}

[[Kategorii:Bratsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
[[Kategorii:Bratskan rajon|*]]
