{{Eländpunkt
 | Nimi = Kodinsk<br />Кодинск
 | Lidnanznam = Kodinsk city.gif
 | Flag = Flag of Kodinsk (Krasnoyarsk krai).png
 | Lidnanznam text = Kodinskan lidnanznam
 | Flag text = Kodinskan flag
 | Valdkund = Venäma
 | Eläjiden lugu = 16,312
 | Voz' = 2017
 | Pind = 27
 | Fail = Kodinsk.JPG
 | Pämez' = Vladimir Govorskii<br />(keväz'ku 2006—)
 | Telefonkod = +7-39143-xx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
'''Kodinsk''' ({{lang-ru|Кодинск}}) om [[Venäma]]n lidn [[Krasnojarskan rand]]an päivnouzmas. Se om [[Kežman rajon]]an administrativine keskuz (vspäi 1988).

== Istorii ==
Eländpunktan aluz om pandud vl 1977 žiloks sauvomha [[Bogučanan GES|Bogučanan GES:ad]]. Žilo sai lidnan statusad vl 1989.

== Geografijan andmused ==
Lidn sijadase taigamecoiš ümbri, [[Angar (jogi)|Angaranjogen]] hural randal, 287 m ü.m.t. keskmäižel korktusel, 12 kilometras [[Bogučanan GES|Bogučanan gidroelektrostancijaspäi]]. Matkad [[Krasnojarsk]]aspäi om 476 km pohjoižpäivnouzmha orhal vai 700 km avtotedme. Lähembaižed lidnad oma [[Ust'-Ilimsk]] (Irkutskan agj) 220 km päivnouzmha orhal vai 440 km avtotedme, [[Bratsk]] (Irkutskan agj) 340 km suvipäivnouzmha avtol i [[Kansk]] 335 km suvipäivlaskmha orhal vai 470 km avtotedme.

Siromolotovo-külä ({{lang-ru|деревня Сыромолотово}}, 126 rist. vl 2017) mülüb lidnankundha Kodinskan ližaks. Lidnankundan pind — 28,81 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 873 ristitud<ref>[http://www.gks.ru/bgd/regl/b10_109/Main.htm Численность населения Российской Федерации по городам, поселкам городского типа и районам на 1 января 2010 года (Venälaižen Federacijan ristitišton lugumär lidnoidme, lidnanvuiččid žiloidme da rajonidme vn 2010 1. päiväl vilukud). — Rosstat (''gks.ru'').] {{ref-ru}}</ref>, lidnankundan — 15 007 ristitud, rajonan koume nelländest. Kaikiš suremb lidnan ristitišt om nügüd'. Vl 2017 kaik 16 438 ristitud elädas lidnankundas.

== Openduzsijad ==
Nügüdläižen aigan ratas Kodinskas:

;Školad
* Kodinskan keskškol № 2
* Kodinskan keskškol № 3
* Kodinskan keskškol № 4
* Lapsen- da norištonsportškol
* Muzikškol.

;Ližaopenduz
* Ližaopendusen keskuz lapsiden täht
* Lapsiden sädamižen keskuz.

;Professionaline openduz
* Angaranverine politehnine tehnikum (PŠ-67 enččel).

== Massižen informacijan abutused ==
=== Lehtesed ===
Rajonine lehtez lähtleb Kodinskha:
* Kundaliž-politine «[[Nevondkundaline Angaranver']]»-lehtez

=== Televizii ===
Neniden federaližiden TV-kanaloiden signalad ottas lidnas kaikjal: «[[Ezmäine kanal (Venäma)|Ezmäine]]», «[[Venäma (TV-kanal)|Venäma]]», [[STS|STS-Kodinsk]], [[REN TV]], «[[Jenisei (TV-kanal)|Jenisei]]» (Krasnojarskan randan valdkundaline TV-kanal). «Kodinskan lidnalaižen TV-radiokompanijan» programad lähttas regulärižikš [[STS|STS-Kodinsk:an]] paksudel.

Om voimust lidnas ühtneda analogižhe kabel'televizijha, AAS «Kabel'televizijan verkod» anttas necidä voimust. AAS «DKV» (Digitaližed Kabel'verkod) tegeb ühtnemižen digitaližhe TV:ha vanutud paran turbiš.

=== Internet ===
Kaik 5 internet-provaiderad ratas lidnas: SRV «Radiosväz'», PAS «Rostelekom», IE Trofimov (Wi-Fi, katab kaiked lidnad), SRV «IT Telekom».

== Mobiline sido ==
Kaik 4 operatorad ratas mobiližen sidon [[GSM]]-standartad lidnas, kuti randan-ki territorijal:
* [[Bilain]]
* [[Tele2]] ([[ETK]] enččel)
* [[Mobiližed TeleSistemad|MTS]]
* [[MegaFon]] (üks'jäine nelländen sugupol'ven verkonke — [[4G]])

== Ekonomik ==
=== Tehmine ===
Järedad edheotandad ratas lidnas:
* [[Bogučanan gidroelektrostancii|Bogučanan GES]]
* Angaranveren Mecanümbriradmižen kompleks
* Kodinskan Mecanümbriradmižen kombinat.

=== Bankad ===
* [[Sberbank]]
* [[Binbank]]
* [[Sovkombank]]
* [[Azialaižtünvaldmerine Bank]]
Mugažo 3 ekspresskredituindan sijad ratas «Merkurii»-torguindkompleksas: [[Päivnouzmaine ekspressbank]], [[Houm kredit end finans bank]], [[OTP-Bank]].

=== Torguind ===
* «Merkurii»-torguindkompleks
* Torguindkeskused: «Aleksandrovskii», «Laim»
* Supermarketad: «XXI. voz'sada», «Baikal», «Favorit», «Fortuna», «Sever», «Stels»
* Sauvondmarket «Stroi-ka».

=== Kundaline sömine ===
* Restoranad: «Berendei», «Grand»
* Öline «Blüz»-klub
* Kafe-barad: «Angara», «Fregat», «Jeralaš»
* Kafed: «Kal'huziden sar'», «Navigator»
Mugažo voib pakitoitta lidnas [[sušid]], [[rollad]], [[picc]], [[šašlik]], uzbekine [[plov]], [[tort]]ad satandanke kodihe.

== Homaičendad == 
<references />

== Irdkosketused ==
* [http://www.admkodinsk.ru/ Municipaližen «Kodinsk-lidn»-ühtnikan tobmuden aluzkundoiden oficialine sait (''admkodinsk.ru'').] {{ref-ru}}
* [http://www.mojgorod.ru/krsnjar_kraj/kodinsk/index.html Kodinsk ''mojgorod.ru''-saital.] {{ref-ru}}
{{Commons|Category:Kodinsk}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Kežman rajon|*]]
