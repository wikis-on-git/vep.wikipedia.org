{{Rajon
| Nimi          = Vožegan rajon<br />Вожегодский район
| Znam          = Coat of Arms of Vozhegodskyj rayon (Vologda oblast).png
| Flag          = Flag of Vozhegorskyj rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Vožeg
| Eläjiden lugu = 15,218
| Year          = 2015
| Pind          = 5,752
| Map           = Vologda-Oblast-Vozhega.png
| Map width     = 
}}
'''Vožegan rajon''' ([[venäkel'|ven.]]: ''Вожегодский район'') om [[rajon]] [[Vologdan agj]]as.

Administrativine keskuz om lidnanvuitte [[Vožeg]]-žilo.

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]ho. Sil aigal rajonan ristitišt oli 59 tuhad eläjid. Vl 1930 heinkun 30. päiväl heitihe ümbrikod, i vhesai 1936 rajon mülüi Pohjoižhe randha kuti administrativine ühtnik, sid' vozil 1936-1937 — Pohjoižhe agjaha. Vs 1937 sügüz'kun 23. päiväspäi mülüb Vologdan agjaha. Rajon om olmas nügüdläižiš röunoiš vspäi 1937.

== Geografijan andmused ==
Vožegan rajon sijadase agjan pohjoižes, päivnouzmha [[Vože]]-järvespäi. Pind — 5 752 nellikkilometrad. [[Mec]] otab territorijan seičeme kahesandest (5014 km²), kavag'mecad oma enambuses. [[So]]d — 8%. Rajonan piduz pohjoižespäi suvhe — 34 km, päivnouzmaspäi päivlaskmha — 131 km.

Om röunoid 6 Venäman rajonanke:
* päivnouzmas [[Vologdan agj]]an [[Verhovažjen rajon]]anke;
* suvipäivnouzmas [[Vologdan agj]]an [[Sämžan rajon]]anke;
* suves [[Vologdan agj]]an [[Harovskan rajon]]anke;
* suvipäivlaskmas [[Vologdan agj]]an [[Kubenansun rajon]]anke;
* päivlaskmas [[Vologdan agj]]an [[Kirillovan rajon]]anke;
* pohjoižes [[Arhangel'skan agj]]an [[Konošan rajon]]anke.

Reljef om kukhikaz tobjimalaz, sokaz sijidme. [[Ülävagan ülüz]] seižub päivnouzmpoles. Znamasižed joged oma [[Kuben]] ([[Suhon]]an bassein) da [[Vožeg (jogi)|Vožeg]] ([[Änižjogi|Änižjogen]] bassein). Kaik om 87 järved rajonas. Kaikiš suremb niišpäi om [[Vože]]-järv (Čarondan), sen päivnouzmaine pala sodunuden randanke mülüb rajonha. Kaik joged mülüdas [[Jävaldmeri|Jävaldmeren]] basseinha.

Londuseližed varad oma [[turbaz]], [[sauvondmaterialad]] ([[gravii]], [[lete|letked]], [[savi|saved]]), [[gaž]], [[tuf]], [[mec]], [[kala]], [[vezi|reskvezi]].

Vs 2015 kezakun 1. päiväspäi rajonan territorii alajagase 8 municipaližhe ühtnikha: 1 lidnkundha da 7 küläkundha.

== Tobmuz ==
Vs 2008 kül'mkun 14. päiväspäi [[Semennikov Sergei|Sergei Semennikov]] om valitud i radab rajonan da sen administracijan pämehen kahtenden strokun. Rajonan pämehen järgvaličendad oliba vl 2012 keväz'kun 4. päiväl. Kaks' administracijan pämest oma hänele abhu. Nell' ohjandust, 10 palakundad, 1 komitet da 1 radnikoičend alištudas rajonan administracijale.

Käskusenandai tombuz om Ezitajiden Suim (ven. ''Представительное собрание'') 17 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2012 keväz'kun 4. päiväl (videnz' kucund). [[Karpov Aleksandr|Aleksandr Karpov]] radab sen ezimehen vl 2012 keväz'kun 29. päivälpäi.

== Eläjad ==
Vn 2010 Venäman rahvahanlugemižen mödhe eläjiden lugu oli 16 790 ristitud.

Kaik om 309 eländpunktad rajonas, sidä kesken 1 lidnanvuitte žilo, 12 tošt žilod da 296 küläd. Toine sur' eländpunkt om [[Kadnikovskii]]-žilo-raudtestancii (2,2 tuh. rist. vl 2002).

== Ižanduz ==
Rajonan ižandusen päsarakod oma raudtetransport, mecan varhapanend da ümbriradmine ([[pilindmaterialad]], [[strub]]ad), sömtegimišt, maižanduz da kalanpüdand, omblendtegimišt da turizm<ref>[http://www.vozhega.ru/?razdel=invest Vožegan rajonan investicine pasport (vozhega.ru). — 24 lp. — Lpp. 5-6.] {{ref-ru}}</ref>.

== Homaičendad ==
<references />

== Irdkosketused ==
* [http://www.vozhega.ru/ Vožegan rajonan oficialine sait.] {{ref-ru}}
* [http://vologda-oblast.ru/municipalitety/vozhegodskiy_rayon/ Vožegan rajon Vologdan agjan ohjastusen oficialižel portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Vožegan rajon| ]]
