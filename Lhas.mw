{{Eländpunkt
 | Nimi = Lhas<br />拉萨 / 拉薩 <small>''(Lāsà)'' (kit.)</small><br />ལྷ་ས། <small>''(Lha Sa)'' (tib.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 559,423
 | Voz' = 2010
 | Pind = 29,274
 | Fail = 049 Lhasa (2).JPG
 | Pämez' = Čžan Tincin' (2013-)
 | Telefonkod = +86-891
 | Aigvö = [[UTC]]+8
}}
'''Lhas''' ([[kitain kel'|kit.]]: 拉萨 / 拉薩, [[pin'jin']]: ''Lāsà'', [[tibetan kel'|tib.]]: ལྷ་ས། ''Lha Sa'' «jumaloiden sija») om lidnümbrik [[Kitai]]n suvipäivlaskmas, sen [[Tibetan avtonomine agj|Tibetan avtonomižen agjan]] pälidn vspäi 1965. Ende se oli [[Dalai-Lam]]an ištundsija.

Lhas om radonmahtajiden lidn da turistine keskuz, [[buddizm]]an äiluguižidenke pühäpertidenke.

== Istorii ==
Eländpunkt aluz om pandud 15. voz'sadal. Lobsang Gjaco (1617-1682) oli videnden dalai-laman, hän tegi Lhasad Tibetan pälidnaks.

Vozil 1912-1951 Lhas oli de fakto ripmatoman [[Tibet (valdkund)|Tibetan]] pälidnaks.

Vspäi 1959 Tibetan ohjastuz küksuses radab [[Indii|indižes]] [[Dharamsal]]-lidnas.

== Geografijan andmused ==
Lidn sijadase [[Tibet]]an mägištol, sen fartalad seištas alangištos, [[Lhas (jogi)|Lhas-jogen]] randal ([[Brahmaputra]]n hura ližajogi), 3490 metrad valdmeren pindan päl keskkorktusenke.

Klimat om mägiden. Kezakun keskmäine lämuz om +16°C, vilukun — -2°C. Paneb sadegid 425 mm vodes, niišpäi 375 mm kezakus-sügüz'kus.

Administrativižešti Lhas-lidnan fartalad sättudas Čenguan'-rajonale, kudamb om olmas vspäi 1960 da mülüb Lhas-lidnümbrikho. Čenguan'-rajon alajagase 9 lidnrajonha da 4 külärajonha. Vn 2000 rahvahanlugemižen mödhe 223 tuhad ristitud elädas lidnfartaloiš, niiden pind — 60 km².

== Transport ==
Lidn om avtotesol'm. Mugažo om sur' raudtestancii, sihepäi passažirjonuz ajab [[Pekin]]aspäi kaks' päivest. Hüvän infrastrukturan tagut Kitain ohjastuz planiruib 20 mln tatanmašt turistad vodele 2020.

Rahvahidenkeskeine civiline Lhas Gonggar-lendimport (''LXA'') sijadase 62 km suvipäivlaskmha lidnan keskusespäi 3570 m korktusel. Sišpäi tehtas reisid [[Kitai]]n südäimehe da [[Nepal]]ha.

== Homaičendad ==
<references />

== Irdkosketused ==
* [http://www.lasa.gov.cn/ Lhas-lidnan ohjastusen oficialine sait.] {{ref-zh}}

[[Kategorii:Lhas| ]]
[[Kategorii:Tibetan avtonomine agj|*]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
