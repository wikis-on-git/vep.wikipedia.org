{{Eländpunkt
 | Nimi = Kurčatov<br />Курчатов
 | Lidnanznam = Coat of Arms of Kurchatov (Kursk oblast).png
 | Flag = Flag of Kurchatov (Kursk oblast).svg
 | Lidnanznam text = Kurčatovan lidnanznam (Venäma)
 | Flag text = Kurčatovan flag (Venäma)
 | Valdkund = Venäma
 | Eläjiden lugu = 38,344
 | Voz' = 2018-01-01
 | Pind = 60.4
 | Fail = Kurchatov 2013-04-28 0805 (8940691919).jpg
 | Pämez' = Igor' Korpunkov<br />(keväz'ku 2012—)
 | Telefonkod = +7-47131-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
{{Znamoičendad|Kurčatov}}
'''Kurčatov''' ({{lang-ru|Курча́тов}}) om [[Venäma]]n lidn da lidnümbrik [[Kurskan agj]]an keskuzpalan päivlaskmas. Se om agjan koumanz' lidn eläjiden lugun mödhe, [[Kurčatovan rajon (Kurskan agj)|Kurčatovan rajonan]] administrativižeks keskuseks mugažo, ei mülü sihe.

== Istorii ==
[[Fail:Kurchatovigorvas.jpg|thumb|left|250px|Muštnik Igor' Kurčatovan oiktastuseks]]
Eländpunktan aluz om pandud vn 1968 kevädel sauvomha da holitamha [[Kurskan AES|Kurskan atomelektrostancijad]], necen kahesan külän-žilon sijas: Gluškovo, Starodubcevo, Pihtino, Tarasovo, Leonovo, Uspenskoje, Mäsnänkino, Zatolokino. Kätihe radnikžiloks vn 1971 22. päiväl tal'vkud nügüdläiženke nimenke [[Igor' Kurčatov]]-fizikantedomehen (1903−1960) muštoks. Kurčatovan rajonan keskuz vspäi 1977. Sai lidnan statusad vn 1983 25. päiväl sulakud.

Kurčatov šingotase Kurskan AES:al (elektrusen tehmine) da sen abuedheotandoil, sömtegimištol (leibänkombinat, makaronfabrik).

== Geografijan andmused ==
Lidn sijadase [[Seim (jogi)|Seim]]-jogen hural randpolel ({{lang-ru|Сейм}} 696 km pitte, [[Desn (Dnepran ližajogi)|Desnan]] hura ližajogi), Kurskan vezivaradimen randal (21,5 km², se-žo kävutase AES:an uitoks-vilugoitimeks), 160 m ü.m.t. keskmäižel korktusel. Matkad [[Kursk]]hasai om 37 km päivnouzmha orhal, 46 km avtotel vai 48 km raudtel. Toine lähembaine lidn om [[L'gov]] 26 km päivlaskmha orhal, 39 km avtotedme vai 30 km raudtedme. ''Kurčatov-raudtestancii'' radab lidnas «Kursk — [[Voronež]]»-keskustal.

Kurčatov om lidnümbrikon üks'jäine eländpunkt. Lidnümbrikon pind — 60,4 km². Lidn jagase 9 mikrorajonaks.

== Eläjad ==
Vl 1979 lidnan ristitišt oli 21 774 eläjad. Vn 2010 Venäman rahvahanlugemižen mödhe eläjiden lugu oli 42 706 ristitud. Kaikiš suremb lidnan ristitišt oli 48..49 tuhad eläjid vll 1996−2001 (49 100 rist. vl 2001). [[Ortodoksine hristanuskond|Ortodoksižen hristanuskondan]] nell' jumalanpertid om olmas lidnas.<ref>[http://sobory.ru/geo/locat/9060 Kurčatov-lidnan pühäpertid ''sobory.ru''-saital.] {{ref-ru}}</ref>

Rahvahad (2010): [[venälaižed]] — 95,2%, [[ukrainalaižed]] — 2,0%, toižed rahvahad — 2,8%.

Professionaližen openduz om neniden aluzkundoiden kaks' Kurčatovan filialad: Kurskan valdkundaline politehnine kolledž i Regionaline avol'jaine socialine tehnikum.

== Galerei ==
<gallery mode="packed" heights="125px">
Kurchatov 2013-04-28 0885 ShiftN (8941325856).jpg|Lidnan tobmuden pert'
OknVGmzLJfs.jpg|Jumalanmaman Emäganpäivän pühäpert' (1996),<br />vn 2016 nägu
Курская АЭС.JPG|Kurskan AES (2010)
Kurchatov 2013-04-28 0886 ShiftN (8941326714).jpg|Kul'turkeskuz
Kurchatov Train Station 1.JPG|Kurčatov-stancii raudteavtostancijan sauvusenke
</gallery>

== Homaičendad ==
<references />

== Irdkosketused ==
* [http://kurchatov.info/ Lidnümbrikon tobmuden aluzkundoiden sait (''kurchatov.info'').] {{ref-ru}}
{{Commons|Category:Kurchatov city, Russia}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Kurskan agjan lidnümbrikod]]
[[Kategorii:Kurčatovan rajon (Kurskan agj)|*]]
