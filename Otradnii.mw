{{Eländpunkt
 | Nimi = Otradnii<br />Отрадный
 | Lidnanznam = Blason Otradny.png
 | Flag = Flag of Otradny (Samara oblast).png
 | Lidnanznam text = Otradnijan lidnanznam
 | Flag text = Otradnijan flag
 | Valdkund = Venäma
 | Eläjiden lugu = 47,083
 | Voz' = 2019-01-01
 | Pind = 53.6
 | Fail = Отрадый (Храмы).jpg
 | Pämez' = Aleksandr Bugakov<br />(reduku 2015—)
 | Telefonkod = +7-84661-xx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
'''Otradnii''' ({{lang-ru|Отра́дный}}) om [[Venäma]]n lidn da lidnümbrik [[Samaran agj]]an päivnouzmas. Se om agjan seičemenz' lidn eläjiden lugun mödhe.

== Istorii ==
Ezmäižed eländpunktad mainitasoiš lidnan territorijal vspäi 1770. Nügüdläižen eländpunktan aluz om pandud vn 1946 [[kivivoi]]n basseinanno. Se sai lidnan statusad vl 1956.

Otradnii šingotase [[kivivoi]]n da sen gazan ümbriradmižel, mašinansauvomižel (burauduzmašiništon tegim), sauvondmaterialiden pästandal (topling, Tarkett-linol', kuidmaterialad), sömtegimištol (leibtegesed, lihan pol'fabrikatad, konditerine südäin), mugažo omblendfabrik radab.

== Geografijan andmused ==
Lidn sijadase Sur' Kinel'-jogen hural randal ({{lang-ru|Большой Кинель}}, [[Samar (Volgan ližajogi)|Samar-jogen]] oiged ližajogi), 55 m ü.m.t. keskmäižel korktusel. Om ümbärtud [[Kinel'-Čerkassin rajon]]an territorijal kaikiš polišpäi. Matkad [[Samar]]hasai om 84 km päivlaskmha orhal, 93 km avtotedme vai raudtedme. Lähembaižed lidnad oma [[Pohvistnevo]] pohjoižpäivnouzmas, [[Neftegorsk (Samaran agj)|Neftegorsk]] suves i [[Kinel']] päivlaskmas. Raudtestancii om ''Novootradnai'' ({{lang-ru|Новоотрадная}}) lidnan suves, «Samar — [[Uf]]»-keskustal.

Otradnii om lidnümbrikon üks'jäine eländpunkt. Eländfartaloiden pind om läz 10 km².

== Eläjad ==
Vn 2010 Venäman rahvahanlugemižen mödhe eläjiden lugu oli 48 356 ristitud. Kaikiš suremb lidnan ristitišt oli enamba 53 tuhad eläjid vll 1996−2001 (53 700 rist. vl 1998).

Rahvahad (enamba 0,4% vl 2010): [[venälaižed]] — 86,1%, [[mordvinalaižed]] — 3,9%, [[totarlaižed]] — 2,2%, [[čuvašalaižed]] — 2,0%, [[ukrainalaižed]] — 1,4%, [[saksalaižed]] — 1,0%, [[vaugedvenälaižed]] — 0,4%, [[uzbekad]] — 0,4%, toižed rahvahad i rahvahuden ozutandata — 2,6%.

Professionaližen opendusen aluzkund om Otradnijan kivivointehnikum.<ref>[http://ont-otradny.org/ Otradnijan kivivointehnikuman sait (''ont-otradny.org'').] {{ref-ru}}</ref>

== Homaičendad ==
<references />

== Irdkosketused ==
* [http://www.otradny.org/ Lidnan oficialine sait (''otradny.org'').] {{ref-ru}}
{{Commons|Category:Otradny}}

{{Samaran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agjan lidnad]]
[[Kategorii:Samaran agjan lidnümbrikod]]
