{{1000}}{{A10000}}
[[Fail:Water molecule 3D.svg|thumb|left|250px|Veden molekulan 3D-model']]
[[Fail:Michael Melgar LiquidArt resize droplet.jpg|thumb|right|250px|Vezi]]
'''Vezi''' ([[vezinik]]an [[hapanik|oksid]] vai vezinikan gidrohapanduz) om [[himii|himine]] substancii sel'ktan nozoluden nägunke.

== Ičendad ==
Vezi om mujutoi (penes lugumäras), hajutoi da magutoi. Himine formul om H<sub>2</sub>O. Veden molekulas om kaks' [[vezinik]]an atomad da üks' [[hapanik]]an atom. Voib olda 135 veden toižendad [[izotop]]oiden mödhe.

Substancii oleskeleb kovas olendas [[lumi|lumen]] vai [[jä]]n, gazanvuiččes — [[vezipuru|veden purun]]. Läz 70,8 procentad [[Ma]]n pindad — [[Manvaldmeri]] ([[valdmeri|valdmered]], [[meri|mered]], [[järv]]ed, [[jogi|joged]], [[jä]], [[vezipuru|puru]] da [[pil'v]]ed).

Vezi om hüvä segoitai. Om gazid da solid (tipižid segoitadud substancijoid) vedes londuseližidenke arvoimižidenke. Vedel om päznamoičend [[elo]]n sündundas da olendas Mal, eläbiden organizmiden himižes sauvuses, klimatan da sän formiruindas.

Veden ninevuz om 0,9982 g/sm³, suladandlämuz om 0 C°, kehundtemperatur om läz 100 C° (rippub atmosferižes painudespäi).

== Erased veden toižendad vepsäks ==
* ''Kezavezi'' — vezi honusen temperaturanke.
* ''Ristvezi'' — vezi londuses [[Vederistmad|Vederistmiden]] aigan.
* ''Rougvezi'' — kostunu vezi kevädel.
* ''Uhk, uhkvezi'' — lumenalaine vezi.

== Vedhe sidodud vepsän muštatišed da ozoitesed ==
=== Muštatišed ===
<blockquote>
* ''Aig astub, kuti vezi jokseb.''
* ''Enzne vezi jo meres om.'' (männu azj)
* ''Heinäd alemb, vet ülemb.''
* ''Ištujan kiven alle vezi ei jokse.''
* ''Kadoi kuti kala vedhe.''
* ''Kala vedeta ei elä.''
* ''Leib da vezi — saldatan söm.''
* ''Märg ei varaida vet.''
* ''Palanu lämoid ei varaida, a upnu — vet.''
* ''Pästa kivi vedehe, jüged om sigäpäi vedada.''
* ''Süväs kaivos vezi ei lopte.''
* ''Toižes kodiš i vet toižin kandištas.''
* ''Tünäs vedes sured kalad kudodas.''
* ''Vanh ak vinad job, laho pu vet vedab.''
* ''Veden mödhe i vedehine löudase.''
* ''Vedes-se vezi.'' (kaik om järgenduses; kaik om ičeze sijil)
* ''Vezi karaižen löudab.''
</blockquote>

=== Ozoitez ===
<blockquote>
* Must härgaine om lujas joll'akaz, hot' äjak vet anda, ka kaiken job. (küuduk)
</blockquote>

== Homaičendad ==
<references />

== Irdkosketused ==
* [http://n-t.ru/ri/ar/zv.htm Vsevolod Arabadži: Veden ozoitesed ''n-t.ru''-saital.] {{ref-ru}}
* [http://n-t.ru/ri/kl/vz.htm Vezi ''n-t.ru''-saital.] {{ref-ru}}
* [http://www.lsbu.ac.uk/water/water_phase_diagram.html Veden fazdiagrammad ''lsbu.ac.uk''-saital.] {{ref-en}}
{{Commons|Water}}

[[Kategorii:Vezi| ]]
[[Kategorii:Segoitajad]]
[[Kategorii:Nozoluded]]
[[Kategorii:Muiktused]]
[[Kategorii:Oksidad]]
[[Kategorii:Alused]]
