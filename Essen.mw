{{Eländpunkt
 | Nimi = Essen
 | Lidnanznam = DEU Essen COA.svg
 | Flag = Flagge Essen.svg
 | Lidnanznam text = Essenan lidnanznam
 | Flag text = Essenan flag
 | Valdkund = Saksanma
 | Eläjiden lugu = 583,109
 | Voz' = 2018-12-31
 | Pind = 210.34
 | Fail = Essen-Panorama.jpg
 | Pämez' = Tomas Kufen<br/>(reduku 2015—)
 | Telefonkod = +49-201. +49-2054
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Essen Stadtteile und Stadtbezirke.svg|thumb|left|200px|Essenan ümbrikod da lidnrajonad.]]
[[Fail:NRW, Essen, Stadtkern - Rathaus.jpg|thumb|right|250px|Lidnan ohjastusen pert' (vspäi 1979).]]
'''Essen''' (mugažo [[saksan kel'|saksan kelel]], virktas: [ˈʔɛsn̩], {{lang-la|Assindia}}) om [[Saksanma]]n lidn [[Pohjoine Rein da Vestfalii]]-federacijanmas. Se om ühesanz' surtte lidn valdkundas.

== Istorii ==
Eländpunktan aluz om pandud vl 845 kuti [[katoline jumalankodikund|katoline]] naižjumalankodi. Vl 800 [[Verdenan abbatuz|mez'jumalankodin-ki]] aluz om pandud nügüdläižen lidnan territorijha (Ruran hural randal). Vspäi 1003 nimitadas Essenad lidnaks, vl 1041 se sai oiktuz sijata torgusid.

== Geografijan andmused ==
Lidn sijadase valdkundan päivlaskmas, [[Rur (Reinan ližajogi)|Rur-jogen]] randoil, [[Rurštadt]]an keskuses, 27..202 m korktusil valdmeren pindan päl, keskmäine znamoičend om 116 m. Järed [[Bohum]]-lidn levigandeb päivnouzmas.

Essen jagase 9 ümbrikho (saks. ''Stadtbezirk''), ned alajagasoiš 50 lidnrajonaks (fartalaks, saks. ''Stadtteil'').

== Eläjad ==
Kaikiš suremb ristitišt oli 672 100 eläjad vl 1939 i 731 220 eläjad vl 1962. Vl 2013 eläjiden lugu oli 569 884 ristitud.

== Ižanduz da transport ==
Vspäi 1450 saihe [[kivihil'|kivihil't]] lidnas da läz sidä, kaivused oliba olmas samha [[hobed]]ad-ki. Edel 1945 vot lidn oli sodategimišton keskuseks, tähäsai [[TüssenKrupp]]-kompanijan (saks. ''ThyssenKrupp AG'') päfaterad sijadasoiš Essenas da lähižes [[Duisburg]]-lidnas. Saksanman kaikiš suremban [[Rurgaz]]-gazantransportkompanijan (''E.ON Ruhrgas AG'') päfater sijadase lidnas.

Elektrojonused (saks. ''S-Bahn'') ühtenzoittas lidnad Rurštadtan susedlidnoidenke. Vspäi 1977 kiruhtramvain sistem om lidnas (saks. ''Stadtbahn Essen'', vspäi 2014 om 3 jonod, 42 stancijad, sidä kesken 21 manaluine, 21,5 km raudted). Mugažo avtobusad oma kundaližeks transportaks lidnas.

== Sebruzlidnad ==
* {{RUS|#}} [[Alauz'lidn]], [[Venäma]] (vspäi 1991)
* {{FRA|#}} [[Grenobl']], [[Francii]] (1974)
* {{GBR|#}} [[Sanderlend (Anglii)|Sanderlend]], [[Anglii]], [[Sur' Britanii]] (1949)
* {{FIN|#}} [[Tampereh]], [[Suomenma]] (1960)
* {{ISR|#}} [[Tel' Aviv]], [[Izrail']] (1991)

== Homaičendad ==
<references />

== Irdkosketused ==
* [http://www.essen.de/ Lidnan tobmuden sait (''essen.de'').] {{ref-de}} {{ref-en}}
{{Commons|Essen}}

[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Pohjoine Rein da Vestfalii]]
