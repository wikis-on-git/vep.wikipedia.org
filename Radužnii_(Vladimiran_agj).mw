{{Eländpunkt
 | Nimi = Radužnii<br />Радужный
 | Lidnanznam = Coat of Arms of Raduzhny (Vladimir oblast).png
 | Flag = Flag of Raduzhny (Vladimir oblast).png
 | Lidnanznam text = Radužnijan lidnanznam (Vladimiran agj)
 | Flag text = Radužnijan flag (Vladimiran agj)
 | Valdkund = Venäma
 | Eläjiden lugu = 18,535
 | Voz' = 2017
 | Pind = 113.2
 | Fail = Зимнее утро в Радужном.jpg
 | Pämez' = Andrei Kolgaškin (2015—)
 | Telefonkod = +7-49254-xx-xxx
 | Avtokod = 33
 | Aigvö = [[UTC]]+3 ([[MSK]]+0)
}}
{{Znamoičendad|Radužnii}}
'''Radužnii''' ({{lang-ru|Радужный}}) om [[Venäma]]n lidn [[Vladimiran agj]]an keskuses. Se om sauptud administrativiž-territorialine ühtnik (vspäi 1998), [[Vladimir (lidn)|Vladimiran]] suvine ezilidn, lidn agjan alištusenke.

== Istorii ==
Eländpunktan aluz om pandud vl 1971 kuti kaičendministrusen tegimišton ''žilo «Raduga»-konstruktorbüron radnikoiden täht'' sodunus tahos. Vl 1977 se sai radnikžilon statusad ''Vladimir-30''-nimenke. Vspäi 1991 žilo tegihe lidnaks nügüdläiženke nimenke.

== Geografijan andmused ==
Lidn sijadase [[Kläz'm]]an oiktal randpolel ([[Volg]]an oigedpol'ne bassein) 5 kilometras jogespäi, seižub 160 m keskmäižel korktusel valdmeren pindan päl. Radužnijan pindan ühesa kümnendest om kattud mecoil. Matkad [[Vladimir (lidn)|Vladimiran]] röunhasai om läz 10 km pohjoižhe orhal, läz 20 km suvipäivnouzmha avtotedme.

Radužnii om SATÜ:n üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 18 211 ristitud. Ristitišton lugu om kaikenaigaine, vspäi 1996 17..18 tuhad elädas lidnas, kaikiš suremb ristitišt om nügüd' (vl 2017). Üks' ortodoksižen hristanuskondan puine pühäpert' om lidnas (vspäi 1997).

Ižandusen päsarak om ladimensauvomine, mugažo sömtegimišton edheotandad da mebel'ceh oma olmas. «Raduga»-lazersodapoligon sijadase lidnan suvipäivlaskmpoles. Vladimiran tehnologine kolledž om specialižen keskopendusen aluzkundaks.

== Irdkosketused ==
* [http://www.raduzhnyi-city.ru/ Lidnan tobmuden aluzkundoiden oficialine sait (''raduzhnyi-city.ru'').] {{ref-ru}}
{{Commons|Category:Raduzhny, Vladimir Oblast}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Sauptud administrativiž-territorialižed ühtnikad]]
