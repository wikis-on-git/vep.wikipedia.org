{{10000}}{{A10000}}
[[Fail:Ti,22.jpg|thumb|left|150px|Titanan palaine]]
{{Himine element|22|Titan|Ti|47,88|Metall|2|8|10|2|0|0|0|}}
'''Titan''' (''Ti'' — ''titanium'' latinan kelel) om 22nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om nelländes gruppas (vanhtunuden klassifikacijan mödhe — nelländen gruppan laptalagruppas), tabluden nelländes periodas.

== Ühthine ümbrikirjutand ==
Titan om levitadud Man kores, 0,57% massan mödhe. Vl 1791 anglijalaine Uil'jam Gregor-mineralog i vl 1795 saksalaine Martin Klaprot-himik avaižiba titanan oksidad (TiO<sub>2</sub>), Klaprot nimiti elementan titanaks amuižgrekan mifologijan [[titanad]]-personažiden mödhe. Vl 1825 ročilaine Jens Jakob Bercelius-himik sai elementarišt titanad ezmäižen kerdan. Vl 1910 amerikalaine Uden Zelandijan augotižlibundanke Met'ju Hanter-metallurg sai puhtast titanad (99,9%).

Metall om inertine fiziologižikš, hot' sen pölü om kancerogenine.

== Fizižed ičendad ==
Titan om kebn hobedaižvauged [[metall]], korrozijanvastaine lujas. Om paramagnetikaks enamba 73 K lämudel. Elementan pölü voib poukahtuda, piskuižed paladas. Oleskeleb kahtes kristalližes modifikacijas. Kristalline segluz om geksagonaline edel 883 C°, sen lämudel puhtaz titan vajehtab seglust kubižhe. Metall om varmed [[teraz|teraraudan]] kartte, no 45% kebnemb.

Atommass — 47,88. Ninevuz (normaližiš arvoimižiš) — 4,54 g/sm³. Suladandlämuz — 1941 K (1668 C°). Kehundlämuz — 3560 K (3287 C°).

Londuseline titan kogoneb vides stabiližes [[izotop]]aspäi: <sup>46</sup>Ti (7,95%), <sup>47</sup>Ti (7,75%), <sup>48</sup>Ti (73,45%), <sup>49</sup>Ti (5,51%), <sup>50</sup>Ti (5,34%). Tetas 21 ratud radioaktivišt izotopad 38..45, 51..63 atommassanke, i 2 izomärad (43m1 i 43m2), niiden keskes kaikiš hätkemb om <sup>44</sup>Ti 60 vot pol'čihodamižen pordonke.

== Kävutand ==
Ottas kävutamižhe metallurgijan ühthesuladusiš, luiden i hambhiden vajehtimeks, juvelirtegesikš, gazoiden absorbirujaks sädamha vakuumad. Vauged titanan dioksid (TiO<sub>2</sub>) kävutase levedas mujuikš (titanan kulutamižen koume videndest), bumagan i plastikan tehmižes (titanan mail'man kulutamižen koumandez).

Titanan dioksidan mail'man tehmine oli 4,5 mln tonnoid vl 2002, kaikiš znamasižembad varad oma Kitaiš i Venämas (järed löudmižsija läz [[Uht]]ad). Mail'man arv oli US$5,9..6 kilogrammas vn 2014 vilukul.

== Irdkosketused ==
* [http://www.webelements.com/webelements/elements/text/Ti/key.html Titan ''webelements.com''-saital.] {{ref-en}}
* [http://n-t.ru/ri/ps/pb022.htm Kirjutuz titanas Himižiden elementoiden populärižes ''n-t.ru''-kirjištos.] {{ref-ru}}
{{Commons|Titanium}}

{{Periodine tablut}}

[[Kategorii:Himižed elementad kirjamišton mödhe]]
