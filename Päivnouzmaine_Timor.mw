{{10000}}
{{Valdkund
| Nimi = Timor-Lesten Demokratine Tazovaldkund<br />Repúblika Demokrátika Timor Lorosa'e <small>(tetuman kel')</small><br />República Democrática de Timor-Leste <small>(port.)</small>
| Valdkundznam = Coat of arms of East Timor.svg
| Flag = Flag of East Timor.svg
| Valdkundznam text = Päivnouzmaižen Timoran valdkundznam
| Flag text = Päivnouzmaižen Timoran flag
| Pälidn = Dili
| Eläjiden lugu = 1,321,929<ref>[https://www.cia.gov/library/publications/the-world-factbook/geos/tt.html Päivnouzmaižen Timoran ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 14,874
| Kart = LocationEastTimor.svg
| Kel' = [[tetuman kel'|tetuman]], [[portugalijan kel'|portugalijan]]
| Valdkundan pämez' = [[Guterriš Fransišku|Fransišku Guterriš]]
| Päministr = [[Taur Matan Ruak]]
| Religii = [[hristanuskond]]
| Valüt = [[AÜV:oiden dollar]] ($) (USD)
| Internet-domen = [[.tl]]
| Telefonkod = +670
| Aigvö = [[UTC]]+9
}}
'''Päivnouzmaine Timor''', portugaline nimi om '''Timor-Leste''', täuz' oficialine nimi — '''Timor-Lesten Demokratine Tazovaldkund''' ([[tetuman kel'|tetuman kelel]]: ''Repúblika Demokrátika Timor Lorosa'e'', {{lang-pt|República Democrática de Timor-Leste}}), om valdkund [[Timor]]-saren päivnouzmas penen anklavanke sen päivlaskmas, [[Suvipäivnouzmaine Azii|Suvipäivnouzmaižes Azijas]], [[Indine valdmeri|Indižen valdmeren]] [[Timoran meri|Timoran]] da [[Savumeri|Savu]] meriden randoil, [[Indonezii|Indonezijan]] da [[Avstralii|Avstralijan]] keskes. Sen pälidn da kaikiš suremb lidn om [[Dili]].

== Istorii ==
Vl 2002 semendkun 20. päiväl Päivnouzmaine Timor tedištoiti ičeze ripmatomudes [[Indonezii|Indonezijaspäi]]. Sil-žo päiväl nügüdläine Konstitucii<ref>[http://www.constituteproject.org/ontology/Timor-Leste?lang=en Päivnouzmaižen Timoran Konstitucijan tekst ''constituteproject.org''-saital.] {{ref-en}}</ref> tuli väghe, se om vahvištadud vn 2002 keväz'kun 22. päiväl i om olmas vajehtusita.

== Geografijan andmused ==
[[Fail:Timor.png|thumb|left|250px|Päivnouzmaižen Timoran reljefan kart.]]
Päivnouzmaine Timor sijadase [[Indine valdmeri|Indižen valdmeren]] päivnouzmas. Üks'jäine Azijan valdkund Suvižel mapoliškol.

Valdkund om röunoiš [[Indonezii|Indonezijanke]], röunan piduz — 228 km. Valdmererandan piduz om 706 km. [[Savumeri]] om sarespäi lodeheze, [[Bandameri]] — pohjoižpolehe, [[Timoran meri]] — suvipolehe.

Man südäimes om mägišt 500..700 metrad ü.m.t. korktusil. Kaikiš korktemb čokkoim om [[Tatamailau]]-mägi, 2963 m valdmeren pindan päl. Oleskeleb äi [[manrehkaiduz|manrehkaidusid]], [[tropine ciklon|tropižid ciklonid]] da [[cunami]]d.

Klimat om [[subekvatorialine vö|subekvatorialine]] mussonine. Kesklämuz om +25..+27 C° vodes läbi. Om kaks' sezonad: neps da kuiv. Paneb sadegid 1500..2000 mm vodes. Om severt-se lühüdoid mägijogid ([[Loes]], [[Lakio]], [[Seikal]], [[Be Lulio]]).

Londuseližed pävarad oma [[kivivoi]], [[londuseline gaz]], [[kuld]], [[platin]], [[marganc]]; toižed varad oma [[mramor]], [[kala]], [[sandalpu]]iden [[mec]]ad.

== Politine sistem ==
[[Fail:Präsidentenpalast 17-05-2015.jpg|thumb|250px|Päivnouzmaižen Timoran prezidentan pert'kulu [[Dili]]š ([[tetuman kel'|tetum]].: ''Palasiu ba Presidente sira'').]]
Ohjandusen form om unitarine konstitucine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident ([[tetuman kel'|tetum]].: ''Prezidente Republika Demokratika Timor-Leste'', {{lang-pt| Presidente da República Democrática de Timor-Leste}}). Kaik rahvaz valičeb händast videks vodeks, kahtenden strokun voimuz om olmas. Prezidentale sab panda kel'dod parlamentan käskusihe, pästta sidä radmaspäi da panda uziden valičendoiden datad. Prezident paneb päministrad radsijha. Päministr om sajan vägestust parlamentan partijan lider, hän paneb ministrid radnikusile.

Üks'kodine Nacionaline Parlament ([[tetuman kel'|tetuman kelel]]: ''Parlamentu Nasionál'', {{lang-pt|Parlamento Nacional}}) om 65 ühtnijanke. Kaik rahvaz valičeb heid videks vodeks. Kaiked ristitud oma valičendoiktusenke 17-voččes igäspäi.

Päivnouzmaižen Timoran parlamentan ühtnijoiden edelstrokuižed valičendad oliba vn 2018 12. päiväl semendkud. Prezidentan järgvaličendad oliba vn 2017 keväz'kun 20. päiväl, [[Fransišku Guterriš]] sai vägestust (57,1% änid) da tuleb radho sen-žo voden semendkun 20. päiväspäi, se om hänen ühtenz' strok. [[Taur Matan Ruak]] radab päministran vs 2018 kezakun 22. päiväspäi, hän oli valdkundan prezidentan vll 2012−2017.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Päivnouzmaižen Timoran administrativiž-territorialine jagand]].''

Päivnouzmaine Timor jagase 13 administrativižeks ümbrikoks. Ned alajagasoiš 65 alaümbrikoks. Edemba alaümbrikod alajagasoiš ''suko:ikš'' (niid om 442), sukod — 2225 lidn- da küläkundaks.

== Eläjad ==
Päivnouzmaižes Timoras elädas [[timoralaižed]]. Vl 2014 valdkundan ristitišt oli 1 201 542 eläjad. Kaikiš suremb ristitišt om nügüd'.

Mamankelen mödhe (2020): [[tetuman kel'|tetum prasa]] — 30,6%, [[mambai]] — 16,6%, [[makasai]] — 10,5%, [[tetuman kel'|tetum terik]] — 6,1%, [[baikenu]] 5,9%, [[kemak]] — 5,8%, [[bunak]] — 5,5%, [[tokodede]] — 4,0%, [[fataluku]] — 3,5%, [[vaimaa]] — 1,8%, [[galoli]] — 1,4%, [[naueti]] — 1,4%, [[idate]] — 1,2%, [[midiki]] — 1,2%, toižed keled — 4,5%. Kaik om 32 sijališt kel't valdkundas. Ottas kävutamižhe [[portugalijan kel'|portugalijan]], [[anglijan kel'|anglijan]] i [[indonezijan kel'|indonezijan]] kelid radkelikš.

Religijan mödhe (2015): riman [[katoline jumalankodikund|katolikad]] — 97,6%, [[protestantizm|protestantad]] — 2,0%, [[islam]]anuskojad — 0,2%, toižed uskojad — 0,2%.

Toižed sured lidnad (enamba 10 tuh. ristituid, vn 2010 rahvahanlugemižen mödhe<ref>[http://dne.mof.gov.tl/published/Census%20Preliminary%20Results%202010/English%20Census%20Preliminary%20Results%202010.pdf Direcção Nacional de Estatística: Preliminary Result of Census 2010 English (Vn 2010 rahvahanlugemižen satused). — ''Dne.mof.gov.tl''.] (PDF; 3,2&nbsp;MB) {{ref-en}}</ref>, surembaspäi penembha): [[Baukau]], [[Maljan]], [[Lospalos]], [[Same (Päivnouzmaine Timor)|Same]]. Lidnalaižiden pala om 31,3% (2020).

== Ižanduz ==
Vl 2010 Päivnouzmaižen Timoran päeksport oli [[kivivoi]] (31%) da sen [[londuseline gaz|gazad]] (26%), räkištamatoi [[kofe]] (21%); toine eksport — [[sandalpu]], [[vanil']], mašinad teid sauvomha, [[telefon]]ad, [[grammofonplat]]ad da [[kirj]]ad.

== Homaičendad ==
<references />

== Irdkosketused ==
* [http://www.timor-leste.gov.tl/ Timor-Lesten Demokratižen Tazovaldkundan ohjastusen oficialine portal (''timor-leste.gov.tl'').] {{ref-pt}} {{ref-tet}} {{ref-en}}
* [http://www.statistics.gov.tl/ Päivnouzmaižen Timoran Statistikan radnikoičendan sait (''statistics.gov.tl'').] {{ref-en}} {{ref-pt}} {{ref-tet}}
{{Commons|East Timor}}

{{Azii}}

[[Kategorii:Päivnouzmaine Timor| ]]
