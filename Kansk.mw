{{Eländpunkt
 | Nimi = Kansk<br />Канск
 | Lidnanznam = Kansk COA (2010).gif
 | Flag = Flag of Kansk (Krasnoyarsk krai).png
 | Lidnanznam text = Kanskan lidnanznam
 | Flag text = Kanskan flag
 | Valdkund = Venäma
 | Eläjiden lugu = 90,231
 | Voz' = 2017
 | Pind = 96.3
 | Fail = Арка Канск.jpg
 | Pämez' = Nadežda Kačan<br />(keväz'ku 2012—)
 | Telefonkod = +7-39161-xx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
'''Kansk''' ({{lang-ru|Канск}}) om [[Venäma]]n lidn da lidnümbrik [[Krasnojarskan rand]]an suvipäivnouzmas. Se om randan nellänz' lidn eläjiden lugun mödhe, om [[Kanskan rajon]]an administrativižeks keskuseks mugažo vspäi 1934, ei mülü rajonha.

== Istorii ==
Eländpunktan aluz om pandud nügüdläižhe sijha vl 1636 kuti ''Kanan lidnuz'' ({{lang-ru|Канский острог}}) kaičemha ümbrištod kalaidajiden heimoiden londoišpäi, nimitihe Kan-jogen mödhe. 1740-nzil vozil Sibirin trakt läbiti eländpunktad. Kansk sai lidnan statusad vl 1782. 19. voz'sadal lidn oli [[kuld]]an samižen da [[nahk (material)|nahkoiden]] ümbriradmižen keskuseks.

== Geografijan andmused ==
Lidn sijadase Kan-jogen muugotil randoil ([[Jenisei]]n oigedpol'ne bassein), 200 m ü.m.t. keskmäižel korktusel. Matkad [[Krasnojarsk]]hasai om 175 km päivlaskmha orhal vai 230 km «Sibir'»-avtotedme. Lähembaine lidn om [[Borodino (lidn)|Borodino]] 60 km suvipäivlaskmha orhal vai 70 km sil-žo avtotel.

Kansk om lidnümbrikon üks'jäine eländpunkt. Lidnümbrikon pind om 100,66 km², lidnan — 96,3 km².

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 94 226 ristitud. Kaikiš suremb ristitišt oli 110 tuhad eläjid vll 1990−1995.

Ižandusen päsarakod oma mecan ümbriradmine, energetine (Kanskan LEK sijaližel bural hilel), tömašinsauvomine (bumagantegijad mašinad), sauvondkonstrukcijoiden pästand, mugažo plastikpakuitesen tegim radab.

== Galerei ==
<gallery mode="packed" heights="125px">
Kansk photo for wiki.jpg|Triumfaline bembelüläh vl 2011
Площадь Коростелева в Канске.jpg|Korostelevan torg Pühän Stroican päjumalanpertinke tagamal, vn 2015 nägu
Канск. Церковь Андрея Первозванного.JPG|Ph. Ondrii Ezikuctud jumalanpert', vn 2015 nägu
Kansk Krasnopartyzanskaya 71.jpg|Zell'lauk vl 2011 (om letud vll 1909−1912 kut torguindsauvuz)
LAZ-695N in Kansk.JPG|Kanskan kodirandantedištandmuzei (2013, ende «Furor»-sinematograf)
Kansk - K-t-Kosmos.jpg|«Kosmos»-kinoteatr (2010. voz' vai sen aigemba)
Канск жд мост.JPG|Raudtesild Kan-joges päliči vl 2015
LAZ-699R in Kansk.JPG|Kanskan avtobusstancii vl 2013
Канск-Енисейский из окна поезда.jpg|Kansk-Jeniseiskii-päraudtestancijan sauvuz vl 2017
</gallery>

== Irdkosketused ==
* [http://kansk-adm.ru/ Lidnan tobmuden aluzkundoiden oficialine sait (''kansk-adm.ru'').] {{ref-ru}}
{{Commons|Category:Kansk}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Krasnojarskan randan lidnümbrikod]]
[[Kategorii:Kanskan rajon|*]]
