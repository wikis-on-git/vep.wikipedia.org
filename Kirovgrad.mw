{{Eländpunkt
 | Nimi = Kirovgrad<br/>Кировград
 | Lidnanznam = Coat of Arms of Kirovgrad (Sverdlovsk oblast).png
 | Flag = Flag of Kirovgrad (Sverdlovsk oblast).png
 | Lidnanznam text = Kirovgradan lidnanznam
 | Flag text = Kirovgradan flag
 | Valdkund = Venäma
 | Eläjiden lugu = 18,577
 | Voz' = 2021
 | Pind = 10
 | Fail = Кировград - panoramio (2).jpg
 | Pämez' = Aleksandr Os'kin<br />(reduku 2017—)
 | Telefonkod = +7-34357-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Kirovgrad''' ({{lang-ru|Кировград}}), edel 1936. vot ''Kalat'' ({{lang-ru|Калата́}}), om [[Venäma]]n lidn [[Sverdlovskan agj]]an suvipäivlaskmas. Se om [[Kirovgradan lidnümbrik]]on administrativine keskuz.

== Istorii ==
Eländpunkt mainitase dokumentoiš ezmäižen kerdan vl 1808 kuti ''Kalat-žilo'' ({{lang-ru|посёлок Калата}}), nimi libub ezimeletaden türkan kelišpäi (''kala-ata'' «tatan külä»). Vl 1812 löutihe [[vas'k|vas'kkivendod]] lidnanno, 19. voz'sadan keskes avaitihe [[kuld]]an sijid. Vspäi 1914 vas'kensuladuztegim radoi, saudihe kaks' raudtesarakod sen täht «Jekaterinburg — Alatagil»-keskustaspäi. Vl 1932 Kalat-žilo sai lidnan statusad, udesnimitihe sidä nügüdläižikš vn 1935 tal'vkus kompartijan [[Sergei Kirov]]-šingotajan kanzannimen mödhe. Vodele 1941 vas'ken sijaline samine tuli lophu, ei jänd kivendod. Vspäi 1963 lidn alištub agjan tobmudele oikti.

Kirovgrad šingotase koviden ühthesuladusiden tegimel (vspäi 1942, [[vol'fram]]an i [[kobal't (himine element)|kobal'tan]] ühtnendad) i tegimištoližsegoitusiden tegimel<ref>[http://www.kzps.ru/ Kirovgradan tegimištoližsegoitusiden tegimen sait (''kzps.ru'').] {{ref-ru}}</ref> (vspäi 1994, čomitandsauvondmaterialad, letked, röntgenvastaižed segoitused, substancijad samha kivivoid).

== Geografijan andmused ==
Lidn sijadase Kalat (Kalatink) jogen randoil ([[Tur (jogi)|Turan]] oigedpol'ne bassein, [[Obinjogi|Obin]] hurapol'ne bassein), [[Uralmäged|Keskmäižen Uralan]] päivnouzmaižil pautkil, 290 m keskmäižel korktusel valdmeren pindan päl. Pened vezivaradimed oma lidnan pohjoižes i suves. Matkad [[Jekaterinburg]]hasai om 73 km suvhe-suvipäivnouzmha orhal, 92 km avtotedme vai raudtedme. Lähembaižed lidnad oma [[Nevjansk]] 10 km pohjoižpäivnouzmha, [[Ülätagil]] 10 km suvipäivlaskmha i [[Novoural'sk]] 20 km suvhe.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 21 035 ristitud, lidnümbrikon koume nelländest. Kaikiš suremb lidnan ristitišt oli 25 598 eläjad vl 1989.

Rahvahad (2010, ozutadud rahvahudenke): [[venälaižed]] — 90,9%, [[totarlaižed]] — 5,2%, toižed rahvahad — 3,9%.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/11649 Kirovgradan pühäpertid ''sobory.ru''-saital.] {{ref-ru}}</ref> oma olmas lidnas: ph. Amvrosii Optijanalaižen (letihe vll 2003−2004) i Jumalanmaman Vladimiran jumalaižen (om saudud vl 1997). [[Islam]]an pühäpert' om sauvomižes.

Uralan valdkundaližen kolledžan Ivan Polzunovan nimed (Jekaterinburg) filial<ref>[http://www.ugkp.ru/content/filial-gkirovgrad Kirovgradan filialan lehtpoled Uralan valdkundaližen kolledžan ''ugkp.ru''-saital.] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Ежовая, Склон большой карман.JPG|Ježovai-mägen suks'paute vn 2015 uhokus
Кировград - panoramio.jpg|Ph. Amvrosii Optijanalaižen jumalanpert', vn 2016 nägu
Кировград - panoramio (4).jpg|Hoštusen memorial vl 2016
Кировград - panoramio (1).jpg|«Sputnik»-kul'turkeskuz (2016, ''Kaimdai'')
Ст. Ежевая.JPG|Ježovai-raudtestancijan sauvuz ({{lang-ru|Ежёвая}}) vl 2010
</gallery>

== Homaičendad ==
<references/>

== Irdkosketused ==
* [http://kirovgradduma.ru/ Lidnümbrikon Duman oficialine sait (''kirovgradduma.ru'').] {{ref-ru}}
* [http://kirovgrad.midural.ru/ Lidnümbrikon administracijan oficialine sait (''kirovgrad.midural.ru'').] {{ref-ru}}
{{Commons|Category:Kirovgrad}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Kirovgradan lidnümbrik|*]]
