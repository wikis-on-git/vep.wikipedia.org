{{Eländpunkt
 | Nimi = Rasskazovo<br />Рассказово
 | Lidnanznam = Coat of Arms of Rasskazovo (Tambov oblast).gif
 | Flag = Flag of Rasskazovo (Tambov oblast).png
 | Lidnanznam text = Rasskazovon lidnanznam
 | Flag text = Rasskazovon flag
 | Valdkund = Venäma
 | Eläjiden lugu = 43,330
 | Voz' = 2018-01-01
 | Pind = 36.12
 | Fail = Vadimrazumov copter - Rasskazovo.jpg
 | Pämez' = Aleksei Kolmakov<br />(heinku 2010—)
 | Telefonkod = +7-47531-xx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
'''Rasskazovo''' ({{lang-ru|Расска́зово}}) om [[Venäma]]n lidn da lidnümbrik [[Tambovan agj]]an keskuzpalan päivnouzmas. Se om agjan koumanz' lidn eläjiden lugun mödhe, om [[Rasskazovon rajon]]an administrativižeks keskuseks, ei mülü sihe.

== Istorii ==
Eländpunktan aluz om pandud vl 1697 kuti Rasskazovo-žilo, konz [[Moršansk]]an Stepan Rasskaz Vodänov-manmez' sai carin laskendad panemha alust. Žilo kändihe järedaks, nell' vatefabrikad i nahkan ümbriradajad edheotandad radoihe 19. voz'sadal. Šingotihe kut [[vanhuskolaižed|vanhuskolaižiden]] religiijoksmusiden keskuz. Žilo sai lidnan statusad vl 1926.

Rasskazovo šingotase erazvuiččiden sarakoiden tegimil: elektrotehnine, nahkoiden, biohimine, metalližkonstrukcijoiden, sauvondmašinoiden kohenduz, mugažo linduiden plemferm radab.

== Geografijan andmused ==
Lidn sijadase rajonan keskuzpalan lodehes, Mectambov-jogen randoil ({{lang-ru|Лесной Тамбов}} 89 km pitte, [[Okanjogi|Okan]] oigedpol'ne bassein), 150 m ü.m.t. keskmäižel korktusel. Arženk-jogi (ven. ''Арженка'' 14 km pitte) lankteb Mectambovha lidnan suves. Matkad [[Tambov]]han röunhasai om 23 km päivlaskmha orhal vai 26 km avtotel. Toine lähembaine lidn om [[Kotovsk]] 27 km päivlaskmha orhal vai 41 km avtotedme. ''Platonovk''-raudtestancii 2 km pohjoižpäivnouzmha lidnaspäi i ''Rasskazovo''-seižutezpunkt 10 km lodeheze (ende stancii) oma lähembaižel raudtel, ned ratas «Tambov — [[Saratov]]»-keskustal vspäi 1870.

Rasskazovo om lidnümbrikon üks'jäine eländpunkt. Lidnümbrikon pind — 36,12 km².

== Eläjad ==
Vl 1897 lidnan ristitišt oli 12 tuhad eläjid, vl 1939 — 30 800 eläjad. Vn 2010 Venäman rahvahanlugemižen mödhe lidnan eläjiden lugu oli 45 484 ristitud. Kaikiš suremb lidnan ristitišt oli 48..50 tuhad eläjid vll 1989−2001 (50 800 rist. vl 1990). [[Ortodoksine hristanuskond|Ortodoksižen hristanuskondan]] kaks' jumalanpertid i časoun'<ref>[http://sobory.ru/geo/locat/14637 Rasskazovon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 98,1%, toižed rahvahad — 1,9%.

Professionaližen opendusen aluzkund om Rasskazovon industrialiž-tegimištoline tehnikum.<ref>[http://ras-tech.68edu.ru/ Rasskazovon industrialiž-tegimištoližen tehnikuman sait (''ras-tech.68edu.ru'').] {{ref-ru}}</ref>

== Galerei ==
<gallery mode="packed" heights="125px">
Администрация Рассказово.jpg|Lidnan administracijan pert'
Церковь в Рассказово.jpg|Ph. Johann-jumalantedajan pühäpert'<br />(vn 2018 nägu)
Вид фабрики с башни.jpg|Aseevoiden (Arženskai)-vatefabrikan jändused<br />(kul'turjäl'guz, oli rados edel 2004. vot)
Дом творчества.jpg|Sädamiženpert'<br />(ende [[molokanad|molokanoiden]] loičendpert')
Вид дома Асеевых перед открытием.jpg|Aseevoiden erižpert' usadibanke
</gallery>

== Homaičendad ==
<references />

== Irdkosketused ==
* [http://g31.tmbreg.ru/ Rasskazovo-lidnan tobmuden aluzkundoiden sait (''g31.tmbreg.ru'').] {{ref-ru}}
{{Commons|Category:Rasskazovo}}

{{Tambovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad]]
[[Kategorii:Tambovan agjan lidnümbrikod]]
[[Kategorii:Rasskazovon rajon|*]]
