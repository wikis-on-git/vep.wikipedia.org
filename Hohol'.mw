{{Taxobox
 | name         = Hohol'
 | image file   = Mallotus villosus.gif
 | image descr  = Hohol'
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Pal'csuugaižed kalad]] (''Actinopterygii'')
 | ordo         = [[Korehenvuiččed]] (''Osmeriformes'')
 | familia      = [[Korehižed]] (''Osmeridae'')
 | genus        = '''Hoholid''' (''Mallotus'')
 | species      = '''Hohol' '''
 | latin        = {{btname|Mallotus villosus|([[Müller Otto Frederik|Müller]], 1776)}}  
 | wikispecies  = Mallotus villosus
 | commons      = Category:Mallotus villosus
 | itis         = 162035
 | ncbi         = 30960
 | range map    =
}}
'''Hohol' ''' ({{lang-la|Mallotus villosus}}) om meri[[kala]], mülüb ''[[Korehenvuiččed]]''-sugukundha ({{lang-la|Osmeridae}}).

== Leviganduz ==
Putub meres läz [[Pohjoine polärine pird|Pohjošt polärišt pirdad]] — [[Jävaldmeri|Jävaldmeren]] eläbas zonas, [[Atlantine valdmeri|Atlantižen]] i [[Tün' valdmeri|Tünen]] valdmeriden pohjoižiš viluveziš. Kudondaigan kova tullei voib tactä hoholid mererandale i katta sen äjid kilometrid Venäman Edahaižen Päivnouzman suves.

Tuleb randoile i jogiden estuarijoihe vaiše kudondaigan, se oleleb kerdan vai kaks' kerdad elos. Hohol' mäneb kudondale jogensuihe sur'kuluil joukuil, kevädel-sügüzel sijidme. Äi hoholid pölištub kudondaigan.

== Ümbrikirjutand ==
Kala kazvab vaiše meros. Hibjan piduz 25 santimetrhasai, veduz 52 grammhasai, elon igä om kümnehe vodhesai. Suguküpsnend oleskeleb kaks'-koumevoččes igäs, ižačud vodes möhemba, mi emäčud. Hoholin somuz da hambaz om hen. Sel'g om olivanpun da vihandan mujun polhe, kül'ged i pök oma hobedakahad.

Ižačun kül'giš somusen palaižiden rived oma olmas karvusen pojavan krepindanke.

== Kävutand ==
Pütas kalad kudondaigan jäl'ghe. Mail'man vozne saliž sase 1 mln tonnoihesai, ületi 2 mln tonnoid vll 1975−1985. Ottas dietižeks söndtavaraks: äi vitaminoid i mikroelementoid (sidä kesken jod), kebnad sömänsulatusele vauktušed (massan 23 procenthasai), poleneb holesterinad olendad veres, vähemb kalorijoid [[liha]]n rindataden.

Pidab räkištada kalad hüvin edel söndad, i paremba keitta hoholid, sikš miše voib olda äi madoid-parazitoid hözötadud-savukurdüd kalas.

== Homaičendad ==
<references />

{{Commons|Mallotus villosus}}

[[Kategorii:Kalad]]
[[Kategorii:Živatad kirjamišton mödhe]]
[[Kategorii:Püduzkalad]]
