{{10000}}{{A10000}}
[[Fail:Plutonium3.jpg|thumb|left|200px|Puhtaz plutonii]]
{{Himine element|94|Plutonii|Pu|244,0642|HimAktinoid|2|8|18|32|24|8|2|}}
[[Fail:Plutonium spectrum visible.png|thumb|right|250px|Plutonijan spektran nägui pala]]
'''Plutonii''' (''Pu'' — ''plutonium'' latinan kelel) om 94nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Ei ole plutonijad londuses suriš lugumäriš, vaiše jäl'ged. Se om ratud transuranine element. [[AÜV|Amerikalaižed]] himikad Edvin Mattison Makmillan i Filipp Hauge Abel'son saiba puhtast plutonijad ezmäižen kerdan vl 1940. Element om nimitadud penen [[Pluton (pen' planet)|Pluton]]-planetan mödhe [[uran (himine element)|uranan]] i [[neptunii|neptunijan]] kartte.

Plutonii da sen ühtnendad oma toksižed!

== Fizižed ičendad ==
Plutonii om jüžmak räbed [[radioaktivižuz|radioaktivine]] hobedaižvauged [[metall]]. Kuz' allotropišt modifikacijad +100..+500 C° lämuziden keskustal telustadas metallan ümbriradmižele, seičemenz' om olmas surel painudel. α- i β-plutonijan kristalline segluz om monotilgunvuitte, γ-Pu — ortorombine, δ-Pu i ε-Pu — kubine, δ'-Pu — tetragonaline. Neniden fazsirdusiden aigan ninevuz vajehtase 15,92 (δ-form) ..19,86 (α-form) g/sm³ röunoiš.

Atommass — 244,0642. Ninevuz (normaližiš arvoimižiš) — 19,816 g/sm³. Suladandlämuz — 912,5 K (639,4 C°). Kehundlämuz — 3505 K (3228 C°).

Nügüd' tetas necen elementan 20 [[izotop]]ad 228..247 atommassanke, i niiden 7 izomärad. Kaikiš hätkemb om plutonii-244 80,8 mln vozid pol'čihodamižen pordonke, se om enamba voz'sadad völ koumel izotopal: <sup>242</sup>Pu (T<sub>½</sub>=373 tuhad vozid), <sup>239</sup>Pu (24 110 vot) i <sup>240</sup>Pu (6500 vot).

== Himižed ičendad ==
Muigotandan aigan ližadub mülün 70% i voib mureta konteinerad. Katase gidridan kerthel, sikš kaitas metallad inertižes atmosferas (päiči argonas, oz., azotan atmosferas). Gidrid i Pu<sub>2</sub>O<sub>3</sub>-hapanduz ičevirizudas il'mas honuzližel lämudel. Metall palab il'mas huldutamižen jäl'ghe. Muigotandmärad: +7..+1, tobjimalaz +4.

== Kävutand ==
Plutonii kävutadas atomenergetikas poltuseks (PuO<sub>2</sub>-hapanduz) i [[atombomb|atomazegid]] tehtes (kritine mass — 11 kg, <sup>239</sup>Pu). Pästtas elektrobatarejoid kosmosan i kardiostimulätoriden täht. Ottas kävutamižhe ühthesuladusikš ümbärdamha puhthan plutonijan allotropijan vajehtusid. Sadas sišpäi transplutonižid elementoid tedoidusen täht.

Kaik plutonii tehtas atomreaktoriš. Metallan 1 gramm maksoi 4 tuhad US$ vl 2010. Sadas [[uran (himine element)|uranaspäi]] kümnikoid tonnoid vodes, mail'man varad oliba 1239 tonnad vl 2003.

== Irdkosketused ==
* [http://www.webelements.com/webelements/elements/text/Pu/key.html Plutonii ''webelements.com''-saital.] {{ref-en}}
* [http://n-t.ru/ri/ps/pb094.htm Kirjutuz plutonijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Plutonium}}

{{Periodine tablut}}

[[Kategorii:Himižed elementad kirjamišton mödhe]]
