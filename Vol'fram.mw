{{10000}}{{A10000}}
[[Fail:Wolfram evaporated crystals and 1cm3 cube.jpg|thumb|left|200px|Vol'framan palaižed kubižen santimetran kohtha]]
{{Himine element|74|Vol'fram|W|183,84|Metall|2|8|18|32|12|2|0|}}
[[Fail:Tungsten spectrum visible.png|thumb|right|250px|Vol'framan spektr]]
'''Vol'fram''' (''W'' — ''wolframium'' latinan kelel) om 74nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendes gruppas (vanhtunuden klassifikacijan mödhe — kudenden gruppan laptalagruppas), tabluden kudendes periodas.

== Ühthine ümbrikirjutand ==
Vol'fram om levitadud londuses keskmäras, pala Man kores — 1,3 grammad tonnas. Ei voi löuta sidä joudjas olendas, koncentriruiše šeelit- i vol'framit-mineraloiš ühtnendoikš vol'framan 1..2% palanke.

Ispanijalaižed Elüar-vellesed-himikad saiba puhtast vol'framad ezmäižen kerdan vl 1783. Nimi tuli latinan kelen saksan kändusespäi ({{lang-de|Wolf Rahm}} «händikahan kerthed»), metall vasttase [[tin]]an kaivuziš i telustab sada tinad reagiruiden senke.

Vol'framal ei ole ičenašt biologišt rolid.

== Fizižed ičendad ==
Vol'fram om kova, lujas löumassulatud hoštai hahkvauvaz [[metall|päličmänendmetall]].

Atommass — 183,84. Ninevuz (normaližiš arvoimižiš) — 19,25 g/sm³. Suladandlämuz — 3695 K (3422 C°). Kehundlämuz — 6203 K (5930 C°). Vol'framal kaikiš korktemb suladandlämuz da kehundlämuz oma metalloiden keskes. Voib olda tagodud hüvin, nitikš, 1600 C° lämudenke.

Londuseline metall mülütab viž seižujad [[izotop]]ad (<sup>180</sup>W — 0,12%, <sup>182</sup>W — 26,50%, <sup>183</sup>W — 14,31%, <sup>184</sup>W — 30,64% da <sup>186</sup>W — 28,43%). Sen ližaks tetas 30 radioaktivišt ratud izotopad vl 2016 158..179, 181, 184, 187..192 atommassanke, i 11 izomärad.

== Himžed ičendad ==
Vol'fram om seižui lujas himišt painust vaste. Metallal om korrozijanvastaižid ičendoid. Muigotandmär oleskeleb +6..−2 i −4, sidä kesken +4 i +6 (tobjimalaz).

== Kävutand ==
Ottas kävutamižhe elementad metallurgijas tobjimalaz.

Mail'man samine oli 76,4 tuhad tonnoid vl 2012, sidä kesken [[Kitai]] tegi 64 tuhad tonnoid, mugažo järed tehmine om [[Venäma]]s (3,5 tuh. t), [[Kanad]]as (2,2), [[Bolivii|Bolivijas]] (1,2) i [[Vjetnam]]as (1,0). Kaikiš järedambad löudmižsijad oma Kanadas, Kitaiš, [[Kazahstan]]as i [[Amerikan Ühtenzoittud Valdkundad|AÜV:oiš]].

== Irdkosketused ==
* [http://www.webelements.com/webelements/elements/text/W/key.html Vol'fram ''webelements.com''-saital.] {{ref-en}}
* [http://n-t.ru/ri/ps/pb074.htm Kirjutuz vol'framas Himižiden elementoiden populärižes ''n-t.ru''-kirjištos.] {{ref-ru}}
{{Commons|Tungsten}}

{{Periodine tablut}}

[[Kategorii:Himižed elementad kirjamišton mödhe]]
