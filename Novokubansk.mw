{{Eländpunkt
 | Nimi = Novokubansk<br />Новокубанск
 | Lidnanznam = Coat of Arms of Novokubansk (Krasnodar krai).png
 | Flag = Flag of Novokubansk (Krasnodar krai).png
 | Lidnanznam text = Novokubanskan lidnanznam
 | Flag text = Novokubanskan flag
 | Valdkund = Venäma
 | Eläjiden lugu = 35,287
 | Voz' = 2018
 | Pind = 27.97
 | Fail = Действующая церковь КубНИИТИМ.JPG
 | Pämez' = Aleksandr Jelisejev<br />(sulaku 2016—)
 | Telefonkod = +7-86195-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Novokubansk''' ({{lang-ru|Новокубанск}}) om [[Venäma]]n lidn da lidnankund [[Krasnodaran rand]]an päivnouzmas, [[Armavir (Venäma)|Armaviran]] pohjoine kaimdailidn. Se om [[Novokubanskan rajon]]an administrativine keskuz.

== Istorii ==
Eländpunktan aluz om pandud vl 1867 kuti ''Kubanskoje-žilo'' Kavkazan polkiden saldatoil erindas. Edel 1922 vot nimitaškanzihe sidä ''Novokubanskoje:ks''. Vl 1961 kätihe sidä ''Novokubanskii-radnikžiloks''. Vn 1966 11. päiväl kezakud se sai lidnan statusad nügüdläiženke nimenke.

Novokubansk šingotase sömtegimišton keskuseks sijaližel torhudel, mugažo sauvondmaterialiden tegimed oma olmas lidnas (seinmaterialad, profiline torv). Lidn eli läbi sur'vedes vn 2002 kezakul, urzi dambad.

== Geografijan andmused ==
Lidn sijadase [[Kuban' (jogi)|Kuban'-jogen]] hural randpolel, 1 km jogespäi, 145 m ü.m.t. keskmäižel korktusel. Matkad [[Krasnodar]]hasai om 162 km päivlaskmha orhal vai 205 km avtotedme. Lähembaine lidn om [[Armavir (Venäma)|Armavir]], om 4 km matkad lidnoiden röunoiden keskes avtotedme. ''Kubanskai-raudtestancii'' om olmas «Armavir — [[Kropotkin (lidn)|Kropotkin]]»-jonol. Koumekilometrine sarak ühtenzoitab lidnad «Kavkaz»-avtotenke suvipäivlaskmas.

Novokubansk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 34 880 ristitud, rajonan kaks' videndest. Vspäi 2002 lidnan ristitišt vajehtab 34..35 tuhad eläjid röunoiš (35 440 rist. vl 2016).

Rahvahad (enamba 1% vl 2010): [[venälaižed]] — 88,2%, [[armenijalaižed]] — 6,3%, [[ukrainalaižed]] — 1,6%, toižed rahvahad — 2,7%, rahvahuden ozutandata — 1,2%.

Lähembaižed professionaližen opendusen alizkundad sijadasoiš Armaviras.

== Irdkosketused ==
* [http://www.ngpnr.ru/ Novokubansk-lidnan tobmuden aluzkundoiden oficialine sait (''ngpnr.ru'').] {{ref-ru}}
{{Commons|Category:Novokubansk}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Novokubanskan rajon|*]]
