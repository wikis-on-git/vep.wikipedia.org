{{Eländpunkt
 | Nimi = Nei<br />Нея
 | Lidnanznam = Coat of Arms of Neya (Kostroma oblast).png
 | Flag = Flag of Neya (Kostroma oblast).png
 | Lidnanznam text = Nejan lidnanznam
 | Flag text = Nejan flag
 | Valdkund = Venäma
 | Eläjiden lugu = 8,964
 | Voz' = 2017
 | Pind = 16.11
 | Fail = Neya DK 010 9811.jpg
 | Pämez' = Sergei Ivanov<br />(sügüz'ku 2016—)
 | Telefonkod = +7-49444-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Nei''' ({{lang-ru|Нея}}) om [[Venäma]]n lidn da lidnankund [[Kostroman agj]]an keskuses. Se om [[Nejan rajon]]an administrativine keskuz.

== Istorii ==
Eländpunktan aluz om pandud žiloks raudtestancijanno udel «[[Vologd]] — [[Kirov|Vätk]]»-raudtekeskustal vl 1906, nimitihe jogen mödhe. Vspäi 1905 mecanümbriradai tegim radoi žilos. Vl 1926 kätihe Nejad radnikžiloks, vl 1929 — Nejan rajonan keskuseks. Anttihe Nejale lidnan statusad vn 1958 28. päiväl uhokud.

Nei šingotase mecan ümbriradmižel (klejatud brus i pertin komplektad<ref>[http://massivcom.ru/ Klejatud brusan tegimen sait (''massivcom.ru'').] {{ref-ru}}</ref>, mecan pilind), sömtegimištol (leib da leibproduktad), mugažo omblendfabrik i meblin fabrik ratas lidnas.

== Geografijan andmused ==
Lidn sijadase rajonan keskuzpalan suvipäivlaskmas, [[Nei (Unžan ližajogi)|Nei-jogen]] oiktal randal tobjimalaz ([[Volg]]an hurapol'ne bassein), 105 m ü.m.t. keskmäižel korktusel. Nel'š-jogi ({{lang-ru|Нельша}} 111 km pitte) lankteb Nejha huralpäi lidnan päivnouzmas. Lidn om ümbärtud [[mec]]oil. Matkad agjan [[Kostrom]]-pälidnhasai om 184 km päivlaskmha-suvipäivlaskmha orhal, 224 km avtotedme vai raudtedme. Lähembaižed lidnad oma [[Makarjev]] 46 km suvhe orhal vai 73 km avtotedme i [[Manturovo]] 51 km päivnouzmha orhal i 61 km avtotedme vai [[Transsib]]-raudtedme.

Nei om lidnankundan üks'jäine eländpunkt. Lidnankundan pämez' radab rajonan-ki pämehen. Edeline lidnankundan i rajonan pämez' oli Valerii Volkov (2008−2016).

== Eläjad ==
Vn 2010 Venäman rahvahanlugemižen mödhe eläjiden lugu oli 9 827 ristitud, rajonan seičeme kümnendest. Kaikiš suremb lidnan ristitišt oli 14 416 eläjad vl 1970. [[Ortodoksine hristanuskond|Ortodoksižen hristanuskondan]] Spiridon Trimifuntalaižen jumalanpert' om saudud vll 2003−2006.

Nejan politehnine tehnikum om professionaližen opendusen aluzkundaks.

== Galerei ==
<gallery mode="packed" heights="125px">
Neya WaterTower 010 9918.jpg|Vezičuhunduz (2020)
Neya Museum 010 9861.jpg|Kodirandantedištandmuzei (2020)
Neya 010 9792.jpg|Kundaline kül'bet' vl 2020
Neya DK 010 9820.jpg|Kul'turkeskuz (2020)
</gallery>

== Homaičendad ==
<references />

== Irdkosketused ==
* [http://www.neya.info/index.php/mainmenu-36/mainmenu-37#13 Lidnankundan lehtpoled Nei-lidnan da Nejan rajonan oficialižel ''neya.info''-saital.] {{ref-ru}}
{{Commons|Category:Neya}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Nejan rajon|*]]
