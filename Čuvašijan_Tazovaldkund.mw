{{Venälaižen Federacijan subjekt
|Nimi           = Čuvašijan Tazovaldkund
|Venälaine nimi = Чувашская Республика <small>(ven.)</small><br />Чӑваш Республики <small>(čuv.)</small>
|Flag           = [[Fail:Flag of Chuvashia.svg|150px|Čuvašijan Tazovaldkundan flag]]
|FSCoA          = [[Fail:Coat of Arms of Chuvashia.svg|100px|Čuvašijan Tazovaldkundan znam]]
|FlagLnk        = Čuvašijan Tazovaldkundan flag
|CoALnk         = Čuvašijan Tazovaldkundan znam
|FSMap          = [[Fail:Map of Russia - Chuvashia.svg|300px]]
|FSCtrWhat      = Pälidn
|FSCtrNm        = [[Čeboksarad]]
|AreaRnk        = 75
|TotArea        = 18343
|WaterPrcnt     = 2.65
|PopRnk         = 41
|Eläjiden lugu  = 1,231,117
|PopCtDate      = 2018
|PopDens        = 67.12
|GDPRnk         = 57
|GDP            = 261,6
|GDPCtDate      = 2016
|GDP(PPP)       = 211,6
|FedDistrNm     = Volgaveren
|EcRegNm        = Volgan da Vätkan
|CadNo          = 21, 121
|OfLangs        = [[venäkel']], [[čuvašan kel']]
|HeadTtl        = Tazovaldkundan pämez'
|HeadNm         = [[Ignatjev Mihail|Mihail Ignatjev]]
|ViceTtl        = Ministrišton ezimez'
|ViceNm         = [[Motorin Ivan|Ivan Motorin]]
|LegislTtl      = Valdkundaližen Nevondkundan ezimez'
|LegislNm       = [[Filimonov Valerii|Valerii Filimonov]]
|FSAnthem       = ''[[Čuvašijan Tazovaldkundan gimn]]''
|Domain         = 
|MSK            = [[UTC]]+3 ([[MSK]]+0)
}}
'''Čuvašijan Tazovaldkund''' ({{lang-ru|Чувашская Республика}}, {{lang-cv|Чăва́ш Республики́}}) vai '''Čuvašii''' ({{lang-ru|Чувашия}}, {{lang-cv|Чӑваш Ен}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da kaikiš suremb lidn om [[Čeboksarad]].

== Keled ==
Valdkundkeled oma [[venäkel']] da [[čuvašan kel']].

== Istorii ==
Čuvašijan Tazovaldkund om olmas vs 1920 kezakun 20. päiväspäi. Vhesai 1925 sulakun 21. päivhäsai nimitihe Čuvašijan avtonomižeks agjaks. Vhesai 1990 redukun 19. päivhäsai sen nimi oli Čuvašijan Avtonomine Nevondkundaline Socialistine Tazovaldkund.

Čuvašijan Tazovaldkundan Konstitucii<ref>[http://constitution.garant.ru/region/cons_chuvash/ Čuvašijan Tazovaldkundan Konstitucijan tekst // ''Constitution.garant.ru''.] {{ref-ru}}</ref> om vahvištadud vn 2000 30. päiväl kül'mkud Čuvašijan Valdkundaližen Nevondkundan ezitajil.

== Geografijan andmused ==
[[Fail:Relief-Chuvashiya.png|thumb|left|250px|Čuvašijan Tazovaldkundan reljefan kart.]]
Tazovaldkundal om röunoid [[Tatarstanan Tazovaldkund]]anke päivnouzmas, [[Ul'janovskan agj]]anke suves, [[Mordovijan Tazovaldkund]]anke suvipäivlaskmas, [[Alalidnan agj]]anke päivlaskmas, [[Marii Elan Tazovaldkund]]anke pohjoižes da pohjoižpäivnouzmas. Čuvašijan Tazovaldkund om mererandatoi.

Pind om 18 343 km². [[Mec]]ad ottas territorijan tobmad palad. Tazovaldkundan tobj pala sijadase [[Volg]]-jogen oiktal randal sen [[Sur (Volgan ližajogi)|Sur]]- da [[Svijag]]-ližajogiden keskes. Kaikiš suremb järv om ratud vezišt — [[Čeboksaran vezivaradim]] Volg-jogel.

Reljef om kukhikaz alangištoidenke. Kaikiš korktemb čokkoim om nimetoi taho 286 m kortte valdmeren pindan päl läz Jablonovk-küläd suves, röunoiden saral Tatarstananke da Ul'janovskan agjanke.

Klimat om [[ven vö|ven]] kontinentaline. Heinkun keskmäine lämuz om +19 C°, vilukun — –13 C°. Paneb sadegid 550 mm vodes.

Londuseližed varad oma [[palab šoidkivi]], [[turbaz]], [[fosfor|fosforitad]], sauvondmaterialad ([[lete|letked]], [[savi|saved]]), [[vezi|reskvezi]], [[mustma]], [[gidroenergii]].

== Tobmuz ==
[[Fail:Cheboksary Government House.jpg|thumb|right|250px|Čuvašijan Tazovaldkundan ministrišton ištundsija (''vanh pert''') [[Čeboksarad|Čeboksaras]].]]
[[Ignatjev Mihail|Mihail Ignatjev]] radab Tazovaldkundan pämeheks vs 2010 elokun 29. päiväspäi. Kaik rahvaz änestab händast videks vodeks. Tazovaldkundan pämez' märičeb ministrišton strukturad, paneb ministrid radnikusile. Hän sättutab ministrišton ezimehen kandidatad parlamentanke. Tazovaldkundan pämehen administracii om hänele abhu.

Čuvašijan parlament om Valdkundaline Nevondkund ({{lang-cv|Чăваш Республикин Патшалăх Канашĕ}}). Kaik rahvaz valičeb sen 44 ezitajad videks vodeks. [[Filimonov Valerii|Valerii Filimonov]] radab Nevondkundan ezimeheks vn 2016 sügüz'kun 29. päiväspäi.

Radonoigendai tobmuz om Čuvašijan Tazovaldkundan Ministrišt. [[Motorin Ivan|Ivan Motorin]] radab Ministrišton ezimeheks vspäi 2011 tal'vkun 23. päiväspäi. Tazovaldkundan ministrused da radnikoičendad alištudas Ministrištole.

Valitihe järgenduseližen kerdan [[Ignatjev Mihail|nügüdläšt tazovaldkundan pämest]] vn 2015 13. päiväl sügüz'kud, hän sai vägestust ezmäižes turas (65,54%) da radab kahtenden strokun. Čuvašijan Valdkundaližen Nevondkundan ühtnijoiden järgenduseližed valičendad oliba vn 2016 18. päiväl sügüz'kud.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 1 251 619 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Vl 2018 62,5% eläjid oma lidnalaižed.

Kaik om [[Čuvašijan Tazovaldkundan lidnad|ühesa lidnad]] tazovaldkundas. Toine järed lidn (enamba 100 tuh. eläjid) om [[Novočeboksarsk]] — Čeboksaran päivnouzmaine kaimdailidn. Vl 2017 kaik oli 8 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[čuvašalaižed]] — 65,1%, [[venälaižed]] — 25,8%, [[totarlaižed]] — 2,7%, [[mordvinalaižed]] — 1,0%, toižed rahvahad — 1,6%, rahvahuden ozutandata — 3,8%.

== Homaičendad ==
<references />

== Irdkosketused ==
* [http://www.cap.ru/ Čuvašijan Tazovaldkundan tobmuden aluzkundoiden oficialine portal (''cap.ru'').] {{ref-ru}}
* [http://gov.cap.ru/default.aspx?gov_id=712 Čuvašijan Tazovaldkundan pämehen oficialine sait ''gov.cap.ru''-portalal.] {{ref-ru}}
* [http://gov.cap.ru/default.aspx?gov_id=83 Čuvašijan Valdkundaližen Nevondkundan oficialine sait ''gov.cap.ru''-portalal.] {{ref-ru}}
* [http://gov.cap.ru/default.aspx?gov_id=17 Čuvašijan Tazovaldkundan Ministrišton oficialine sait ''gov.cap.ru''-portalal.] {{ref-ru}}

{{Čuvašijan Tazovaldkundan lidnad}}
{{Venälaižen Federacijan subjektad}}

[[Kategorii:Čuvašijan Tazovaldkund| ]]
