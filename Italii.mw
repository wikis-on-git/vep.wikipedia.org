{{1000}}
{{Valdkund
| Nimi = Italijan Tazovaldkund<br />Repubblica Italiana
| Valdkundznam = Emblem of Italy.svg
| Flag = Flag of Italy.svg
| Valdkundznam text = Italijan znam
| Flag text = Italijan flag
| Pälidn = Rim
| Eläjiden lugu = 62,246,674<ref>[https://www.cia.gov/library/publications/the-world-factbook/geos/it.html Italijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 309,547
| Kart = EU-Italy.svg
| Kel' = [[italijan kel'|italijan]]
| Valdkundan pämez' = [[Mattarella Serdžo|Serdžo Mattarella]]
| Päministr = [[Konte Džuzeppe|Džuzeppe Konte]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[italijan lir]]. [[Kampion d'Italii|Kampion d'Italijas]] oficialine valüt om [[šveicarijan frank]], no sigä-ki ottas evrod torguindan aigan.</ref>
| Internet-domen = [[.it]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +39
| Aigvö = tal'vel [[UTC]]+1,<br />kezal [[UTC]]+2
}}
'''Italii''' ([[italijan kel'|italijan kelel]]: ''Italia'' [iˈtaːlja]), täuz' oficialine nimituz — '''Italijan Tazovaldkund''' ({{lang-it|Repubblica Italiana}}), om valdkund [[Evrop|Suvievropas]], [[Adriatine meri|Adriatižen]], [[Tirrenine meri|Tirrenižen]], [[Ionine meri|Ionižen]] meriden da [[Keskmeri|Keskmeren]] randal. Vspäi 1949 [[Pohjoižatlantižen kožundkirjutesen organizacii|PAKO:n]] ühtnii (üks' alusenpanijoišpäi), vspäi 1958 [[Evropan Ühtištuz|EÜ:n]] ühtnii (mugažo üks' alusenpanijoišpäi). Valdkundan pälidn da kaikiš suremb lidn om [[Rim]].

== Istorii ==
Amuižen aigan [[Rimalaine imperii]] šingotaškanzihe nügüdläižen Italijan territorijaspäi.

Vn 1861 17. päiväl keväz'kud ühtenzoitihe Italijan palad ühthižhe valdkundha. Italii kändihe tazovaldkundaks ([[monarhii|monarhijan]] jäl'ghe) vn 1946 2. päiväl kezakud.

Vn 1947 27. päiväl tal'vkud Konstitucižen Suiman ühtnijad vahvištihe jäl'gmäšt valdkundan Konstitucijad<ref>[http://www.senato.it/documenti/repository/istituzione/costituzione_inglese.pdf Nügüdläine Italijan Konstitucii Senatan saital (''senato.it'').] {{ref-en}}</ref>. Se tuli väghe vn 1948 1. päiväl sulakud, om olmas vn 2006 znamasižidenke vajehtusidenke kaiken rahvahan referenduman jäl'ghe.

== Geografijan andmused ==
[[Fail:Italy topographic map-blank.svg|thumb|left|250px|Italijan topografine kart.]]
Italii otab nenid territorijoid: [[Apenniniden pol'sar']], [[Balkaniden pol'sar']] (pen't palad), [[Padanan tazangišt]], [[Al'pad|Al'piden]] suvipautked, [[Sicilii]]- da [[Sardinii]]-sared, severz'-se penid sarid. Pind penita sarita — 301 230 km².

Italii om mavaldkundröunoiš [[Francii|Francijanke]] lodehes (röunan piduz — 476 km), [[Šveicarii|Šveicarijanke]] (698 km) da [[Avstrii|Avstrijanke]] (404 km) pohjoižes, [[Slovenii|Slovenijanke]] pohjoižpäivnouzmas (218 km), südäiröunad [[San Marino]]nke (37 km) da [[Vatikan]]anke (3 km). Ühthine röunoiden piduz — 1836 km. Randanpird (saridenke) om 7600 km.

Valdkund om mägekaz ičeze enambuses. Sen kaikiš korktemb čokkoim sijadase röunal Francijanke — [[Monblan]]-mägi, 4808 metrad meren pindan päl. [[Apenniniden pol'sar'|Apenniniden pol'saren]] kaikiš korktemb čokkoim om [[Korno Grande]]-mägi, 2914 m. Kaikiš pidemban [[Po (jogi)|Po-jogen]] piduz om 682 km. Kaikiš järedamb järv om [[Gard]]-järv.

Klimat om [[Keskmeri|Keskmeren]] [[subtropine vö|subtropine]]. [[Al'pad]] ei pästkoi pohjoižtulleid Italijha, sigä meren valatoituz lujeneb.

Londuseližed pävarad oma [[londuseline gaz]], [[kivihil']], [[bitum]], [[alüminii|boksitad]], [[marganc]], [[kaliisol]].

== Politine sistem ==
[[Fail:Rear facade, Palazzo Montecitorio.jpg|thumb|right|250px|Italijan parlamentan Alakodin ''Montečitorio-pert'kulu'' [[Rim]]as.]]
Ohjandusen form om decentralizuidud unitarine konstitucine [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om prezident ({{lang-it|Presidente della Repubblica}}). Parlamentan Kodiden ühthižen ištundan aigan valitas prezidentad seičemeks vodeks. Erindprezident kändase Senatan ühtnijaks ičeze elon hätkte.

Rahvaz valičeb kaks'kodišt parlamentad videks vodeks. Sen üläkodi om Senat ({{lang-it|Senato}}) 320 ühtnijanke (valitas 315 i pandas 5 elon hätkte), alakodi — Deputatoiden Kodi ({{lang-it|Camera dei Deputati}}) 630 ristitunke. Kaik om 950 ezitajad parlamentas.

[[Serdžo Mattarella]] om prezidentaks, valitihe händast vn 2015 31. päiväl vilukud. Parlamentan ühtnijoiden järgenduseližed valičendad oliba vn 2018 4. päiväl keväz'kud. [[Džuzeppe Konte]] radab päministran vs 2018 kezakun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Italijan administrativiž-territorialine jagand]].''

Italii jagase 20 agjaks (regionaks, üks'lugu {{lang-it|regione}}) ičeohjandusenke, niišpäi viž oma avtonomijad. Agjad alajagasoiš 110 provincijha (üks'lugu {{lang-it|provincia}}), 9 niišpäi oma järedad lidnad (üks'lugu {{lang-it|città metropolitana}}). Provincijad alajagasoiš 8092 kommunha (üks'lugu {{lang-it|comune}}). Jagadas kommunid municipaližihe ühtnikoihe (äilugu {{lang-it|municipi}}, ''municipalità'', ''zone di decentramento'' da ''quartieri''). Agjad ühtenzoittas vidhe statistižhe regionha.

== Eläjad ==
Italijan eläjad oma [[italijalaižed]]. Vl 2017 valdkundan eläjiden lugu oli 60,498,700 ristitud<ref>[http://www.demo.istat.it/bilmens2017gen/ Bilancio demografico anno 2017 (dati provvisori) Italia (Italijan ristitišton luguiden endustuz vn 2017 redukus). — ''Demo.istat.it''.] {{ref-it}}</ref>. Antižen aigan Italijan territorijan ristitišt oli läz 20 mln eläjid. Kaikiš suremb ristitišt om nügüd', illegitimižidenke migrantoidenke.

Uskondan mödhe (2010): [[hristanuskond|hristanuskojad]] — 83,3% (riman [[katoline jumalankodikund|katolikad]] lujas enambuses), [[islam]]anuskojad — 3,7%, religijatomad — 12,4%, märhapanendata — 0,6%.

Toižed järedad lidnad (enamba 500 tuh. ristituid vl 2013, surembaspäi penembha): [[Milan]], [[Napol']], [[Turin]], [[Palermo]], [[Genui]].

== Ižanduz ==
Vl 2012 Italijan päeksport oli mehanine mašiništ (läz 25%) (sidä kesken varapalad, [[koditehnik]]), [[sobad]] (10%), [[avto]]d (7%); toine eksport — [[zell'|zelläd]], [[furnitur]], [[tomatpast]], [[vin]].

== Homaičendad ==
<references />

== Irdkosketused ==
* [http://www.quirinale.it/ Italijan prezidentan oficialine sait (''quirinale.it'').] {{ref-it}} {{ref-en}}
* [http://www.parlamento.it/ Italijan parlamentan oficialine sait (''parlamento.it'').] {{ref-it}}
* [http://www.governo.it/ Italijan ministrišton oficialine sait (''governo.it'').] {{ref-it}}
* [http://www.istat.it/it/ Italijan Nacionaline statistikan institut (''istat.it'').] {{ref-it}} {{ref-en}}
{{Commons|Italy}}

{{Evrop}}

[[Kategorii:Italii| ]]
