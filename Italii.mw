{{1000}}
{{Valdkund
| Nimi = Italijan Tazovaldkund<br />Repubblica Italiana
| Valdkundznam = Emblem of Italy.svg
| Flag = Flag of Italy.svg
| Valdkundznam text = Italijan znam
| Flag text = Italijan flag
| Pälidn = Rim
| Eläjiden lugu = 61,680,122<ref>[https://www.cia.gov/library/publications/the-world-factbook/geos/it.html Italijan ristitišton endustuz vl 2014 heinkus. — Mail'man faktoiden kirj (cia.gov).] {{ref-en}}</ref>
| Voz' = 2014
| Pind = 309,547
| Kart = EU-Italy.svg
| Kel' = [[italijan kel'|italijan]]
| Valdkundan pämez' = [[Mattarella Serdžo|Serdžo Mattarella]]
| Päministr = [[Renci Matteo|Matteo Renci]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[italijan lir]]. [[Kampion d'Italii|Kampion d'Italijas]] oficialine valüt om [[šveicarijan frank]], no sigä-ki torguindan aigan ottas evrod.</ref>
| Internet-domen = [[.it]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +39
| Aigvö = tal'vel [[UTC]]+1,<br />kezal [[UTC]]+2
}}
'''Italii''' ([[italijan kel'|italijan kelel]]: ''Italia''), täuz' oficialine nimi — '''Italijan Tazovaldkund''' ([[italijan kel'|ital.]]: ''Repubblica Italiana''), om valdkund [[Evrop|Suvievropas]], [[Adriatine meri|Adriatižen]], [[Tirrenine meri|Tirrenižen]], [[Ionine meri|Ionižen]] meriden da [[Keskmeri|Keskmeren]] randal. Vspäi 1949 [[PAKO]]:n ühtnii (üks' alusenpanijoišpäi), vspäi 1958 [[EÜ]]:n ühtnii (mugažo üks' alusenpanijoišpäi). Valdkundan pälidn da kaikiš suremb lidn om [[Rim]].

== Istorii ==
Vl 1861 keväz'kun 17. päiväl Italijan palad ühtenzoitihe ühthižhe valdkundha.

Italii tegihe tazovaldkundaks ([[monarhii|monarhijan]] jäl'ghe) vl 1946 kezakun 2. päiväl.

Vl 1947 tal'vkun 27. päiväl Konstitucižen Suiman ühtnijad vahvištihe jäl'gmäšt valdkundan Konstitucijad<ref>[http://www.senato.it/documenti/repository/istituzione/costituzione_inglese.pdf Nügüdläine Italijan Konstitucii Senatan saital (senato.it).] {{ref-en}}</ref>. Se tuli väghe vl 1948 sulakun 1. päiväl (vn 2006 znamasižiden vajehtusidenke kaiken rahvahan referenduman jäl'ghe).

== Geografijan andmused ==
[[Fail:Italy topographic map-blank.svg|thumb|left|250px|Italijan topografine kart.]]
Italii otab [[Apenniniden pol'sar']], [[Balkaniden pol'sar']] (pen't palad), [[Padanan tazangišt]], [[Al'pad|Al'piden]] suvipautked, [[Sicilii]]- da [[Sardinii]]-sared, severz' penid sarid. Pind penita sarita — 301 230 km².

Italii oma mavaldkundröunoiš [[Francii|Francijanke]] lodehes (röunan piduz — 476 km), [[Šveicarii|Šveicarijanke]] (698 km) da [[Avstrii|Avstrijanke]] (404 km) pohjoižes, [[Slovenii|Slovenijanke]] pohjoižpäivnouzmas (218 km), südäiröunad [[San Marino]]nke (37 km) da [[Vatikan]]anke (3 km). Ühthine röunoiden piduz — 1836 km. Randanpird (saridenke) om 7600 km.

Italii om mägekaz ma ičeze enambištos. Sen kaikiš korktemb čokkoim sijadase röunal Francijanke — [[Monblan]]-mägi, 4808 metrad meren pindan päl. [[Apenniniden pol'sar'|Apenniniden pol'saren]] kaikiš korktemb čokkoim om [[Korno Grande]]-mägi, 2914 m. Kaikiš pidemban [[Po (jogi)|Po-jogen]] piduz om 682 km. Kaikiš järedamb järv om [[Gard]]-järv.

Klimat om [[Keskmeri|Keskmeren]] [[subtropine vö|subtropine]]. [[Al'pad]] ei pästkoi pohjoižtulleid Italijaha, sigä meren valatoituz lujeneb.

Londuseližed pävarad oma [[londuseline gaz]], [[kivihil']], [[bitum]], [[alüminii|boksitad]], [[marganc]], [[kaliisol]].

== Politine sistem ==
[[Fail:Mac9004.JPG|thumb|right|250px|Italijan parlamentan Alakodin ''Montečitorio-pert'kulu'' [[Rim]]as.]]
Ohjandusen form om decentralizuidud unitarine konstitucine [[parlamentine tazovaldkund|parlamentine]] tazovaldkund äjiden partijoiden sistemanke.

Valdkundan pämez' om prezident ([[italijan kel'|ital.]]: ''Presidente della Repubblica''). Parlamentan Kodiden ühthižen ištundan aigan valitas prezidentad 7 vodeks. Erindprezident tegese Senatan ühtnijaks ičeze elon hätkte.

Rahvaz valičeb kaks'kodišt parlamentad 5 vodeks. Sen üläkodi om Senat ([[italijan kel'|ital.]]: ''Senato'') 315 ühtnijanke, alakodi — Deputatoiden Kodi ([[italijan kel'|ital.]]: ''Camera dei Deputati'') 630 ristitunke.

Italijan päjärgvaličendad (sidä kesken valdkundan parlamentha) oliba vl 2013 uhokun 24. da 25 päivil. Nügüd' [[Serdžo Mattarella]] om prezidentaks, händast valitihe vl 2015 vilukun 31. päiväl. [[Matteo Renci]] om päministraks vspäi 2014.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Italijan administrativiž-territorialine jagand]].''

Italii alajagase 20 agjaha (regionha, üks'lugu [[italijan kel'|ital.]]: ''regione'') ičeohjandusenke, 5 niišpäi oma avtonomijad. Agjad alajagase 110 provincijha (üks'lugu [[italijan kel'|ital.]]: ''provincia''), 9 niišpäi oma sured lidnad (üks'lugu [[italijan kel'|ital.]]: ''città metropolitana''). Provincijad jagase 8092 kommunha (üks'lugu [[italijan kel'|ital.]]: ''comune''). Kommunad alajagadas municipaližihe ühtnikoihe (äilugu [[italijan kel'|ital.]]: ''municipi'', ''municipalità'', ''zone di decentramento'' da ''quartieri''). Agjad ühtenzoittas vidhe statistižhe regionha.

== Eläjad ==
Italijas elädas [[italijalaižed]].

Toižed sured lidnad (enamba 500 tuh. ristitud vl 2013, surembaspäi penembha): [[Milan]], [[Napol']], [[Turin]], [[Palermo]], [[Genui]].

== Ižanduz ==
Vl 2012 Italijan päeksport oli mehanine mašiništ (läz 25%) (sidä kesken varapalad, [[koditehnik]]), [[sobad]] (10%), [[avto]]d (7%); toine eksport — [[zell'|zelläd]], [[furnitur]], [[tomatpast]], [[vin]].

== Homaičendad ==
<references />

== Irdkosketused ==
* [http://www.parlamento.it/ Italijan parlamentan oficialine sait.] {{ref-it}}
* [http://www.istat.it/it/ Italijan Nacionaline statistikan institut (istat.it).] {{ref-it}} {{ref-en}}

{{Commons|Italy}}
{{Evrop}}

[[Kategorii:Italii| ]]
