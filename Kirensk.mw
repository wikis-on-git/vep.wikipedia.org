{{Eländpunkt
 | Nimi = Kirensk<br />Киренск
 | Lidnanznam = Coat of Arms of Kirensk (Irkutsk oblast) (1790).png
 | Flag = Flag of Kirensk.svg
 | Lidnanznam text = Kirenskan lidnanznam
 | Flag text = Kirenskan flag
 | Valdkund = Venäma
 | Eläjiden lugu = 11,310
 | Voz' = 2017
 | Pind = 21
 | Fail = Мемориал Аляска-Сибирь в г. Киренск.jpg
 | Pämez' = Nikolai Černih<br />(sügüz'ku 2016—)
 | Telefonkod = +7-39568-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Kirensk''' ({{lang-ru|Киренск}}) om [[Venäma]]n lidn da lidnankund [[Irkutskan agj]]an keskuzpalan pohjoižpäivnouzmas. Se om [[Kirenskan rajon]]an administrativine keskuz.

== Istorii ==
Eländpunktan aluz om pandud vl 1630 [[kozakišt|kozakoiden]] joukul kuti ''Nikol'skii-pagast'' ({{lang-ru|Никольский погост}}). Vl 1655 saudihe ''Ust'-Kirenskan lidnust'' senno ({{lang-ru|Усть-Киренский острог}}). Kätihe lidnust žilonke ''Ust'-Kirensk-lidnaks'' vl 1775, sai makundan lidnan statusad vspäi 1785. Se om agjan kaikiš vanhemb lidn olijoišpäi.

Aigan mändes nimituz lüheni. Vspäi 1928 lidn om Kirenskan rajonan keskuz. [[Toine mail'man soda|Suren sodan]] aigan vll 1942−1945 «Alsib»-il'mtrassan 5. lendimpolk ajoi [[lend-liz|lend-liz:an]] AÜV:oiden satandoid NSTÜ:n päivlaskmha.

== Geografijan andmused ==
Lidn sijadase [[Len (jogi)|Len]]- i Kireng- ({{lang-ru|Киренга}}) jogiden ühthejoksmusen kaikil randoil, 260 m ü.m.t. keskmäižel korktusel. Matkad [[Irkutsk]]hasai om 657 km suvhe-suvipäivlaskmha orhal vai 920 km avtotedme. Lähembaine lidn da Päivnouzmaižen Sibirin raudten stancii om [[Ust'-Kut]] 180 km suvipäivlaskmha orhal vai 354 km [[Magistral'nii (Irkutskan agj)|Magistral'nii-žilon]] (Kireng-stancii) kal't, 260 km «Ust'-Kut — Mirnii»-tal'vtel vai 308 km Len-jogedme.

Klimat om terav kontinentaline. Heinkun lämuz om +18,3 C°, vilukun — −26,6 C°. Voden keskmäine lämuz om −3,5 Cel'sijan gradusad. Paneb sadegid 397 mm vodes, vähemba vilukus-sulakus (11..19 mm kus).

Kaks' pen't žilod da kuz' küläd mülüdas lidnankundha Kirenskan ližaks. Lidnankundan pind — 6 149,88 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 640 ristitud, lidnankundan — 13 655 ristitud, rajonan kaks' koumandest. Kaikiš suremb lidnan ristitišt oli enamba 16 tuhad eläjid vozil 1979−1996 (16 500 rist. vl 1992). Vl 2017 kaik 12 257 ristitud elihe lidnankundas.

[[Ortodoksine hristanuskond|Ortodoksižen hristanuskondan]] Spasan londuseližen kuvandusen jumalanpert' om olmas lidnas vspäi 1805.

== Ižanduz ==
Kirensk šingotase jogiportal, mecan varhapanendal da ümbriradmižel (pilindmaterialad), leibtegimel, om kivivoin tedištelendan bazaks. Kirenskan professionaliž-pedagogine kolledž om opendusen aluzkundaks.

Regionaline civiline Kirensk-lendimport (latin. ''KCK'' / kir. ''КРН'') sijadase 3 km päivlaskmha lidnaspäi. Tehtas reisid Irkutskha da edahaižihe rajonkeskusihe, mugažo punolendimel, aviaedheotand kogoneb 14 lendimportaspäi da lendimlavaspäi.

== Irdkosketused ==
* [http://gorod-kirensk.ru/ Lidnan tobmuden aluzkundoiden oficialine sait (''gorod-kirensk.ru'').] {{ref-ru}}
* [http://kirinfo.ru/ Kirensk-lidnan da rajonan informacine sait (''kirinfo.ru'').] {{ref-ru}}
{{Commons|Category:Kirensk}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Kirenskan rajon|*]]
