{{1000}}{{A10000}}
[[Fail:David von Michelangelo.jpg|thumb|right|200px|[[Mikel'andželo]]n David]]
'''Mez'''' om mužiksugun täuz'kaznu (aigvozne) [[ristit]], šingotadud sugutundmusidenke, üks' kahtes suguspäi. Toižen sugun ristit om [[naine]].

Ustavad kucundsanad mehennoks zavodišoiš «ižand»-vaihespäi. Mehen toižed nimitused lugesoiš [[Heimolaižuz]]-kirjutuses.

Mehen alaigäčud oma [[prihaine]] i [[priha]]. Suguküpsnemine zavodiše 12..13-ndel elon vodel, möhemba mi neičukaižil.

== Biologii ==
[[Andrologii]] tedoidab mehiden anatomijad da tervhut. Erased läžundad oleldas vaiše mehil ([[impotencii]]), toižil mehed läžudas paksumb naižid ([[dal'tonizm]]) genetižiden süiden mödhe.

Mehen organizm om geterogametine, toižin sanoin kaks' erazvuittušt suguhromosomad oma hänen kariotipas, znamoitas niid X i Y. Sen erineden naižen organizm om kahtenke X-hromosomanke.

== Meheze sidodud vepsän muštatišed ==
Erased muštatišed oma ottud «Mi meles, se i keles»-kogodusespäi.<ref>Mi meles, se i keles. Vepsläižed muštatišed (ladii om O. J. Žukova). — Petroskoi: «Periodika», 2018. — 96 lp. ISBN 978-5-88170-307-3 {{ref-vep}} {{ref-ru}}</ref>
<blockquote>
* ''Abuta mehele mäges, a lapsele künduses.''
* ''Ak da lehm, mužik da hebo.''
* ''Ak mužikatoi — kutnä haumeh aidatoi.''
* ''Ak tespäi tagaiži pördlese, a mužik, hot' huba, ei pördelte.''
* ''Edel raud ratteb, konz mehen sana katteb.''
* ''Ei kaik mehed olgoi, kudambad kadjoid kandištas.''
* ''Ei nimi mest pahenda, a mez' nimen.''
* ''Ei ole sur' mez', da kaikid vanhemboičeb.'' (lapses)
* ''Ei olnu se mez' bedas, ken toižele ei abuta.''
* ''Ei severz' mehid, kuverz' kadjoid.''
* ''Hondod mest hüväl vaihel ed johtuta.''
* ''Hüvä mez' andab vähäižespäi, a hond ei anda äjaspäi-ki.''
* ''Hüväd mest om mil muštelta.''
* ''Hüväl akal ka mužik-ki hüvä om.''
* ''Hüvän mužikan taga i ak om hüvä.''
* ''Iče ole mužik, siloi anda toižile-ki arv.''
* ''Kaikuččel mehel oma erazvuiččed meled.''
* ''Kala ecib süvemban, a mez' paremban.''
* ''Küläd eile koiratomad, mad eile mehetomad.''
* ''Mehel om mela kädes, venehen jumal veb.''
* ''Meheta jäl'ged ei tegesoiš.''
* ''Mez' ei voi olda sobita.''
* ''Mez' ei voi olda sömäta.''
* ''Mez' ei völ koliške, a kutjal söttas.''
* ''Mez' nimel ei elä, a radol.''
* ''Mez' söb, mez' sab, mehele andab Jumal.''
* ''Mitte aig, mugoi i mez'.''
* ''Mužik ei ole ak, lehm ei ole hebo.''
* ''Mužik oli verdunu Piterin päle kümne vot, a Piter-se ei ni olend tenu.''
* ''Necil mehel kündlid ed osta.''
* ''Oled mez' ka ole, a ed ole ka kole.''
* ''Pästa erast mest kündusele, ka hän jumalčogaha-ki ličese.''
* ''Sanal voib mez' rikta.''
* ''Sanaspäi — mez', sarvespäi — härg.''
* ''Sil'mäd — ku luzikad, a ei näge mužikad.''
* ''Söm mehen kandišeb.''
</blockquote>

== Homaičendad ==
<references />

== Irdkosketused ==
* [http://www.youtube.com/watch?v=C-AT4os84Cc Karjalan televizijan «Aigoiden sidoi — Mužikpolen tradicionaližed radod»-oigenduz ''youtube.com''-saital.] {{ref-vep}} <small>''(+ venäkel'žed subtitrad)''</small>
{{Commons|Man}}

[[Kategorii:Mez'| ]]
