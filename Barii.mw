{{10000}}{{A10000}}
[[Fail:Barium unter Argon Schutzgas Atmosphäre.jpg|thumb|left|250px|Barii argonan atmosferas]]
{{Himine element|56|Barii|Ba|137,327|Metall|2|8|18|18|8|2|0|}}
'''Barii''' (''Ba'' — ''barium'' latinan kelel) om 56nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendes gruppas (vanhtunuden klassifikacijan mödhe — kahtenden gruppan päalagruppas), tabluden kudendes periodas.

== Ühthine ümbrikirjutand ==
Element om levitadud londuses keskmäras. Mülünd Man kores — 425 grammad tonnas, merivedes — 13 mg/L. Ročilaiž-saksalaine Karl Vil'hel'm Šeele-himik märiči vl 1774, miše barijan hapanduz mülütab ut elementad. Vl 1808 anglijalaine [[Hemfri Devi]]-himik sai puhtast barijad ezmäižen kerdan.

Barijan solad oma travijad.
 
== Fizižed ičendad ==
Barii om pehmed tagokaz hobedaižvauged [[metall|muglmametall]]. Kristalline segluz om kubine mülükeskustoittud.

Atommass — 137,327. Ninevuz (normaližiš arvoimižiš) — 3,5 g/sm³. Suladandlämuz — 1000 K (727 C°). Kehundlämuz — 2118 K (1845 C°).

Londuseline barii kogoneb seičemes izotopaspäi, kuz' oma stabiližed: <sup>130</sup>Ba (0,11%, T<sub>½</sub>=(0,5−2,7)×10<sup>21</sup> vot), <sup>132</sup>Ba (0,1%), <sup>134</sup>Ba (2,42%), <sup>135</sup>Ba (6,59%), <sup>136</sup>Ba (7,85%), <sup>137</sup>Ba (11,23%), <sup>138</sup>Ba (71,7%). Tetas 33 ratud radioaktivišt izotopad 114..129, 131, 133, 139..153 atommassanke, i 10 izomärad, niiden keskes kaikiš hätkemb om <sup>133</sup>Ba-izotop 10,5 vot pol'čihodamižen pordonke.

== Himižed ičendad ==
Metall om lujas aktivine himižešti, i sikš ei voi löuta barijad londuses puhthas olendas. Pidadas metallišt barijad [[karasin]]as vai [[parafin]]as. Muigotandmärad: +2 (tobjimalaz), +1. Endištab äjiden metalloiden hapandusid, galogenidoid i sul'fidoid metalloihesai.

== Kävutand ==
Kävutadas barijad elektronikas (gazoiden absorbiruind vakuumelektroladimiš, titanat — kondensatoriden dielektrikaks), optikas (linzad i prizmad barijan ftoridaspäi), energetikas (barijan hapanduz, ftorid i sul'fat elektrusen himižiš purtkiš, barijan hromat — vezinikan i hapanikan samižes).

== Irdkosketused ==
* [http://www.webelements.com/webelements/elements/text/Ba/key.html Barii ''webelements.com''-saital.] {{ref-en}}
* [http://n-t.ru/ri/ps/pb056.htm Kirjutuz barijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Barium}}

{{Periodine tablut}}

[[Kategorii:Himižed elementad kirjamišton mödhe]]
