{{Eländpunkt
 | Nimi = Tübingen
 | Lidnanznam = Wappen Tuebingen.svg
 | Flag = 
 | Lidnanznam text = Tübingenan lidnanznam
 | Flag text = Tübingenan flag
 | Valdkund = Saksanma 
 | Eläjiden lugu = 89,447
 | Voz' = 2017
 | Pind = 108.12
 | Fail = TuebingenAltstadt.jpg
 | Pämez' = Boris Pal'mer<br />(viluku 2007—)
 | Telefonkod = +49-7071. 7073. 7472
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Karte Tübingen Stadtteile.png|thumb|left|250px|Tübingenan 23 lidnrajonad (saks. ''Stadtteil'') vl 2009.]]
'''Tübingen''' (mugažo [[saksan kel'|saksan kelel]], virktas [ˈtyːbɪŋən]) om lidn [[Saksanma]]n suves, [[Baden Vürtemberg]]-federacijanman keskuses.

== Istorii ==
Feodaline «Tübingen-lidnuz» mainitase ezmäižen kerdan vl 1078 kuti ''Hohentübingen'' ({{lang-la|Tuingia}} i ''Twingia''), konz Saksanman Henri IV-kunigaz oli ümbärtud i ištui täs. Tübingen-eländpunkt mainitase vspäi 1191. Vanh lidn om kaičenus tähäsai täuzin mail'man sodoiden jäl'ghe, siš ei olend järedad tegimištod.

Nügüd'aigan Tübingen šingotase turizman keskuseks. Lidnan struktur kožub jaugnikoidenke i velosipedistoidenke, om äi kovitadud tehuzid. Kaik 18 festivalid oleskeldas voden aigan fil'miden, sportan i sömän polhe, jarmankad. Om penid edheotandoid tekstilin, mašiništonsauvomižen, medicinižen tehnikan, rahvahanpramozloiden i biotehnologijoiden sarakoiš. Neniden kompanijoiden päfaterad sijadasoiš lidnas: «Walter AG» (frezad, pörkad), «Hugo Brennenstuhl» (kabel'mašiništ, detektorad, pidatimed, päiväižbatarejad) i «CHT-Gruppe» (himižed ližasubstancijad tekstiližen, sauvondan i ühthekeradamižen sarakoiš).

== Geografijan andmused ==
Lidn sijadase [[Nekkar]]-jogen da sen ližajogiden randoil, 307 m keskmäižel korktusel valdmeren pindan päl, Švabijan Al'ban lodehližen ezimägišton 515 metrhasai. Lähembaine järed lidn om [[Štuttgart]] 30 km pohjoižhe.

Klimat om [[ven vö|ven]]. Heinkun i elokun lämuded oma +19 C°, tal'vkun..uhokun +1..+3 C°. Voden keskmäine lämuz om +9 C°. Paneb sadegid 715 mm vodes, enamba semendkus-heinkus (75..91 mm kus).

Tübingenan municipalitet jagase 23 nimitadud fartalha (saks. ''stadtteil''), sidä kesken 10 oma lidnan irdpolel.

== Eläjad ==
Vl 2013 eläjiden lugu oli 85 383 ristitud. Vl 2016 26,9 tuh. eläjid oliba üläopenikoikš. Eberhard-Karls-universitetan aluz om pandud vl 1477.

== Irdkosketused ==
* [http://www.tuebingen.de/ Lidnan ohjastusen oficialine sait (''tuebingen.de'').] {{ref-de}} {{ref-en}}
{{Commons|Tübingen}}

[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Baden Vürtemberg]]
