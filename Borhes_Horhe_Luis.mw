{{1000}}{{A10000}}
{{Personalii
| изображение = Jorge Luis Borges 1951, by Grete Stern.jpg
| описание изображения = Horhe Luis Borhes vl 1951
}}
'''Horhe Luis Borhes''' (täuz' nimi {{lang-es|Jorge Francisco Isidoro Luis Borges Acevedo}}; sünd. 24. eloku 1899, [[Buenos Aires]], [[Argentin]] — kol. 14. kezaku 1986, [[Ženev]], [[Šveicarii]]) oli argentinine kirjutai [[postmodernizm]]an alusenpanijoišpäi, mugažo runokirjutai da publicist. Kirjuti ispanijan kelel i kändi sädusid neche kel'he.

Borhes kirjuti ezmäižen sanutesen kuz'voččel, tegi ezmäižen kändusen kümnevoččes igäs anglijan kelespäi. Openui Ženevan školas Ezmäižen mail'man sodan aigan. Oli ispanijankel'žen runoišton [[avangardizm]]an ezitai. Radoi Buenos Airesas kirjištmehen, ezmäi ühesa vot rajonan kirjištos, kus sädi ičeze lujid kirjoid. Peiti filosofijan diskursad prozan lühüdoihe fantazijoihe, kirjuti sanutesid da metaromanid niišpäi, erazvuiččiden temoiden esseid (kaikiš enamb vll 1925−1936). Sädi 36 kirjad Argentinan toižidenke avtoridenke. Vll 1955−1973 radoi Argentinan Rahvahaližen kirjišton direktoran. Sai äi literaturižid premijoid da arvoid kodimas (vspäi 1944) i verhiš maiš, oli universitetoiden doktoran mail'madme. Borhesan arhiv kaičese Garri Rensoman keskuses (Tehasan universitet, [[Amerikan Ühtenzoittud Valdkundad|AÜV]]).

Kirjutai oli segoitadud etniženke augotižlibundanke: ispaniž-irlandijalaine tat i portugaline evrejalaine mam. Nora-sizar-pirdai (1901−1998) oli Horhel. Borhes oli naižiš kaks' kerdad. Kändi pol'sogedaks 55-voččes igäs, koli lapsetoman.

== Sädusiden erased kirjad ==
;Sanutesiden kogodused
* Mail'man pahakuluden istorii ({{lang-es|Historia universal de la infamia}}, 1936)
* Tehtud melel istorijad (''Ficciones'', 1944)
* Alef (''El Aleph'', 1949)
* Sädai (''El Hacedor'', 1960)
* Broudin tedotuz (''El informe de Brodie'', 1970)
* Leten kirj (''El libro de arena'', 1975)
* Šekspiran muštoks (''La memoria de Shakespeare'', 1983)

== Homaičendad ==
<references/>

== Irdkosketused ==
* [http://www.fundacionborges.com.ar/ Rahvahidenkeskeine fond Horhe Luis Borhesan muštoks (''fundacionborges.com.ar'').] {{ref-es}}

{{stub}}
[[Kategorii:Argentinan kirjutajad]]
[[Kategorii:Argentinan runokirjutajad]]
[[Kategorii:Kirjutajad kirjamišton mödhe]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Buenos Airesha]]
[[Kategorii:Kolnuded Ženevas]]
