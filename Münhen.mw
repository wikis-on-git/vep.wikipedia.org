{{Eländpunkt
 | Nimi = Münhen<br />München
 | Lidnanznam = Muenchen Kleines Stadtwappen.svg
 | Flag = Flag of Munich (striped).svg
 | Lidnanznam text = Münhenan lidnanznam
 | Flag text = Münhenan flag
 | Valdkund = Saksanma
 | Eläjiden lugu = 1,464,301
 | Voz' = 2016
 | Pind = 310.71
 | Fail = Munich montage.png
 | Pämez' = Diter Raiter<br />(semendku 2014—)
 | Telefonkod = +49-89
 | Aigvö = tal'vel [[UTC]]+1,<br />kezal [[UTC]]+2
}}
'''Münhen''' ({{lang-de|München}} [ˈmʏnçən], sen bavarijan alapagin ''Minga'', {{lang-la|Monacum, Monachium}}) om [[Saksanma]]n koumanz' lidn eläjiden lugun mödhe i järed raudtesol'm. Se om [[Bavarii]]-federacijanman pälidn da kaikiš suremb lidn.

== Istorii ==
Eländpunkt mainitase ezmäižen kerdan vl 1158 ''Villa Munichen''-nimenke. Vl 1175 se sai lidnan statusad, sauvoškanzihe lidnseinid. Om Bavarijan pälidnaks vspäi 1507. [[Toine mail'man soda|Toižen mail'man sodan]] aigan lidnan ristitišton nelländez pölištui, istorine keskuz i pertiden koume videndest oli pandud mantazole.

Vl 1972 lidn vastsi 20. kezaližid [[Olimpižed vändod|Olimpižid vändoid]].

Münhen šingotase Saksanman IT-edheotandoiden keskuseks kaikiš kal'hedambanke likumatomudenke. Mail'man tetab [[olud]]en ''[[Oktoberfest]]''-praznik oleleb lidnas kaikuččel vodel.

== Geografijan andmused ==
Lidn sijadase Izar-jogen randoil ({{lang-de|Isar}}, [[Dunai]]n oigedpol'ne bassein), 519 m ü.m.t. keskmäižel korktusel.

Klimat om [[ven vö|ven]] meren pirdoidenke. Heinkun lämuz om +18,4 C°, vilukun — −0,9 C°, voden keskmäine lämuz — +8,7 C°. Paneb sadegid 858 mm vodes, enamba semendkus-elokus (91..116 mm kus).

Münhen jagase 25 administrativižhe ümbrikho ({{lang-de|Stadtbezirk}}).

== Eläjad ==
Vn 2011 Saksanman rahvahanlugemižen mödhe lidnan eläjiden lugu oli 1 348 335 ristitud. Kaikiš suremb ristitišt om nügüd'. Läz 2,6 mln ristituid elädas lidnaglomeracijas.

== Transport ==
Avtobusad, tramvaid, lidnelektrojonused (saks. ''S-Bahn'') i metropoliten (''U-Bahn'' vspäi 1972, 8 jonod, 96 stancijad, 103 km raudted) oma integriruidud keskneze kundaližeks transportaks. Koume päraudtestancijad ratas: Päine, Päivnouzmaine, Münhen-Pazing päivlaskmas. Kahesa kiruhted lähttas lidnaspäi, koume avtotransportrengast om saudud lidnas da sen ümbriže.

Rahvahidenkeskeine civiline Münhen-lendimport Bavarijan enččen Franc-Jozef Štraus-päministran nimed (''MUC'', 46,2 mln passažiroid vl 2018) sijadase 28 km pohjoižpäivnouzmha lidnaspäi läz [[Fraizing]]-lidnad. Aeroport om «[[Lufthansa]]»-kompanijan päbazaks. Tehtas reisid Evropan i [[Amerikan Ühtenzoittud Valdkundad|AÜV:oiden]] äjihe lidnoihe, mail'man erasihe järedoihe lidnoihe, mugažo Saksanmadme (9 mln passažiroid vodes, 1. sija valdkundas).

== Homaičendad ==
<references />

== Irdkosketused ==
* [http://www.muenchen.de/ Lidnan tobmuden oficialine portal (''muenchen.de'').] {{ref-de}} {{ref-en}} {{ref-fr}} {{ref-it}} {{ref-ru}} {{ref-ar}} {{ref-zh}}
{{Commons|München}}

{{Saksanman federacijanmad}}

[[Kategorii:Münhen| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Bavarii|*]]
