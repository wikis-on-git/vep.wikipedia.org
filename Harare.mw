{{10000}}{{A10000}}
{{Eländpunkt
 | Nimi = Harare
 | Lidnanznam = Coat of arms of Harare.svg
 | Flag = Flag of Harare.svg
 | Lidnanznam text = Hararen lidnanznam
 | Flag text = Hararen flag
 | Valdkund = Zimbabve
 | Eläjiden lugu = 1,606,000
 | Voz' = 2012
 | Pind =
 | Fail = Harare montage.png
 | Pämez' = Gerbert Gomba<br/>(sügüz'ku 2018—,<br/>''Herbert Gomba'')
 | Telefonkod = +263-
 | Aigvö = [[UTC]]+2
}}
'''Harare''' (mugažo [[anglijan kel'|anglijan kelel]], virktas [həˈrɑːreɪ]) om [[Zimbabve]]n pälidn da kaikiš suremb lidn. Se om valdkundan politine, finansine, kommertine i telekommunikacijoiden keskuz, [[Hararen agj]]an administrativine keskuz mugažo.

== Istorii ==
Eländpunktan aluz om pandud Britanižen Suviafrikaižel kompanijal vl 1890 kuti fort da sodabaz, enzne nimituz oli '''Solsberi''' ({{lang-en|Salisbury}}) ripmatomuden sandhasai vl 1982. Se kändihe municipalitetaks vl 1897, sai lidnan statusad vl 1935. Oli kolonialižeks pälidnaks vspäi 1953.

Harare šingotase neniden tavaroiden rahvahidenkeskeižel torguindal: [[tabak]], [[kukuruz]], [[puvill]], citrusad, [[hrom]], kalližarvoižed mineralad ([[kuld]], [[diamantad]], [[platin]]). Lidnan tegimišt mülütab tekstilin, teraraudan, himikatoiden pästandad.

== Geografijan andmused ==
Lidn sijadase valdkundan keskuzpalan pohjoižpäivnouzmas, mägiplatol, 1483 m ü.m.t. keskmäižel korktusel. Hararen päpala om lidnümbrik, sen ližaks Hararen küläümbrik om olmas. Lähembaižed [[Čitungviz]]- (''Chitungwiza'', 365 tuh. rist. vl 2012) i [[Epuert (Zimbabve)|Epuert]]- (''Epworth'', 152 tuh. eläjid vl 2012) ezilidnad mülüdas agjaha.

Klimat om [[subtropine vö|subtropine]] korktoiden mägiden. Voden keskmäine lämuz om +18,4 C°, vilumb kezakus-heinkus (+13..+14 C°), sügüz'kus-sulakus om +18..+21 C°. Ekstremumad oma +0,1 C° i +36 C°. Paneb sadegid 840 mm vodes, enamba tal'vkus-uhokus (176..190 mm kus), kuiv sezon oleskeleb semendkus-sügüz'kus (21 mm pordos).

== Eläjad ==
Vl 2012 lidnan eläjiden lugu oli 1 606 000 ristituid, kaiken Hararen agjan — 2 123 132 ristitud 872 km² pindal. Läz 3,1 mln ristituid elihe lidnaglomeracijas vl 2019 (2,6 mln vl 2006), valdkundan nelländez.

Enamba mi ühesa kümnendest oma [[šona (rahvaz)|šonakel'žed]], rahvahanvähembused oma ndebele i kalanga. Läz 25 tuhad evropalaižid elädas Harares ezilidnoidenke.

Zimbabven universitet baziruiše lidnas ({{lang-en|University of Zimbabwe}}, 20,3 tuh. üläopenikoid vl 2021). Sen aluz om pandud vl 1952 kuti Rodezijan i Njasalendan universitetine kolledž, nügüdläine status i nimituz oma vspäi 1980.

Edeližed lidnan pämehed oma Bernard Manjenjeni (2013 — sügüz'ku 2018, ''Bernard Manyenyeni''), Mučadeji Masunda (heinku 2008 — 2013, ''Muchadeyi Masunda'').

== Irdkosketused ==
* [http://hararecity.co.zw/ Lidnan oficialine sait (''hararecity.co.zw'').] {{ref-en}}
{{Commons|Harare}}

{{Afrikan pälidnad}}

[[Kategorii:Harare| ]]
[[Kategorii:Zimbabven lidnad]]
[[Kategorii:Eländpunktad kirjamišton mödhe]]
[[Kategorii:Zimbabve|*]]
[[Kategorii:Pälidnad]]
[[Kategorii:Hararen agj|*]]
