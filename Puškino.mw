{{Eländpunkt
 | Nimi = Puškino<br />Пушкино
 | Lidnanznam =
 | Flag = Flag of Pushkino (Moscow oblast).png
 | Lidnanznam text = Puškinon lidnanznam
 | Flag text = Puškinon flag
 | Valdkund = Venäma
 | Eläjiden lugu = 107,580
 | Voz' = 2020-01-01
 | Pind = 60.33
 | Fail = Вид на юг Пушкино - panoramio.jpg
 | Pämez' =
 | Telefonkod = +7-496-53x-xx-xx.<br />+7-496-58x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Puškino''' ({{lang-ru|Пу́шкино}}) om [[Venäma]]n lidn [[Moskvan agj]]an keskuzpalan pohjoižpäivnouzmas. Se om [[Puškinon lidnümbrik]]on administrativine keskuz, agjan 17..19nz' lidn eläjiden lugun mödhe, [[Moskv]]an pohjoižpäivnouzmaine ezilidn.

== Istorii ==
Eländpunkt mainitase vspäi 1499 kuti Pučkino- vai Puškino-žilo torguindtenno [[Pereslavl'-Zalesskii|Pereslavl'-Zalesskijannoks]]. Nimitihe Puč-jogen ({{lang-ru|Пуча}}), [[Puškinad]]-rodun vai [[juraižim]]iden tehmižen mödhe (ven. ''пушка''). Vl 1771 kaik žilon eläjad koliba [[mustmor]]aspäi. Aigan mändes žilo kändihe tegimiden keskuseks: vatken manufaktur, sobiden sišpäi edheotand, vas'ktegim. Vl 1862 raudte radaškanzi [[Sergijev Posad]]annoks, i saudihe Puškino-raudtestancijad 3 kilometras žilospäi. Kezaküläpertiden Puškino-žilo stancijanno oli tetab vspäi 1867. Ühtenzoittud radnikžilo sai lidnan statusad vn 1925 17. päiväl elokud. Oli rajonan keskuseks vspäi 1929. Mülütihe lidnha lähižid žiloid vll 2002−2003.

Puškino šingotase sauvondmaterialiden pästandal (rulonnitud, iknad), sömtegimištol (jauh i leibänproduktad, likörvintegim, lihan edheotand), tekstilin i kengiden tehmižel, elektromehanižel tegimel, tehnižvoiden, fil'triden, kertehpakuitesen, avtotesauvondan i logistikan edheotandoil. [[Mec]]an i mecmašinansauvomižen tedoiduzkeskused ratas lidnas mugažo.

== Geografijan andmused ==
Lidn sijadase lidnümbrikon suviröunal, Učanjogen molembil randoil ({{lang-ru|Уча}} 42 km pitte, [[Kläz'm]]an hura ližajogi), 160 m ü.m.t. keskmäižel korktusel. Učan vezivaradim (19,3 km²) om ani päivlaskmha-lodeheze lidnaspäi, ottas sen vet Moskvan varatoitandan täht. Serebränk-jogi (padoseinänke) läbitab lidnan pohjoižpäivnouzmad i lankteb Učha huralpäi. Matkad [[Moskv]]hasai ([[Moskvan rengazavtote]]hesai) om 17 km suvipäivlaskmha. Toižed lähembaižed lidnad (orhal) oma [[Ivantejevk]] ani päivnouzmha i suvipäivnouzmha, [[Fräzino]] 10 km päivnouzmha, [[Ščolkovo]] 8 km suvipäivnouzmha, [[Korolöv (lidn)|Korolöv]] 3 km suvhe, [[Mitišči]] 2 km suvipäivlaskmha.

Raudte jagab lidnan poleti. ''Puškino''-raudtestancii radab lidnan keskuzpalas «[[Moskv]] — [[Jaroslavl']]»-keskustal vspäi 1862, elektrojonused tuldas Moskvan [[Jaroslavlin päraudtestancii (Moskv)|Jaroslavlin päraudtestancijaspäi]]. Toine platform om ''Il'jičan Zavetoičendad'' lidnan pohjoižes. «Holmogori»-mante (M8-trass) om lidnan päivnouzmaižeks röunaks, Jaroslavlin šosse sarakoičese sišpäi i läbitab kaiked lidnad.

Lidnan mikrorajonad: Dzeržinec, Serebränk, I. Armandan nimed, Mamontovk, Zvägino, Kläz'm, Kudrink, Uz' Derüun, Il'jičan Zavetoičendad, Kavezino, Jogidenkeskeine. Om kezaküliden kooperativid.

== Eläjad ==
Vl 1939 lidnan ristitišt oli 21 081 eläjad, vl 1959 — 30 035 eläjad. Vn 2010 Venäman rahvahanlugemižen mödhe lidnan eläjiden lugu oli 102 874 ristutud, rajonan (nüg. lidnümbrik) koume videndest. Kaikiš suremb lidnan ristitišt om enamba 105 tuh. rist. vspäi 2014 (108 253 rist. vl 2015). [[Ortodoksine hristanuskond|Ortodoksižen hristanuskondan]] kahesa jumalanpertid<ref>[http://sobory.ru/geo/locat/1866 Puškinon pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 93,1%, [[ukrainalaižed]] — 1,8%, [[totarlaižed]] — 1,0%, toižed rahvahad — 4,1%.

Professionaližen opendusen aluzkund om Moskvan agjan medkolledž nomer 4.<ref>[http://pmcolledge-mo.ru/ Moskvan agjan medkolledžan nomer 4 sait (''pmcolledge-mo.ru'').] {{ref-ru}}</ref>

== Galerei ==
<gallery mode="packed" heights="125px">
Pushkino VNIILM 01.jpg|Kaiken Venäman mecmašinansauvomižen tedoinstitut kesked dendrarijad
Николо-Боголюбский комплекс.jpg|Nikolo-Bogolübskii kompleks<br />(vn 2016 nägu)
Pushkino, Moscow Oblast, Russia - panoramio.jpg|«Pobeda»-kinoteatr<br />(«Vägestuz»)
Пушкино, железнодорожный вокзал.JPG|''Puškino''-päraudtestancii<br />vl 2011
</gallery>

== Kacu mugažo ==
* [[Puškin (lidn)|Puškin]] (Piterin lidn)

== Homaičendad ==
<references />

== Irdkosketused ==
* [http://adm-pushkino.ru/ Lidnümbrikon tobmuden aluzkundoiden oficialine sait (''adm-pushkino.ru'').] {{ref-ru}}
{{Commons|Category:Pushkino}}

{{Moskvan agjan lidnad}}

[[Kategorii:Puškino| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Puškinon lidnümbrik|*]]
