{{10000}}{{A10000}}
[[Fail:Tellurium crystal.jpg|thumb|left|200px|Kristalližen telluran pallišk kaks' santimetrad pitte]]
{{Himine element|52|Tellur|Te|127,6|Metalloid|2|8|18|18|6|0|0|}}
'''Tellur''' (''Te'' — ''tellurium'' latinan kelel) om 52nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendestoštkümnendes gruppas (vanhtunuden klassifikacijan mödhe — kudenden gruppan päalagruppas), tabluden videndes periodas.

== Ühthine ümbrikirjutand ==
Element om lujas harv Man kores, 0,01 grammad tonnas, no voib löuta sidä puhthas olendas (ičesündui tellur) i enamba mi sadas mineraloiden keskes. Vl 1798 avstrijalaine Martin Genrih Klaprot-himik sai puhtast tellurad ezmäižen kerdan da avaiži sen ičendoid.

Tellur da kaik sen ühtnendad oma morijad!

== Fizižed ičendad ==
Puhtaz tellur om räbed hobedaižvauged [[metalloid|metalloid (pol'metall)]] lujanke metallhoštanke. Diamagnetik i pol'veim. Kristalline segluz om geksagonaline.

Atommass — 127,60. Ninevuz (normaližiš arvoimižiš) — 6,24 g/sm³. Suladandlämuz — 722,66 K (449,51 C°). Kehundlämuz — 1261 K (988 C°).

Londuseline tellur kogoneb kahesas izotopaspäi, niišpäi kuz' oma stabiližed, atommassoidenke: 120 (0,09%), 122 (2,55%), 123 (0,89%), 124 (4,74%), 125 (7,07%), 126 (18,84%), i kaks' oma vähän radioaktivižed: <sup>128</sup>Te (31,74%, T<sub>½</sub> — 2,2 × 10<sup>24</sup> vot) i <sup>130</sup>Te (34,08%, T<sub>½</sub> — 8,2 × 10<sup>20</sup> vot). Tetas 30 ratud radioaktivišt izotopad 105..119, 121, 127, 129, 131..142 atommassanke, sen ližaks 17 izomärad om olmas. Niiden keskes kaikiš hätkembad oma koume izomärad: <sup>121m</sup>Te-izomär 154 päiväd pol'čihodamižen pordonke, <sup>123m</sup>Te (T<sub>½</sub>=119 päiväd) i <sup>127m</sup>Te (T<sub>½</sub>=109 päiväd).

== Himižed ičendad ==
Element om aktivine himižešti vaiše keskmäras. Muigotandmärad: +6, +4, +2, −2. Telluran tuhk muigotub il'mas honuzližel lämudel TeO<sub>2</sub>-hapandusen sädandanke, huldutamižel il'mas palab i jätab sidä-žo hapandust. Reagiruib [[vezi|vedenke]] 100 C° lämudel.

Metalloid segoib muglihe, rik- i azotmuiktusihe. Sädab vällid muiktusid: tellurvezinikmuiktuz (H2Te), telluraižmuiktuz (H<sub>2</sub>TeO<sub>3</sub>) i tellurmuiktuz (H<sub>6</sub>TeO<sub>6</sub>). Tellural om reakcijoid galogenidenke i metalloidenke.

== Irdkosketused ==
* [http://www.webelements.com/webelements/elements/text/Te/key.html Tellur ''webelements.com''-saital.] {{ref-en}}
* [http://n-t.ru/ri/ps/pb052.htm Kirjutuz telluras Himižiden elementoiden populärižes ''n-t.ru''-kirjištos.] {{ref-ru}}
{{Commons|Tellurium}}

{{Periodine tablut}}

[[Kategorii:Himižed elementad kirjamišton mödhe]]
