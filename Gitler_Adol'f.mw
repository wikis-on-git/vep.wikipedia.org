{{1000}}{{A10000}}
{{Personalii
| изображение = Hitler portrait crop.jpg
| описание изображения = Adol'f Gitler vl 1938
}}
'''Adol'f Gitler''', mugoi oli todesine nimi sündundan aigaspäi ({{lang-de|Adolf Hitler}} ['adɔlf 'hɪtlɐ]; sünd. 20. sulakun 1889, Ranshofen-külä, nüg. [[Braunau am Inn]]-lidnan pala, [[Üläavstrii]], [[Avstrijan da Mad'jaranman imperii]] — kol. 30. sulakun 1945, [[Berlin]], [[Saksanma]]), oli [[Saksanma]]n kancler vspäi 1933 ičtazrikondhasai, nacistižen Germanijan fürer («lider») vll 1934−1945.

Služi [[Germanine imperii|Germanijan imperijan]], sid' [[Veimaran Tazovaldkund]]an sodavägiš, ühtni [[Ezmäine mail'man soda|Ezmäižhe mail'man sodaha]] Bavarijan armijan saldataks (1914−1920) jäugvägiden jefreitoran arvonke. Vozil 1921−1945 oli [[Nacional-socialistine Saksanman radnikoiden partii|Nacional-socialistižen Saksanman radnikoiden partijan]] ezinenas (füreran). Vl 1926 pästi «Minun borcuind»-kirjad.

Tuli tobmudehe valičendoiden Saksanman parlamentha rezul'tataks, hänen partii vägesti niiden aigan vl 1930 i vl 1932 (kahtišti). Sid' Gitler da hänen partijan ühtnijad heitihe kaikid ičeze vastustajid i sauvoihe ohjandusen totalitarišt sistemad. Se oli käskusid vaste, statjoid kävutades, i rahvahan enambusen pid'oitelendanke. Rahvahan erased kundad (čiganad, evrejalaižed da tž.) jäihe civiližita oiktusita, jäl'ghe likvidiruihe heid. Gitler zavodi territorijoiden anastusid, vn 1938 keväz'kus tegi [[Avstrii|Avstrijan]] anšlüsad. Vl 1939 lond [[Pol'šanma]]ha zavodi [[Toine mail'man soda|Toišt mail'man sodad]]. Vozil 1941−1945 Gitler ühtni [[Sur' Tatanman soda|sodaha]] [[Nevondkundaline Ühtištuz|NSTÜ:st]] vaste kuti ülembaine päkäsknik.

Üks' [[Gitler Paula|sizar]] oli Gitleral. Adol'fan närituznimi oli ''Vol'f'' («händikaz») lapsessai i radon aigan tedištelendas. Oli civiližes naimiželos Eva Braunanke, lapsid ei olend. Oli mahapandud [[Magdeburg]]ha, vl 1970 hibj oli polttud, tuhk heittihe tulleidme.

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Saksanman politikanmehed]]
[[Kategorii:Nacizman ogernikad]]
[[Kategorii:Nacional-socializm]]
[[Kategorii:Antikommunistad]]
[[Kategorii:Politikanmehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Braunau am Innha]]
[[Kategorii:Kolnuded Berlinas]]
