{{Eländpunkt
 | Nimi = Leiden
 | Lidnanznam = Leiden wapen.svg
 | Flag = Flag of Leiden.svg
 | Lidnanznam text = Leidenan lidnanznam
 | Flag text = Leidenan flag
 | Valdkund = Alamad
 | Eläjiden lugu = 124,797
 | Voz' = 2019-01-01
 | Pind = 23.27
 | Fail = Leiden Centraal vanuit bedrijventoren mei 2018.jpg
 | Pämez' = Henri Lenferink<br />(semendku 2003—)
 | Telefonkod = +31-(0)71
 | Avtokod = H. HZ. HX
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Leiden-stad-2014Q1.jpg|thumb|left|250px|Lidnan topografine kart (2013)]]
'''Leiden''' (mugažo [[alaman kel'|alaman kelel]], virktas [ˈlɛi̯də(n)], endevanh kirjutamine oli ''Leyden'', {{lang-la|Lugdunum Batavorum}}) om lidn [[Alamad|Alamaiden]] päivlaskmas. Mülüb [[Suvigollandii]]-agjaha.

== Istorii ==
Eländpunkt mainitase ezmäižen kerdan vl 922 kuti [[Utreht]]an arhijerejan ičezkalud. Saudihe lidnust (zamkad) 12. voz'sadal, torguihe ümbri siš. Sadavoččen sodan aigan pagenikad šingotihe tekstil'tegimištod.

Ispanijan armii blokirui lidnad vn 1574 semendkus-redukus, no alamalaižed avaižiba šlüzid i upotiba lidnan ümbrištod, siš aigaspäi redukun 3. päiv znamoičese lidnan päiväks i kaks'-koumepäiväliženke festivalinke. [[Villem I Oranalaine]]-princ käski avaita universitetad lidnas, i sen aluz om pandud vl 1575 (nüg. 14 tuhad üläopenikoid). Leidenan universitet oli protestantižen opendusen järed keskuz 17. voz'sadal. Kirjišt, botanine sad i medicinine keskuz oma universitetan paloikš tämbäi. Raudte läbiti lidnad 19. voz'sadan keskes. Alamaiden Konstitucijan vn 1848 redakcii om sätud Leidenas.

Leiden šingotase universitetlidnaks, turizman edheotandoil. Aerokosmižen «[[Airbus]]»-koropacijan i «Eurotransplant»-kompanijan päfaterad sijadasoiš neciš lidnas.

== Geografijan andmused ==
Lidn sijadase agjan pohjoižes, valdmeren tazopindal (0 m ü.m.t.). Matkad [[Pohjoižmeri|Pohjoižmeren]] randhasai om 8 km lodeheze, [[Amsterdam]]-pälidnhasai om 30 km pohjoižpäivnouzmha. Lähembaine järed lidn om [[Hag]] 20 km suvipäivlaskmha-päivlaskmha.

Leiden jagase 10 ümbrikoks ({{lang-nl|wijk}}). Kuivman pind om 21,95 km², vezi — 1,32 km².

== Eläjad da transport ==
Läz 350 tuhad eläjid om ezilidnoidenke. Kaik 24 religiozišt konfessijad om registriruidud lidnas, enamba kaiked katoline i protestantine jumalankodikundad.

Avtobusad oma kundaližeks transportaks lidnas.

== Irdkosketused ==
* [http://www.visitleiden.nl/nl/landingpage Lidnan oficialine lehtpol' turistižel ''visitleiden.nl''-saital.] {{ref-nl}} {{ref-en}} {{ref-de}}
* [http://gemeente.leiden.nl/ Leidenan kommunan oficialine sait (''gemeente.leiden.nl'').] {{ref-nl}} {{ref-en}}
{{Commons|Leiden}}

[[Kategorii:Leiden| ]]
[[Kategorii:Alamaiden lidnad]]
[[Kategorii:Eländpunktad kirjamišton mödhe]]
[[Kategorii:Suvigollandii]]
