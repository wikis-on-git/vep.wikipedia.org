{{Valdkund
| Nimi = Samoan Ripmatoi Valdkund<br />Malo Sa'oloto Tuto'atasi o Sāmoa <small>(samoan kel')</small><br />Independent State of Samoa <small>(angl.)</small>
| Valdkundznam = Coat of arms of Samoa.svg
| Flag = Flag of Samoa.svg
| Valdkundznam text = Samoan valdkundznam
| Flag text = Samoan flag
| Pälidn = Apia
| Eläjiden lugu = 196.628<ref>[https://www.cia.gov/library/publications/the-world-factbook/geos/ws.html Samoan ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 2.832
| Kart = LocationSamoa.png
| Kel' = [[samoan kel'|samoan]], [[anglijan kel'|anglijan]]
| Valdkundan pämez' = [[Tuiatua Tupua Tamasese Efi|Tuiatua Tupua Tamasese Efi]]
| Päministr = [[Malielegaoi Tuilaepa Aiono Sailele|Tuilaepa Sailele Malielegaoi]]
| Religii = [[hristanuskond]]
| Valüt = [[Samoan tala]] (WS$) (WST, SAT, ST, T)
| Internet-domen = [[.ws]]
| Telefonkod = +685
| Aigvö = tal'vel [[UTC]]+13,<br />kezal [[UTC]]+14
}}
'''Samoa''', täuz' oficialine nimi — '''Samoan Ripmatoi Valdkund''' ([[samoan kel'|samoaks]]: ''Malo Sa'oloto Tuto'atasi o Sāmoa'', [[anglijan kel'|angl.]]: ''Independent State of Samoa''), om sar'hihe valdkund [[Valdmerimad|Valdmerimaiš]], [[Polinezii|Polinezijas]], [[Tün' valdmeri|Tünen valdmeren]] suves. Vl 1914-1997 valdkundan nimi oli '''Päivlaskmaine Samoa'''. Sen pälidn da üks'jäine lidn om [[Apia]].

== Istorii ==
Vl 1900-1914 valdkund oli [[Saksanma]]n kolonijaks, sen nimi oli [[Saksanman Samoa]]. Vl 1914-1962 se oli [[Uz' Zelandii|Uden Zelandijan]] kolonijaks.

Vl 1962 vilukun 1. päivän Samoa tedištoiti ičeze ripmatomut [[Uz' Zelandii|Udes Zelandijaspäi]]. Aigan mödhe se om ezmäine ripmatoi valdkund Tünen valdmeren saril.

Vn 1960 vahvištadud Konstitucii tirpi udištamišt vl 1997<ref>[http://www.paclii.org/ws/legis/consol_act/cotisows1960535/ Constitution of the Independent State of Western Samoa 1960] (paclii.org, Pacific Islands Legal Information Institute). {{ref-en}}</ref>.

== Geografijan andmused ==
[[Fail:Map of Samoa.png|thumb|left|250px|Samoan reljefan kart.]]
Samoa sijadase kahtil järedoil [[Savaji]]- (1708 km²) da [[Upolu]]- (1118 km²) saril, völ om 8 pen't sar't (6 km²). Kaik ned oma vulkanižen augotižlibundanke. [[Apolim]]-sal'm om kahtiden suriden sariden keskes.

Nene valdkundad da territorijad ümbärtas Samoad: [[Tokelau]] pohjoižel, [[Amerikan Samoa]] päivnouzmal, [[Tong]] suves, [[Uollis da Futun Sared]] suvipäivlaskmal, [[Tuvalu]] lodehel. Samoan randad lainištab [[Tün' valdmeri]]. Mererandan piduz om 403 km.

Valdkundan kaikiš korktemb čokkoim om [[Silisili]]-mägi ([[Savaji]]-sarel), 1857 m valdmeren pindan päl. Sared oma vedenalaižen mägisel'gan jätktuz.

Klimat om valdmerine [[tropine vö|tropine]] mussonine. Voden jokstes lämuz om +26,5 ± 2°C röunoiš. Paneb sadegid 2000-3000 mm vodes mererandal, 5000-7000 mägipautkil. Vodes om kaks' sezonad: neps (kül'mku-sulaku) da kuiv (semendku-reduku). Kovad tulleid oma paksud.

Londuseližed resursad — [[gidroenergii]], [[mec]]ad, [[kala]]. Ei löudand tarbhaižid kaivatusid.

== Politine sistem ==
[[Fail:Samoa government building 2010.JPG|thumb|right|250px|Samoan valdkundanpert' [[Apia]]s.]]
Ohjandusen form om unitarine [[parlamentine tazovaldkund]].

Valdkundan pämez' om «ohjastusen vei» ([[samoan kel'|samoaks]]: ''O le Ao o le Malö''). Parlament valičeb händast 5 vodeks ičeze ühtnijoišpäi, strokuiden verd om röunatusita. Prezident paneb Ülembaižen käskuzkundan sudijoid radsijha päministran da Käskuzazjoiden laudkundan nevondan mödhe. Prezidental om kel'don oiktuz parlamentan käskusid vaste, seišta parlamentan ištundoid aigaks vai eskai lopuks (päministranke nevoten jäl'ghe). Prezident vahvištab ohjastusen päministrad, a mugažo toižid ministrid päministran nevondan mödhe. Voib olda olmas kahesaspäi kahthetoštkümnehesai ministrusid.

Samoan parlament om üks'kodine Nacionaline Käskusenandai Suim ([[samoan kel'|samoan kelel]]: ''Fono Aoao Faitulafono'') 49 ühtnijanke (41 — kaikuččes valičemižümbrikospäi, 6 — ližaühtnijad, 2 — verhan rodun rahvahanikoišpäi). Kaikuččel ristitul vahvemba 21 vot om änestusen oiktuz. Kacmata sihe azjaha, vaiše ''vejad'' (samoan kelel: ''matai'') voidas olda kandidatoikš valičemha valdkundan da ümbrikoiden parlamentoihe, niid om läz 25 tuhad (5% — naižed).

Eile olmas armijad Samoas, om kožundkirjutez [[Uz' Zelandii|Uden Zelandijanke]] sodaabus.

Vl 2011 keväz'kun 4. päivän Samoan Päjärgvaličendad oliba (valdkundan parlamentha sidä kesken). Vl 2012 heinkus parlament valiči nügüdläižen valdkundan pämest toižeks strokuks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Samoan administrativiž-territorialine jagand]].''

Samoan Ripmatoi Valdkund alajagase 11 ümbrikho ([[samoan kel'|samoaks]]: ''itumalo'') (Savaji — 6, Utolu — 5). Kaikutte niišpäi om ičeze käskusištonke (samoaks: ''faavae'') sijaližiden veroiden pohjal.

== Eläjad ==
Samoas elädas [[samoalaižed]]. Äi eläjid lähttas kaikenaigaižhe elämha [[Uz' Zelandii|Udhe Zelandijha]].

== Ižanduz ==
Samoan päeksport om [[kakao]], [[kala]], [[tekstil'tegesed]], [[banan]]ad; toine eksport — [[pu (material)|putegesed]], [[kokospal'mvoi]]. [[Uz' Zelandii]] om torguindan päühtnii (pol'eksportad da pol'importad).

== Kacu mugažo ==
* [[Amerikan Samoa]]

== Homaičendad ==
<references />

== Irdkosketused ==
* [http://www.parliament.gov.ws/ Samoan parlamentan oficialine sait.] {{ref-en}}
* [http://www.samoagovt.ws/ Samoan ohjastusen oficialine portal.] {{ref-en}}

{{Valdmerimad}}

[[Kategorii:Samoa| ]]
