{{10000}}{{A10000}}
{{Valdkund
| Nimi = Samoan Ripmatoi Valdkund<br />Malo Sa'oloto Tuto'atasi o Sāmoa <small>(samoan kel')</small><br />Independent State of Samoa <small>(angl.)</small>
| Valdkundznam = Coat of arms of Samoa.svg
| Flag = Flag of Samoa.svg
| Valdkundznam text = Samoan valdkundznam
| Flag text = Samoan flag
| Pälidn = Apia
| Eläjiden lugu = 201,316<ref>[https://www.cia.gov/library/publications/the-world-factbook/geos/ws.html Samoan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,832
| Kart = LocationSamoa.png
| Kel' = [[samoan kel'|samoan]], [[anglijan kel'|anglijan]]
| Valdkundan pämez' = [[Tuimalealiifano Vaaletoa Sualauvi]]
| Päministr = [[Naomi Mata'afa]]
| Religii = [[hristanuskond]]
| Valüt = [[Samoan tala]] (WS$) (WST. SAT. ST. T)
| Internet-domen = [[.ws]]
| Telefonkod = +685
| Aigvö = tal'vel [[UTC]]+13,<br />kezal [[UTC]]+14
}}
'''Samoa''', täuz' oficialine nimituz — '''Samoan Ripmatoi Valdkund''' ([[samoan kel'|samoaks]]: ''Malo Sa'oloto Tuto'atasi o Sāmoa'', {{lang-en|Independent State of Samoa}} [səˈmoʊə]), om sar'hihe valdkund [[Valdmerimad|Valdmerimaiš]], [[Polinezii|Polinezijas]], [[Tün' valdmeri|Tünen valdmeren]] suves. Vll 1914−1997 valdkundan nimi oli '''Päivlaskmaine Samoa'''. Pälidn da kaikiš suremb lidn om [[Apia]].

== Istorii ==
Vozil 1900−1914 valdkund oli [[Saksanma]]n kolonijaks, sen nimi oli [[Saksanman Samoa]]. Vll 1914−1962 se oli [[Uz' Zelandii|Uden Zelandijan]] kolonijaks.

Vl 1962 vilukun 1. päiväl Samoa tedištoiti ičeze ripmatomut [[Uz' Zelandii|Udes Zelandijaspäi]]. Aigan mödhe se om ezmäine ripmatoi valdkund Tünen valdmeren saril.

Vl 1960 vahvištadud Konstitucii tirpi udištamišt vl 1997.<ref>[http://www.paclii.org/ws/legis/consol_act/cotisows1960535/ Constitution of the Independent State of Western Samoa 1960]. — Pacific Islands Legal Information Institute (''paclii.org''). {{ref-en}}</ref>

== Geografijan andmused ==
[[Fail:Map of Samoa.png|thumb|left|250px|Samoan reljefan kart.]]
Samoa sijadase kahtel järedal [[Savaji]]- (1708 km²) i [[Upolu]]- (1118 km²) sarel, völ om 8 pen't sar't (6 km²). Kaik ned oma vulkaniženke augotižlibundanke. [[Apolim]]-sal'm om kahten suren saren keskes.

Nene valdkundad da territorijad ümbärtas Samoad: [[Tokelau]] pohjoižel, [[Amerikan Samoa]] päivnouzmal, [[Tong]] suves, [[Uollis da Futun Sared]] suvipäivlaskmal, [[Tuvalu]] lodehel. Samoan randad lainištab [[Tün' valdmeri]]. Mererandan piduz om 403 km.

Valdkundan kaikiš korktemb čokkoim om [[Silisili]]-mägi ([[Savaji]]-sarel), 1857 m valdmeren pindan päl. Sared oma vedenalaižen mägisel'gan jätktuz.

Klimat om valdmerine [[tropine vö|tropine]] mussonine. Voden jokstes lämuz om +26,5 ± 2 C° röunoiš. Paneb sadegid 2000..3000 mm vodes mererandal, 5000..7000 mägipautkil. Vodes om kaks' sezonad: neps (kül'mku-sulaku) da kuiv (semendku-reduku). Kovad tulleid oma paksud.

Londuseližed varad oma [[gidroenergii]], [[mec]]ad, [[kala]]. Ei löudand tarbhaižid kaivatusid.

== Politine sistem ==
[[Fail:Samoa government building 2010.JPG|thumb|right|250px|Samoan valdkundanpert' [[Apia]]s.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om «ohjastusen vei» ([[samoan kel'|samoaks]] i anglijaks: ''O le Ao o le Malo''). Parlament valičeb händast videks vodeks ičeze ühtnijoišpäi, strokuiden verd om röunatusita. Ohjastusen vei paneb Ülembaižen käskuzkundan sudijoid radsijha päministran da Käskuzazjoiden laudkundan nevondan mödhe. Ohjastusen vejal kel'don oiktuz om parlamentan käskusid vaste, seišta parlamentan ištundoid aigaks vai eskai lopuks (päministranke nevoten jäl'ghe). Ohjastusen vei vahvištab ohjastusen päministrad ({{lang-en|Prime Minister}}), mugažo toižid ministrid päministran nevondan mödhe. Kaik ministrad oma parlamentan ühtnijad. Voib olda olmas kahesaspäi kahthetoštkümnehesai ministrusid (samoan kelen lüh. ''Malo'', {{lang-en|Cabinet of Samoa}}).

Samoan parlament om üks'kodine Nacionaline Käskusenandai Suim ({{lang-sm|Fono Aoao Faitulafono o Samoa}}, lüh. ''Samoan Fono'', {{lang-en|Legislative Assembly of Samoa}}) 50 ühtnijanke (47 — kanzoiden pämehed-''matai'' kaikuččes valičemižümbrikospäi, 2 — verhan rodun rahvahanikoišpäi, 1 — parlamentan irdpol'ne ühtnii ližadamha naižid kümnendeshesai). Kaikuččel ristitul vanhemba 21 vot om änestusen oiktust. Kacmata sihe azjaha, vaiše ''vejad'' (samoan kelel: ''matai'') voidas olda kandidatoikš valičemha valdkundan da ümbrikoiden parlamentoihe, niid om läz 25 tuhad (5% — naižed).

Eile olmas armijad Samoas, om kožundkirjutez [[Uz' Zelandii|Udenke Zelandijanke]] sodaabus.

Vl 2016 keväz'kun 4. päiväl Samoan päjärgvaličendad oliba, sidä kesken valdkundan parlamentan ühtnijoiden. Vl 2017 21. päiväl heinkud parlament valiči nügüdläšt ohjastusen vejad, hän om [[Tuimalealiifano Vaaletoa Sualauvi]]. [[Tuilaepa Sailele Malielegaoi]] radab päministran vs 1998 kül'mkun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Samoan administrativiž-territorialine jagand]].''

Samoan Ripmatoi Valdkund jagase 11 ümbrikoks ([[samoan kel'|samoaks]]: ''itumalo'', Savaji — 6, Utolu — 5). Kaikutte niišpäi om ičeze käskusištonke (samoaks: ''faavae'') sijaližiden veroiden pohjal.

== Eläjad ==
Samoas elädas [[samoalaižed]]. Vn 2014 heinkus valdkundan ristitišt oli 196 628 eläjad. Äi ristituid lähttas kaikenaigaižhe elämižhe [[Uz' Zelandii|Udhe Zelandijha]].

Uskondan mödhe (2016): [[protestantizm|protestantad]] — 54,9%, Riman [[katoline jumalankodikund|katolikad]] — 18,8%, [[mormonad]] — 16,9%, Kumardelendan keskuz (angl. ''Worship Centre'') — 2,8%, toižed [[hristanuskond|hristanuskojad]] — 3,6%, toižed uskojad — 2,9% (sidä kesken [[bahai]]-uskondan polenpidajad, [[islam]]anuskojad), religijatomad — 0,2%.

Toine lidn om [[Salelolog]], sijadase [[Savaji]]-sarel.

== Ižanduz ==
Samoan päeksport om [[kakao]], [[kala]], [[tekstil'tegesed]], [[banan]]ad; toine eksport — [[pu (material)|putegesed]], [[kokospal'mvoi]]. [[Uz' Zelandii]] om torguindan päühtnii (pol'eksportad da pol'importad).

== Kacu mugažo ==
* [[Amerikan Samoa]]

== Homaičendad ==
<references />

== Irdkosketused ==
* [http://www.palemene.ws/ Samoan parlamentan oficialine sait (''palemene.ws'').] {{ref-en}}
* [http://www.samoagovt.ws/ Samoan ohjastusen oficialine portal (''samoagovt.ws'').] {{ref-en}}
{{Commons|Samoa}}

{{Valdmerimad}}

[[Kategorii:Samoa| ]]
