{{Eländpunkt
 | Nimi = Subotic<br />Суботица / Subotica
 | Lidnanznam = Grb subotice.jpg
 | Flag = Flag of Subotica, Serbia.png
 | Lidnanznam text = Subotican lidnanznam
 | Flag text = Subotican flag
 | Valdkund = Serbii
 | Eläjiden lugu = 105,681
 | Voz' = 2011
 | Pind =
 | Fail = Суботица.jpg
 | Pämez' = 
 | Telefonkod = +381-
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Subotica quarters.png|thumb|left|200px|Lidnan fartalad (2013).]]
'''Subotic''' ({{lang-sr|Суботица / Subotica}} [sǔbotitsa], {{lang-hu|Szabadka}}) om lidn [[Serbii|Serbijan]] pohjoižes, [[Mad'jaranma]]n röunanno. Se om valdkundan kudenz' lidn eläjiden lugun mödhe, kaikiš pohjoižemb lidn. [[Vojevodin]]an kahtenz' surtte lidn, sen [[Pohjoižbačkan ümbrik]]on administrativine keskuz.

== Istorii ==
Eländpunkt mainitase vspäi 1391 kuti ''Zabatka'' mad'jaran ohjandusen aigan. Transil'vanijan Janoš Pongrac-gercog Dengelegaspäi sauvoi lidnust vl 1470 (kadoi). Oli alištunu [[Osmanan imperii|Osmanan imperijan]] tobmudele vll 1542−1686.

Lidn om valdkundröunanno i nügüdläiženke oficialiženke nimitusenke vspäi 1918, sijaližed serbalaižed kävutiba sidä 17. voz'sadaspäi.

Subotic šingotase mašinansauvomižel ([[vagon]]ad, [[tulleigenerator]]ad), himižiden heretusiden tegimel, sömtegimištol (konditerine fabrik, maidtegim, alkogoližiden jomiden tegim), turizmal (enamba 17 festivalid vodes).

== Geografijan andmused ==
Lidn sijadase Keskdunain alangištos, 109 m ü.m.t. keskmäižel korktusel. Matkad [[Mad'jaranma]]n röunhasai om 10 km pohjoižhe. Järv lähižes Palič-lidnudes andab alust lebuturizman täht.

== Eläjad ==
Vn 2011 Serbijan rahvahanlugemižen mödhe lidnan eläjiden lugu oli 105 681 ristitud, ümbrikon kaks' koumandest, se oli kaikiš suremb ristitišt. Ümbrikon pind — 1 008 km².

Rahvahad (enamba 0,4% vl 2011): [[mad'jaralaižed]] — 32,7%, [[serbalaižed]] — 29,9%, [[horvatijalaižed]] — 9,2%, [[bunevcad]] — 8,7%, [[jugoslavijalaižed]] — 2,6%, [[čiganalaižed]] — 2,5%, [[montenegrolaižed]] — 1,1%, [[makedonijalaižed]] — 0,4%, toižed rahvahad i rahvahuden ozutandata — 12,9%.

== Homaičendad ==
<references />

== Irdkosketused ==
* [http://www.subotica.rs/ Lidnan oficialine sait (''subotica.rs'').] {{ref-sr}} {{ref-hu}} {{ref-hr}} {{ref-en}}
{{Commons|Category:Subotica}}

[[Kategorii:Serbijan lidnad]]
[[Kategorii:Eländpunktad kirjamišton mödhe]]
[[Kategorii:Pohjoižbačkan ümbrik|*]]
[[Kategorii:Vojevodin]]
