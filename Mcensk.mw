{{Eländpunkt
 | Nimi = Mcensk<br />Мценск
 | Lidnanznam = Coat of arms of Mtsensk.svg
 | Flag = Flag of Mtsensk.svg
 | Lidnanznam text = Mcenskan lidnanznam
 | Flag text = Mcenskan flag
 | Valdkund = Venäma
 | Eläjiden lugu = 37,725
 | Voz' = 2018-01-01
 | Pind = 20.81
 | Fail = Панорама города.JPG
 | Pämez' = Andrei Beläjev<br />(reduku 2016—)
 | Telefonkod = +7-48646-xx-xxx
 | Avtokod = 57
 | Aigvö = [[UTC]]+3 ([[MSK]]+0)
}}
'''Mcensk''' ({{lang-ru|Мценск}}) om [[Venäma]]n lidn da lidnümbrik [[Orelan agj]]an pohjoižes. Se om agjan koumanz' lidn eläjiden lugun mödhe, om [[Mcenskan rajon]]an administrativižeks keskuseks, ei mülü sihe.

== Istorii ==
Eländpunkt om olmas 1. voz'tuhan keskespäi meiden erad arheologijan andmusiden mödhe. Se mainitase ezmäižen kerdan [[Nikonan aigkirj]]as vl 1146 kuti Mcenesk (Mečensk) lidnuz lidnan statusanke. Nimitihe Zušan Mecn- / Mcen- ({{lang-ru|Мецна / Мцена}}) ližajogen mödhe. Vl 1238 [[Batii|Batijan]] sodaväged mureniba lidnad. Alištui Novosilin tobmudele vspäi 1246. Mcensk mülüi [[Sur' Litvanman ruhtinazkund|Surhe Litvanman ruhtinazkundha]] vll 1320−1505. Varmitadud järed lidnuz oli olmas 16.-17. voz'sadoil. Sai makundan lidnan statusad vl 1778. Šingotihe torguindal i radonmahtoil ([[kružav]]an tehmine). [[Toine mail'man soda|Toižen mail'man sodan]] aigan Mcensk oli okkupiruidud nacistoil (11. reduku 1941 — 20. heinku 1943) i oli muretud lujas.

Mcensk šingotase kaugedraudan valamižtegimel, kommunaližen avtotehnikan tegimel, [[vas'k]]en ühthesuladusiden kompanijal, ühthekeitandan materialiden pästandal, sömtegimištol (lihakombinat, leibänkombinat) i meblin edheotandal.

== Geografijan andmused ==
Lidn sijadase rajonan keskuzpalan pohjoižes, [[Zuš]]-jogen alajoksmusen molembil randoil ({{lang-ru|Зуша}} 234 km pitte, [[Okanjogi|Okan]] hura ližajogi), 160 m ü.m.t. keskmäižel korktusel. Vanh lidn om saudud Zušan hural korktal randal, uded rajonan oma jogen oiktal madalal randal. Matkad [[Orel]]hasai om 48 km suvipäivlaskmha orhal, 51 km avtotel vai 60 km raudtel. Toižed lähembaižed lidnad oma [[Bolhov]] 43 km päivlaskmha-lodeheze orhal vai 50 km avtotedme, i [[Novosil']] 46 km suvipäivnouzmha orhal vai 53 km avtotedme. M2-trassan «Orel — [[Tul]]»-avtotekeskust ümbärdab lidnad päivnouzmaspäi, ende läbiti sidä. ''Mcensk''-raudtestancii radab lidnan lodehes «Orel — Tul»-keskustal vspäi 1868.

Mcensk om lidnümbrikon üks'jäine eländpunkt. Lidnümbrikon pind — 20,81 km². Lidn jagase 12 nimitadud mikrorajonaks.

== Eläjad ==
Vl 1897 lidnan ristitišt oli 9 823 eläjad, vl 1939 — 11 480 eläjad. Vn 2010 Venäman rahvahanlugemižen mödhe lidnan eläjiden lugu oli 43 222 ristitud. Kaikiš suremb lidnan ristitišt oli enamba 50 tuhad eläjid vll 1996−2001 (50 900 rist. vl 1996). [[Ortodoksine hristanuskond|Ortodoksižen hristanuskondan]] kahesa jumalanpertid i časoun'<ref>[http://sobory.ru/geo/locat/24283 Mcenskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 96,9%, [[ukrainalaižed]] — 1,1%, toižed rahvahad — 2,0%.

Professionaližen opendusen aluzkundad oma Mcenskan agrotehnine licei, Orelan bazine medicinine kolledž — Mcenskan filial<ref>[http://mce.orelmed.org/ Orelan bazine medicinine kolledž — Mcenskan filialan sait (''mce.orelmed.org'').] {{ref-ru}}</ref> i Orelan valdkundaližen universitetan Mcenskan filial.

== Galerei ==
<gallery mode="packed" heights="125px">
Здание администрации.JPG|Lidnan ohjastusen pert'<br />(2012)
Mtsensk Church of the Ascension.jpg|Sündun Voznesenjan jumalanpert' vl 2011
Торговые ряды в Мценске.jpg|Torguindrivid
Ледовый Дворец Мценск.jpg|Jäpert'kulu (2015)
Аэросъёмка ст. Мценск.jpg|Raudtestancii vl 2017
</gallery>
[[Fail:Panorama Mtsensk.jpg|thumb|center|1000px|<center>Leninan torg vn 2015 kezakus</center>]]

== Homaičendad ==
<references />

== Irdkosketused ==
* [http://deputat.adm-mtsensk.ru/ Lidnan Rahvahaližiden ezitajiden Nevondkundan sait (''deputat.adm-mtsensk.ru'').] {{ref-ru}}
* [http://adm-mtsensk.ru/ Lidnümbrikon Administracijan sait (''adm-mtsensk.ru'').] {{ref-ru}}
{{Commons|Category:Mtsensk}}

{{Orelan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orelan agjan lidnad]]
[[Kategorii:Orelan agjan lidnümbrikod]]
[[Kategorii:Mcenskan rajon|*]]
