{{10000}}{{A10000}}
[[Fail:Cadmium-crystal bar.jpg|thumb|left|250px|Kadmijan brusut (irguz 99,999%) kubižen santimetran kohtha]]
{{Himine element|48|Kadmii|Cd|112,411|Metall|2|8|18|18|2|0|0|}}
'''Kadmii''' (''Cd'' — ''cadmium'' latinan kelel) om 48nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendestoštkümnendes gruppas (vanhtunuden klassifikacijan mödhe — kahtenden gruppan laptalagruppas), tabluden videndes periodas.

== Ühthine ümbrikirjutand ==
Element om harv Man kores, 130 mg tonnas. Germanijalaine Fridrih Štromajer-himik avaiži kadmijan vl 1817, nimiti sidä Amuižen Grekanman [[Kadm]]-personažan mödhe. Sadas [[cink]]an kivendon ümbriradmiženke, läz 20 tuhad tonnoid vodes, makstihe 3 US$ kilogrammas vn 2011 elokus.

Kadmii da sen ühtnendad oma morijad. Metall om kancerogenine.

== Fizižed ičendad ==
Kadmii om pehmed tagokaz plastine hobedaižvauged [[metall|päličmänendmetall]]. Kristalline segluz om geksagonaline. Kadmiikaluine ližadusita räzäidab koverduses [[tin]]an kartte.

Atommass — 112,411. Ninevuz (normaližiš arvoimižiš) — 8,65 g/sm³. Suladandlämuz — 594,22 K (321,07 C°). Kehundlämuz — 1040 K (767 C°).

Londuseline kadmii kogoneb kahesas stabiližes izotopaspäi, niišpäi kaks' oma radioaktivižed vähän: <sup>106</sup>Cd (1,25%), <sup>108</sup>Cd (0,89%), <sup>110</sup>Cd (12,47%), <sup>111</sup>Cd (12,8%), <sup>112</sup>Cd (24,11%), <sup>113</sup>Cd (12,23%, T<sub>½</sub> — 7,7 × 10<sup>15</sup> vot), <sup>114</sup>Cd (28,75%), <sup>116</sup>Cd (7,51%, T<sub>½</sub> — 3,1 × 10<sup>19</sup> vot). Sen ližaks tetas 30 ratud radioaktivišt izotopad 95..132 atommassanke da 12 izomärad.

== Kävutand ==
Ottas kävutamižhe kadmijan kaht videndest metalližtegesiden korrozijanvastaižeks krepindaks. Ližatas elementad alendamha tinadusen lämut i juvelirižes tehmižes. Tehtas mineraližid mujuid kadmijan sul'fidoišpäi i selenidoišpäi. Kävutadas akkumulätorbatarejiden elektrodikš. Hüvä termoelektrine material. Kadmijan ftoroborat om tarbhaine flüs [[alüminii|alüminijan]] tinadusen täht.

== Irdkosketused ==
* [http://www.webelements.com/webelements/elements/text/Cd/key.html Kadmii ''webelements.com''-saital.] {{ref-en}}
* [http://n-t.ru/ri/ps/pb048.htm Kirjutuz kadmijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Cadmium}}

{{Periodine tablut}}

[[Kategorii:Himižed elementad kirjamišton mödhe]]
