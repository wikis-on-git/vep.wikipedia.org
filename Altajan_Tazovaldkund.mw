{{Venälaižen Federacijan subjekt
|Nimi           = Altajan Tazovaldkund
|Venälaine nimi = Республика Алтай <small>(ven.)</small><br />Алтай Республика <small>(suvialt.)</small>
|Flag           = [[Fail:Flag of Altai Republic 1994.svg|150px|Altajan Tazovaldkundan flag]]
|FSCoA          = [[Fail:Coat of Arms of Altai Republic.svg|125px|Altajan Tazovaldkundan znam]]
|FlagLnk        = Altajan Tazovaldkundan flag
|CoALnk         = Altajan Tazovaldkundan znam
|FSMap          = [[Fail:Map of Russia - Altai Republic.svg|300px]]
|FSCtrWhat      = Pälidn
|FSCtrNm        = [[Gorno-Altaisk]]
|AreaRnk        = 35
|TotArea        = 92903
|WaterPrcnt     = 
|PopRnk         = 81
|Eläjiden lugu  = 213,703
|PopCtDate      = 2015
|PopDens        = 2.3
|GDP            = 
|GDPCtDate      =
|GDP(PPP)       = 
|FedDistrNm     = Sibirin
|EcRegNm        = Päivlaskmaižen Sibirin
|CadNo          = 04
|OfLangs        = [[venäkel']], [[altajan kel']]
|HeadTtl        = Tazovaldkundan pämez' da Ohjastusen ezimez'
|HeadNm         = [[Berdnikov Aleksandr|Aleksandr Berdnikov]]
|ViceTtl        = 
|ViceNm         = 
|LegislTtl      = Valdkundaližen Suiman ezimez'
|LegislNm       = [[Belekov Ivan|Ivan Belekov]]
|FSAnthem       = ''[[Altajan Tazovaldkundan gimn]]''
|Domain         = 
|MSK            = [[UTC]]+6 ([[MSK]]+3)
}}
'''Altajan Tazovaldkund''' ([[venäkel'|ven.]]: ''Республика Алтай'', [[suvialtajan kel'|suvialt.]]: ''Алтай Республика'') om üks' [[Venäma|Venälaižen Federacijan]] tazovaldkundoišpäi, sen [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Tazovaldkundan pälidn da üks'jäine lidn om [[Gorno-Altaisk]].

== Keled ==
Valdkundkeled oma [[venäkel']] da [[altajan kel']] Konstitucijan 13. kirjutusen mödhe. Mugažo [[kazahan kel']] kävutase oficialižiš kosketusiš kazahlaižiden eländsijiš.

== Istorii ==
Vl 1922 kezakun 1. päiväl Oiratan avtonomižen agjan aluz oli pandud. Vspäi 1932 keväz'kun 2. päiväspäi sidä nimitihe Oirotan avtonomižeks agjaks, vspäi 1948 vilukun 7. päiväspäi — Mägi-Altajan avtonomižeks agjaks. Vl 1992 semendkun 16. päiväl se läksi [[Altajan rand]]an mülündaspäi da sai Mägi-Altajan Tazovaldkund-nimen. Vs 1993 tal'vkun 12. päiväspäi sidä nimitadas Altajan Tazovaldkundaks.

Tazovaldkundan Konstitucii<ref>[http://constitution.garant.ru/region/cons_altai/ Altajan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 1997 kezakun 7. päiväl Valdkundaližen Suiman ezitajil. Se om väges möhembaižiden vajehtusidenke.

== Geografijan andmused ==
[[Fail:Relief Map of Altai Republic.png|thumb|left|250px|Altajan Tazovaldkundan reljefan kart.]]
Tazovaldkundal oma röunad [[Hakasijan Tazovaldkund]]anke da [[Tuvan Tazovaldkund]]anke päivnouzmas, [[Mongolii|Mongolijanke]] da [[Kitai]]nke (sen [[Sin'czän-Uiguran avtonomine agj|Sin'czän-Uiguran avtonomižen agjanke]]) suves, [[Kazahstan]]anke (sen [[Päivnouzmaižen Kazahstanan agj]]anke) suvipäivlaskmas, [[Altajan rand]]anke lodehes, [[Kemerovon agj]]anke pohjoižpäivnouzmas. Altajan Tazovaldkund om mererandatoi.

Pind om 92 903 km². Surembaižed joged oma [[Katun']] da [[Bij]] ližajogidenke. Surembaine järv om [[Teleckan järv]] (vai ''Altin Köl''', 230 km², 325 m süvütte).

Reljef om mägikaz, äi mägisel'gid kaidoiden jogialangištoidenke. Altajan Tazovaldkundan da kaiken Sibirin korktembaine čokkoim om [[Beluh]]-mägenpä (4509 m, toižed nimed: ''Kadin Baži'', ''Uč Sumer'') tazovaldkundan suviröunal Kazahstananke.

Klimat om terav kontinentaline. Voden keskmäine lämuz om 0...+5°C alangoiš, mägil — -6°C.

Londuseližed varad<ref>[http://ekologia-ra.ru/sostoyanie-prirodnyh-resursov/mineralno-syrevye-resursy/ Altajan Tazovaldkundan mineraline torhuz. — Altajan Tazovaldkundan ekologijan portal (ekologia-ra.ru).] {{ref-ru}}</ref> oma [[kivihil']], [[bur hil']], metallad ([[raud|raudkivend]], [[kuld]], [[hobed]], [[vas'k]], [[vol'fram]], [[kobal't (himine element)|kobal't]], [[vismut]], [[tantal]], [[molibden]], [[artut']]), [[sauvondmaterialad]] ([[mouckivi]], [[kivi (material)|sauvondkivi]], [[savi]], [[lete]]), [[gidroenergii]].

== Tobmuz ==
[[Berdnikov Aleksandr|Aleksandr Berdnikov]] radab tazovaldkundan pämehen vs 2006 vilukun 20. päiväspäi. Hän-žo om tazovaldkundan ohjastusen ezimez'. Kaik rahvaz änestab händast videks vodeks. Tazovaldkundan pämez' märičeb ohjastusen strukturad. Hän paneb ministrid radnikusile sättutaden kandidatoid parlamentanke. Kaks' ezmäšt varapämest da nell' muite varapämest oma hänele abhu.

Altajan Tazovaldkundan parlament om üks'kodine Valdkundaline Suim ([[suvialtajan kel'|suvialt.]]: ''El Kurultai''). Kaik rahvaz valičeb sen 41 ezitajad videks vodeks. [[Belekov Ivan|Ivan Belekov]] radab Suiman ezimeheks vs 2006 keväz'kun 31. päiväspäi koumanden strokun.

Radonoigendai tobmuz om Altajan Tazovaldkundan Ohjastuz. Tazovaldkundan ministrused, komitetad da inspekcijad alištudas Ohjastusele.

Tazovaldkundan pämest — Ohjastusen ezimest valitihe järgkerdan vl 2014 sügüz'kun 14. päiväl, [[Berdnikov Aleksandr|nügüdläine pämez']] sai vägestust ezmäižel tural (50,63%) da radab koumanden strokun. Järgvaličendad Valdkundaližhe Suimha oliba sil-žo päiväl (14.09.2014).

== Eläjad ==
Vl 2010 eläjiden lugu om 206 168 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte koumanz' ristit kümnespäi om lidnalaine.

Kaikes tazovaldkundas om [[Altajan Tazovaldkundan lidnad|üks' lidn]].

Rahvahad (enamba 0,5% vl 2010): [[venälaižed]] (55,7%), [[altajalaižed]] (35,3%), [[kazahlaižed]] (6,1%), [[ukrainalaižed]] (0,5%); toižed — 0,7%, rahvahuden ozutandata — 1,7%.

Erased toižed igähižed rahvahad: [[tuvalaižed]] — 0,08% (158 rist.), [[šorijalaižed]] — 0,04% (87 rist.).

== Homaičendad ==
<references />

== Irdkosketused ==
* [http://elkurultay.ru/index.php Altajan Valdkundaližen Suiman oficialine sait.] {{ref-ru}}
* [http://www.gov.altai-republic.ru/ Altajan Tazovaldkundan pämehen da ohjastusen oficialine sait.] {{ref-ru}}

{{Venälaižen Federacijan subjektad}}

[[Kategorii:Altajan Tazovaldkund| ]]
