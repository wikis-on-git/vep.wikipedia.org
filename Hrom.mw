{{10000}}{{A10000}}
[[Fail:Chromium crystals and 1cm3 cube.jpg|thumb|left|200px|Hroman tukuižed ühten kubižen santimetran kohtha]]
{{Himine element|24|Hrom|Cr|51,9961|Metall|2|8|13|1|0|0|0|}}
'''Hrom''' (''Cr'' — ''chromium'' latinan kelel) om 24nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendes gruppas (vanhtunuden klassifikacijan mödhe — kudenden gruppan laptalagruppas), tabluden nelländes periodas.

== Ühthine harakteristik ==
Hrom om levitadud londuses, pala Man kores — 120 grammad tonnas. Ei voi löuta elementad joudjas olendas. [[Francii|Francine]] Lui Nikola Voklen-himik sai puhtast hromad ezmäižen kerdan vl 1797. Nimitihe [[grekan kel'|grekan kelen]] ''χρῶμα''-sanan mödhe «muju» ühtnendoiden erazvuiččen mujun tagut, kävutihe niid mujutimikš 19. voz'sadan augotišes.

Hroman erased ühtnendad oma tarbhaižed ristitun i živatoiden täht, mülüdas verhe i reguliruidas substancijoiden vajehtust. Puhtaz hrom i sen pölü oma toksižed. Kuz'valentine hrom om genotoksine kancerogen.

== Fizižed ičendad ==
Hrom om kova taivazmavauged [[metall]]. Kristalline segluz om kubine. Oleskeleb paramagnetikaks 38 C° lämudel.

Atommass — 51,9961. Ninevuz (normaližiš arvoimižiš) — 7,19 g/sm³. Suladandlämuz — 2180 K (1907 C°). Kehundlämuz — 2944 K (2671 C°).

Londuseline hrom kogoneb nelläs stabiližes [[izotop]]aspäi: <sup>50</sup>Cr (4,345%), <sup>52</sup>Cr (83,789%), <sup>53</sup>Cr (9,501%) i <sup>54</sup>Cr (2,365%). Sen ližaks, tetas 22 ratud radioaktivišt izotopad 42..49, 51 i 55..67 atommassanke, kaks' izomärad om olmas (45m i 59m).

== Kävutand ==
Ottas kävutamižhe metallurgijas (legiruind, rosttumatoi teraz, aerokosmižed ühthesuladused, tehmaha düzid). Tehtas čomid gal'vanižid krepindoid («hromiruind»).

Kaik 7,5 mln tonnoid ferrohromad saihe vl 2013. Hromkivendon järedad tegijad oma [[Suviafrikan Tazovaldkund]] (läz pol't vl 2013), [[Kazahstan]], [[Turkanma]] i [[Indii]].

== Homaičendad ==
<references />

== Irdkosketused ==
* [http://www.webelements.com/webelements/elements/text/Cr/key.html Hrom ''webelements.com''-saital.] {{ref-en}}
* [http://n-t.ru/ri/ps/pb024.htm Kirjutuz hromas Himižiden elementoiden populärižes ''n-t.ru''-kirjištos.] {{ref-ru}}
{{Commons|Chromium}}

{{Periodine tablut}}

[[Kategorii:Himižed elementad kirjamišton mödhe]]
