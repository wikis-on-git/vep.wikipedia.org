{{Eländpunkt
 | Nimi = San Sal'vador<br />San Salvador
 | Lidnanznam = Escudo de San Salvador (1943).svg
 | Flag = San Salvador Flag.png
 | Lidnanznam text = San Sal'vadoran lidnanznam
 | Flag text = San Sal'vadoran flag
 | Valdkund = Sal'vador
 | Eläjiden lugu = 257,754
 | Voz' = 2015
 | Pind = 72.25
 | Fail = San Salvador downtown.jpg
 | Pämez' = Ernesto Muišondt<br />(semendku 2018—.<br/>''Ernesto Muyshondt'')
 | Telefonkod = +503
 | Aigvö = [[UTC]]−6
}}
'''San Sal'vador''' ({{lang-es|San Salvador}}) om [[Sal'vador]]an pälidn da kaikiš suremb lidn. Se om [[San Sal'vador (departament)|ühtennimižen departamentan]] administrativižeks keskuseks mugažo.

== Istorii ==
Eländpunktan aluz om pandud vn 1525 sulakus ispanijalaižil, anastadud indejalaižil ''Kuskatlan''-pälidnan sijha.

Vspäi 1821 San Sal'vador om Sal'vadoran pälidnaks.

== Geografijan andmused ==
Lidn sijadase valdkundan keskusen päivlaskmas, Amakas-jogen alangištos, [[San Sal'vador (vulkan)|ühtennimižen vulkanan]] pautkenno, 658 m ü.m.t. keskmäižel korktusel.

Klimat om [[subekvatorialine vö|subekvatorialine]] neps, om kaks' sezonad. Kun keskmäine lämuz om +22..+24 C° vodes ümbri. Paneb sadegid 1734 mm vodes, kuiv sezon om kül'mkus-sulakus (2..36 mm kus). Minimaline fiksiruidud lämuz om +7,2 C°. Lujad manrehkaidused oleldas, oliba vozil 1798, 1854, 1873, 1965 da 1987. Tropižed torokad oma paksud nepsakahan sezonan aigan.

== Eläjad ==
Vl 1900 138 tuh. ristitud elihe lidnas da sen ümbrištos. Vl 2015 lidnalaižiden lugu oli 257 754 ristitud. Kaik 1,7 mln ristituid elädas lidnaglomeracijas vl 2015 (590 km²), se om kaikutte nellänz' ristit valdkundas.

Religijan mödhe vl 2015 eläjiden enambuz oli hristanuskojikš (85%, sidä kesken 56% katolikoid da 29% protestantoid), mugažo om äi religijatomid (11%).

Edeline lidnan pämez' om Najib Bukele (2015-2018), vspäi 2019 om valitud da radab Sal'vador-valdkundan prezidentan.

== Transport ==
Avtobusad, kiruhavtobusad (''SITRAMSS'') da taksid oma kundaližeks transportaks lidnas ezilidnoidenke. San Sal'vador om valdkundan järed avtotesol'm. Raudten maršrutad ühtenzoittas aglomeracijan erazvuiččid agjoid vspäi 2007.

Pen' regionaline Ilopango-lendimport (''MSSS'') sijadase lidnan päivnouzmas. Se om soda- da čarterreisiden täht Sal'vadoradme, lähižihe pälidnoihe — [[Tegusigal'p]], [[Gvatemal (lidn)|Gvatemal]].

Rahvahidenkeskeine soda- da civiline Oskar Arnul'fo Romeron nimel nimitadud lendimport (''SAL''), ende ''El' Sal'vador'' da ''Komalapa'', sijadase 50 km suvhe lidnan keskusespäi, Tünen valdmeren randpoles. Sišpäi tehtas reisid AÜV:oihe, Kanadha, Meksikha, Keskuzamerikan äjihe maihe, [[Bogota]]ha i [[Madrid]]ha.

== Homaičendad ==
<references />

== Irdkosketused ==
* [http://www.sansalvador.gob.sv/ Lidnan ohjastusen oficialine sait (''sansalvador.gob.sv'').] {{ref-es}}
{{Commons|San Salvador}}

{{Pohjoižamerikan pälidnad}}

[[Kategorii:San Sal'vador| ]]
[[Kategorii:Sal'vadoran lidnad]]
[[Kategorii:Eländpunktad kirjamišton mödhe]]
[[Kategorii:Pälidnad]]
[[Kategorii:Sal'vador|*]]
