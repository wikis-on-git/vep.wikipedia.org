{{Eländpunkt
 | Nimi = Pit' Jah<br />Пыть-Ях
 | Lidnanznam = Coat of Arms of Pyt-Yakh (Khanty-Mansia).png
 | Flag = Flag of Pyt-Yakh (Khanty-Mansia).png
 | Lidnanznam text = Pit' Jahan lidnanznam
 | Flag text = Pit' Jahan flag
 | Valdkund = Venäma
 | Eläjiden lugu = 39,436
 | Voz' = 2021
 | Pind = 80.4
 | Fail =
 | Pämez' = Aleksandr Morozov<br />(heinku 2018—)
 | Telefonkod = +7-3463-xxx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Pit' Jah''' ([[venäkel'|ven]]. i {{lang-tt|Пыть-Ях}}, {{lang-uk|Пить-Ях}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] keskuzpalan suvipäivnouzmas. Om ümbärtud [[Neftejuganskan rajon]]an territorijal.

== Istorii ==
Eländpunktan aluz om pandud vl 1968 kuti ''Mamontovo-žilo'' i ''Mamontovon burauduzkontor'' samha [[kivivoi]]d, i vspäi 1970 jätktas samižen kahtendes surtte [[Samotlor]]an jäl'ghe löudmižsijaspäi. Nimitihe ''Pit' Jah''-žilod Pit'jah-jogen mödhe ({{lang-ru|Пытьях}}, 50 km pitte, lankteb Surhe Balikha huraspäi), nimi znamoičeb «jogite» [[hantin kel'|hantin kelespäi]]. Vn 1982 keväz'kus ühtištuihe Mamontovo-, Suvibalik- ({{lang-ru|Южный Балык}}) i Pit' Jah-žiloid, kätihe lidnanvuiččeks Pit' Jah-radnikžiloks. Vn 1990 6. päiväl elokud žilo sai lidnan statusad ümbrikon alištusenke.

Pit' Jah šingotase kivivoin samižel da pompandal («RN-Juganskneftegaz»-kompanii om «[[Rosneft'|Rosneftin]]» palaks), sen gazan Suvibalikan ümbriradajal kompleksal, töhöpästandan edheotandal («RN-Avtomatika») i mecan ümbriradmižel, mugažo mebel'ceh radab.

== Geografijan andmused ==
Lidn sijadase Sur' Balik-jogen oiktal randal ({{lang-ru|Большой Балык}}, 243 km pitte, [[Ob'|Obin]] hura ližajogi), 50 m keskmäižel korktusel valdmeren pindan päl. Matkad [[Hanti-Mansiisk]]hasai om 209 km päivlaskmha orhal vai 259 km avtotedme. Lähembaine lidn om [[Neftejugansk]] 39 km pohjoižhe orhal vai 49 km avtol. Pit' Jahan päraudtestancii om lähembaine Neftejuganskan eläjiden täht.

Pit' Jah om lidnümbrikon üks'jäine eländpunkt. Lidn jagase 11 mikrorajonaks.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 41 488 ristitud. Kaikiš suremb ristitišt oli 41..42 tuhad eläjid vll 1998−2015 (42 500 rist. vl 1998).

[[Ortodoksine hristanuskond|Ortodoksižen hristanuskondan]] Jumalanmaman «Varastamatoi ihastuz»-jumalaižen jumalanpert'<ref>[http://sobory.ru/geo/distr/2371 Pit' Jahan pühäpertid ''sobory.ru''-saital.] {{ref-ru}}</ref> om saudud lidnas vll 1995−1999.

Rahvahad (enamba 0,8% vl 2010): [[venälaižed]] — 55,8%, [[ukrainalaižed]] — 9,3%, [[totarlaižed]] — 7,4%, [[kumikad]] — 5,0%, [[baškiralaižed]] — 3,2%, [[azerbaidžanlaižed]] — 2,7%, [[čečenalaižed]] — 1,7%, [[čuvašalaižed]] — 1,4%, [[lezgilaižed]] — 1,3%, [[moldovalaižed]] — 1,1%, [[vaugedvenälaižed]] — 0,8%, toižed rahvahad — 5,9%, rahvahuden ozutandata — 4,4%.

Pit' Jahan industrialine kolledž om professionaližen opendusen aluzkundaks, se om Jugran valdkundaližen universitetan filial.

== Homaičendad ==
<references />

== Irdkosketused ==
* [http://duma.gov86.org/ Lidnan Duman oficialine sait (''duma.gov86.org'').] {{ref-ru}}
* [http://adm.gov86.org/ Lidnan Administracijan oficialine sait (''adm.gov86.org'').] {{ref-ru}}
{{Commons|Category:Pyt-Yakh}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
