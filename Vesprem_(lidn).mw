{{Eländpunkt
 | Nimi = Vesprem<br />Veszprém
 | Lidnanznam = HUN Veszprém Címer.svg
 | Flag = Flag of Veszprém.svg
 | Lidnanznam text = Vespreman lidnanznam
 | Flag text = Vespreman flag
 | Valdkund = Mad'jaranma
 | Eläjiden lugu = 59,738
 | Voz' = 2019
 | Pind = 126.9
 | Fail = Veszprém castle.jpg
 | Pämez' = Djula Porga<br/>(reduku 2010—,<br/>''Porga Gyula'')
 | Telefonkod = +36-88
 | Aigvö = tal'vel [[UTC]]+1,<br />kezal [[UTC]]+2
}}
{{Znamoičendad|Vesprem}}
'''Vesprem''' ({{lang-hu|Veszprém}}, {{lang-de|Weißbrunn}}, {{lang-sl|Belomost}}, {{lang-sk|Vesprím}}) om lidn [[Mad'jaranma]]n päivlaskmas. Se om [[Vesprem (agj)|ühtennimižen agjan]] pälidn.

== Istorii ==
Eländpunktan aluz om pandud zamkaks kall'on (kukhan) päl, frankalaižil ezimeletaden [[Karl I Sur']]-kunigahan aigan (8.-9. voz'sadad) Bela III-ruhtinasen aigkirjan mödhe. Mad'jaralaižed tuliba regionha i sauvoiba lidnust [[Ištvan I Pühä]]-kunigahan aigan (10. i 11. voz'sadan röun). Vesprem kändihe ühteks ezmäižiš Mad'jaranman lidnoišpäi episkopkafedranke vl 1009. Lidnan episkopad vencaiba valdkundan kunigahiden akoid kunigaznaižikš. Avstrijan sodamehed mureniba lidnusen seinid vl 1706.

Vesprem šingotase mašinansauvomižen äjil edheotandoil (avtopalad, instrumentad), elektroladimišton pästandal medicinan täht, logistikan keskusil.

== Geografijan andmused ==
Lidn sijadase seičemel nimitadud kukhal, Šed-jogen randoil ({{lang-hu|Séd}} 70 km pitte), 15 kilometras lodeheze [[Balaton]]-järven randišton pohjoižagjaspäi. Matkad [[Budapešt]]hasai om 110 km pohjoižpäivnouzmha avtotedme vai kaks' časud jonusel.

== Eläjad ==
Vl 2013 eläjiden lugu oli 60 876 ristitud, agjan kudendez. Kaikiš suremb lidnan ristitišt oli 63 867 eläjad vl 1990.

Rahvahad (2011): [[mad'jaralaižed]] — 83,9 %, [[saksalaižed]] — 2,4 %, [[čiganalaižed]] — 0,7 %, toižed rahvahad — 13 %.

Religijan mödhe (vn 2011 rahvahanlugemine) lidnalaižiden 38,9 % oliba riman [[katoline jumalankodikund|katolikad]], 0,3 % — grekan katolikad, 7 % — [[kal'vinizm|kal'vinistad]], 2,1 % — [[lüteranižuz|lüteranad]], 20,6 % — religijatomad, 31,1 % — toižed uskojad vai vastuseta.

== Irdkosketused ==
* [http://www.veszprem.hu/ Lidnan tobmuden oficialine sait (''veszprem.hu'').] {{ref-hu}} <small>''(+ {{ref-en}} {{ref-de}} {{ref-fr}} matknikoiden täht)''</small>
{{Commons|Veszprém}}

{{Mad'jaranman agjad}}

[[Kategorii:Mad'jaranman lidnad]]
[[Kategorii:Eländpunktad kirjamišton mödhe]]
[[Kategorii:Vesprem (agj)|*]]
