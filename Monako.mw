{{Znamoičendad|Monako (znamoičendad)}}
{{Valdkund
| Nimi = Monakon Ruhtinazkund<br />Principauté de Monaco
| Valdkundznam = Coat of Arms of Monaco.svg
| Flag = Flag of Monaco.svg|border
| Valdkundznam text = Monakon valdkundznam
| Flag text = Monakon flag
| Pälidn = Monako (lidn){{!}}Monako
| Eläjiden lugu = 36,371<ref>[http://www.imsee.mc/Population-et-emploi Arrêté Ministériel 2012-172 du 2 avril 2012 relatif à l'actualisation annuelle du chiffre officiel de la population de la Principauté de Monaco. — IMSEE (Monaco Statistiques) et Bulletin officiel de la principauté de Monaco (imsee.mc).] {{ref-fr}}</ref>
| Voz' = 2011
| Pind = 2<ref>[https://www.cia.gov/library/publications/the-world-factbook/geos/mn.html Monakon pind. — Mail'man faktoiden kirj (Cia.gov).] {{ref-en}}</ref>
| Kart = Location Monaco Europe.png
| Kel' = [[francijan kel'|francijan]]
| Valdkundan pämez' = [[Al'ber II]]
| Päministr = [[Rože Mišel'|Mišel' Rože]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[francijan frank]] da [[monakon frank]].</ref>
| Internet-domen = [[.mc]]
| Telefonkod = +377
| Aigvö = tal'vel [[UTC]]+1,<br />kezal [[UTC]]+2
}}
'''Monako''' vai '''Monakon Ruhtinazkund''' ([[francijan kel'|franc.]]: ''Principauté de Monaco'', [[monakon dialekt]]: ''Principatu de Múnegu''), om pen' lidn-valdkund [[Evrop]]an suves, [[Keskmeri|Keskmeren]] randal. Sen pälidn om ühtennimine [[Monako (lidn)|Monako-lidn]].

== Istorii ==
Vl 1297 Monakon alusenpanii — Grimal'din Kodi — tedoti ičeze ripmatomudes.

Ezmäine Konstitucii oli vl 1911. Jäl'gmäine Konstitucijan udištamine oli vl 1962 tal'vkun 17. päiväl (vl 2002 vajehtusidenke).

== Geografijan andmused ==
[[Fail:Monaco satellite map.png|thumb|left|250px|Monakon fotokuva kaimdajaspäi.]]
Monako sijadase [[Keskmeri|Keskmeren]] pohjoižel randal, 20 kilometras francižes [[Nicc]]-lidnaspäi. Ruhtinazkundan röun [[Francii|Francijanke]] om 4,4 km pitte. Randanpird om 4,1 km.

Monakon pind märitas nellikmetril (2 023 194 m² — ühtes udes elänzoittud 11nden [[Le Portje]]-rajonanke) da kazvab meren kuivatoitmižel.

Valdkundan kaikiš korktemb čokkoim om [[Mont Ažel']]-mägen paute, 163 m meren pindan päl (sen mägen korktuz om 1148 m Francijan territorijal).

[[Keskmeren klimat]] om, lämän tal'venke da kuivan lämän kezanke. Voden kesklämuz — +16,3°C (tal'vkus da uhokus +8°C, heinkus da elokus +26°C). Oleleb koume sadad päivoikahid päivid vodes.

== Politine sistem ==
[[Fail:Palais de Monaco.jpg|thumb|right|250px|Monakon vahn lidn om valdkundan pälidn da ruhtinasen rezidencii.]]
Ohjandusen form om unitarine konstitucine parlamentine [[monarhii]].

Valdkundan pämez' om [[Al'ber II]]-[[ruhtinaz]]. Sen tobmuz om absolütine.

Ruhtinaz da parlament jagadas käskusenandajad tobmut. Monakon parlament, Nacionaline Nevondkund (fr. ''Conseil National''), om olmas vspäi 2002. Se om üks'kodine, kogoneb 24 deputatad-ühtnijad. Heid rahvaz valičeb 5 vodeks. Vl 2013 uhokun 10. päivän järgvaličendad oliba sihe.

Radonoigendajan tombuden pämez' om valdkundaline ministr, [[Francii|Francijan]] rahvahanik. Ruhtinaz paneb händast radnikusele 3 vodeks Francijan ohjastusen nevondan mödhe. Monakon ohjastuses (Valdkundaline Nevondkund) om nell' ristitud.

Käskuzkundaližen tobmuden pämez' om ruhtinaz.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Monakon administrativiž-territorialine jagand]].''

Monako — nece nügüd' om vaiše üks' kommun ([[francijan kel'|franc.]] ''commune''), no edel 1917 vot koume kommunad oli. Lidnan da ruhtinazkundan röunad oma ühtejiččed. Sihe kacmata, niiden ohjandused oma erazvuiččed. Monako alajagase 10 rajonha ([[francijan kel'|franc.]] ''quartier''), ned alajagase lidnfartaloihe (kaik om 178 fartalad, [[francijan kel'|franc.]] ''îlot'').

== Eläjad ==
Monakos elädas [[monakolaižed]].

Monakon ühtištudud lidnad: [[Monako (lidn)|Monako]] da [[Monte Karlo]].

== Ižanduz ==
Monakos om kaikiš suremb mail'mas voz'ne [[kogosüdäiprodukt]] ühthe henghe — 169,694 US$ (vs 2011).

Monakon elektroverkod da muitad oma ühtenzoittud [[Francii|Francijanke]]. Päsarakod — [[bank]]ad, [[kazino]]d, [[turizm]]. Monakho ajeltas radho enamba ristitud, mi eläb (48 tuhad radnikoid-verazmalaižid, [[Italii|Italijas]] da [[Francii|Francijaspäi]]).

Valdkundan [[monopolii]] levigandeb [[tabak]]ha da [[počt]]ha sen markoidenke.

== Homaičendad ==
<references />

== Irdkosketused ==
* [http://www.gouv.mc/ Monakon ohjastusen oficialine sait.] {{ref-fr}} {{ref-en}}
* [http://www.conseil-national.mc/ Monakon parlamentan sait.] {{ref-fr}}

{{Commons|Monaco}}
{{Evrop}}

[[Kategorii:Monako| ]]
