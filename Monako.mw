{{Valdkund
| Nimi = Monakon Ruhtinazkund<br />Principauté de Monaco
| Valdkundznam = Coat of Arms of Monaco.svg
| Flag = Flag of Monaco.svg|border
| Valdkundznam text = Monakon valdkundznam
| Flag text = Monakon flag
| Pälidn = Monako (lidn){{!}}Monako
| Eläjiden lugu = 30,727<ref>[https://www.cia.gov/library/publications/the-world-factbook/geos/mn.html Monakon ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2
| Kart = Location Monaco Europe.png
| Kel' = [[francijan kel'|francijan]]
| Valdkundan pämez' = [[Al'ber II]]
| Päministr = [[Tel' Serž|Serž Tel']]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[francijan frank]] i [[monakon frank]].</ref>
| Internet-domen = [[.mc]]
| Telefonkod = +377
| Aigvö = tal'vel [[UTC]]+1,<br />kezal [[UTC]]+2
}}
{{Znamoičendad|Monako (znamoičendad)}}
'''Monako''' vai '''Monakon Ruhtinazkund''' ({{lang-fr|Principauté de Monaco}}, [[monakon dialekt]]al: ''Principatu de Múnegu''), om pen' lidn-valdkund [[Evrop]]an suves, [[Keskmeri|Keskmeren]] randal. Sen pälidn om ühtennimine [[Monako (lidn)|Monako-lidn]].

== Istorii ==
Vl 1297 Monakon alusenpanii — Grimal'din Kodi — tedištoiti ičeze ripmatomudes.

Ezmäine Konstitucii ({{lang-fr|Constitution de la Principauté}}) oli vl 1911. Jäl'gmäine Konstitucijan udištamine oli vn 1962 17. päiväl tal'vkud (vn 2002 vajehtusidenke).

== Geografijan andmused ==
[[Fail:Monaco satellite map.png|thumb|left|250px|Monakon fotokuva kaimdajaspäi.]]
Monako sijadase [[Keskmeri|Keskmeren]] pohjoižel randal, 20 kilometras pohjoižpäivnouzmha francižes [[Nicc]]-lidnaspäi. Ruhtinazkundan röun [[Francii|Francijanke]] om 4,4 km pitte. Randanpird om 4,1 km.

Monakon pind märitas nellikmetril (2 023 194 m² — ühtes udes elänzoittud 11ndenke [[Le Portje]]-rajonanke) da kazvab meren kuivatoitmižel.

Valdkundan kaikiš korktemb čokkoim om [[Mont Ažel']]-mägen paute, 163 m valdmeren pindan päl (sen mägen korktuz om 1148 m Francijan territorijal).

Klimat om Keskmeren, lämänke tal'venke, keza oleskeleb kuivan lämän. Voden kesklämuz — +16,3 C° (tal'vkus da uhokus +8 C°, heinkus da elokus +26 C°). Oleleb koume sadad päivoikahid päivid vodes.

== Politine sistem ==
[[Fail:Palais de Monaco.jpg|thumb|right|250px|Monakon vahn lidn om valdkundan pälidn da ruhtinasen rezidencii.]]
Ohjandusen form om unitarine konstitucine parlamentine [[monarhii]]. Valdkundan pämez' om [[Al'ber II]]-[[ruhtinaz]] (vspäi 2005). Sen tobmuz om absolütine.

Ruhtinaz da parlament jagadas käskusenandajad tobmut. Monakon parlament, Nacionaline Nevondkund ({{lang-fr|Conseil National}}), om olmas vspäi 2002. Se om üks'kodine, kogoneb 24 deputatad-ühtnijad, rahvaz valičeb heid videks vodeks.

Radonoigendajan tombuden pämez' om valdkundaline ministr, [[Francii|Francijan]] rahvahanik. Ruhtinaz paneb händast radnikusele koumeks vodeks Francijan ohjastusen nevondan mödhe. Monakon ohjastuses (Valdkundaline Nevondkund) om nell' ristitud.

Käskuzkundaližen tobmuden pämez' om ruhtinaz.

Parlamentan ühtnijoiden järgenduseližed valičendad oliba vn 2018 12. päiväl uhokud. [[Serž Tel']] radab valdkundaližen ministran vs 2016 uhokun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Monakon administrativiž-territorialine jagand]].''

Monako — nece nügüd' om vaiše üks' kommun ({{lang-fr|commune}}), no edel 1917 vot koume kommunad oli olmas. Lidnan da ruhtinazkundan röunad oma ühtejiččed. Sihe kacmata, niiden ohjandused oma erazvuiččed. Monako jagase 10 rajonha ({{lang-fr|quartier}}), ned alajagasoiš lidnfartaloihe (kaik om 178 fartalad, franc. ''îlot'').

== Eläjad ==
Vl 2011 valdkundan eläjiden lugu oli 36 371 ristitud.<ref>[http://www.imsee.mc/Population-et-emploi Arrêté Ministériel 2012-172 du 2 avril 2012 relatif à l'actualisation annuelle du chiffre officiel de la population de la Principauté de Monaco. — IMSEE (Monaco Statistiques) et Bulletin officiel de la principauté de Monaco (''imsee.mc'').] {{ref-fr}}</ref>

Rahvahad (2016): [[monakolaižed]] — 32,1%, [[francijalaižed]] — 19,9%, [[italijalaižed]] — 15,3%, [[britanijalaižed]] — 5,0%, [[bel'gijalaižed]] — 2,3%, [[šveicarijalaižed]] — 2,0%, [[saksalaižed]] — 1,9%, [[venänikad]] — 1,8%, [[amerikalaižed]] — 1,1%, [[alamalaižed]] — 1,1%, [[marokolaižed]] — 1,0%, toižed rahvahad — 16,5%.

Monakon ühtištadud lidnad: [[Monako (lidn)|Monako]], [[Monte Karlo]].

== Ižanduz ==
Monakos om kaikiš suremb mail'mas vozne [[kogosüdäiprodukt]] ühthe henghe — 169,694 US$ (vs 2011).

Monakon elektroverkod da muitad oma ühtenzoittud [[Francii|Francijanke]]. Päsarakod — [[bank]]ad, [[kazino]]d, [[turizm]]. Ajeltas radmaha Monakhosai enamba ristituid, mi eläb (48 tuhad radnikoid-verazmalaižid, [[Italii|Italijaspäi]] i [[Francii|Francijaspäi]]).

Valdkundan [[monopolii]] levigandeb [[tabak]]ha da [[počt]]ha sen markoidenke.

== Homaičendad ==
<references />

== Irdkosketused ==
* [http://www.gouv.mc/ Monakon ohjastusen oficialine sait (''gouv.mc'').] {{ref-fr}} {{ref-en}}
* [http://www.conseil-national.mc/ Monakon parlamentan sait (''conseil-national.mc'').] {{ref-fr}}
{{Commons|Monaco}}

{{Evrop}}

[[Kategorii:Monako| ]]
