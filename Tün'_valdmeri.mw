{{1000}}
[[Fail:Pacific Ocean.png|200px|thumb|right|Tün' valdmeri da sen süvembaižen čokkoimen sijaduz.]]
[[Fail:Pacific elevation.jpg|300px|thumb|right|Tünen valdmeren süvüziden kart. Äi šingotajid vulkanoid da süvid joksmusid ümbärtas valdmert.]]
'''Tün' valdmeri''' om kaikiš järedamb [[valdmeri]] [[Ma]]l pindan da süvüden mödhe. [[Evrazii]]- da [[Avstralii]]-kontinentad sijadase päivlaskmas sišpäi, [[Pohjoižamerik]] da [[Suviamerik]] — päivnouzmas, [[Antarktid]] — suves.

Tün' valdmeri levigandeb pohjoižespäi suvehe läz 15,8 tuhad km, päivnouzmaspäi päivlaskmaha 19,5 tuh. km. Pind südäimeridenke — 179,7 mln km², kesksüvüz — 3984 m, veden mülü — 723,7 mln km³ (se-žo südäimerita: 165,2 mln km², 4282 m da 707,6 mln km³).

Tünen valdmeren (dai kaiken [[Mail'man valdmeri|Mail'man valdmeren]]) kaikiš lujemb süvüz — 10994 m ± 40 metrad ([[Marianine kurn|Marianižen kurnun]] Čellendžeran pohjatoi meritaho)<ref>[http://www.oceanographers.ru/index.php?option=com_content&task=view&id=1760&Itemid=133 Nju Gempširan universitetan tedoidajad löuziba nell' sildoid Marianižes kurnus päliči (vl 2010). — Oceanographers.ru.] {{ref-ru}}</ref>. Läz 180:nt meridianad datan vajehtusen pird mäneb kaiken valdmeren kal't.

== Etimologii ==
Ispanine ''Nunjes da Balboa''-konkistador oli ezmäižeks nähnuziš necen valdmeren evropalaižišpäi. Vl. 1513 hän ičeze kaimdajidenke ristikoiči [[Panaman kagluz|Panaman kaglusen]] da tuli tundmatoman meren randale. Nunjes da Balboa nimiti sidä ''Suvimereks'' ([[ispanijan kel'|isp.]] ''Mar del Sur''), sikš miše hö tuliba lahten pohjoižrandale. Vl. 1520 kül'mkun 28. päivän valdmeren avarudele ''[[Fernan Magellan]]'' ujui. Hän ičeze joukunke ristikoiči valdmeren [[Lämoima]]späi [[Filippinoiden sared|Filippinoiden sarihe]] 3 kus da 20 päiväs. Kaiken matkan aigan tün' sä seižui, ka Magellan nimiti valdmert ''Tüneks valdmereks''. Se nimi dominiruib mail'man geografijas nügüd'aigan-ki.<ref>Поспелов Е.М. Географические названия мира: Топонимический словарь. — 2-е изд., стереотип. — М.: Русские словари, Астрель, АСТ,2001. — Lp. 191—192. {{ref-ru}}</ref>

Edel 1917 vot venälaižil kartoil kirjutihe völ ''Päivnouzmaine valdmeri'', mugoine nimi tuli venälaižiden edelmatkajiden aigassai.

== Valdmeren rajoniden avaidusen istorii ==

== Südäimeriden nimikirjutez ==
Päivlaskmaižes valdmeren palas pidust' Evrazijan randad oma: [[Beringan meri]], [[Ohotskan meri]], [[Japonijan meri]], [[Japonijan südäimeri]], [[Pakuine meri]], [[Kitain Päivnouzmmeri]], [[Filippinoiden meri]].

[[Suvipäivnouzmaižen Azijan]] sariden keskes oma: [[Kitain Suvimeri]], [[Javan meri]], [[Sulumeri]], [[Sulavesin meri]], [[Balin meri]], [[Floresmeri]], [[Savumeri]], [[Bandameri]], [[Serammeri]], [[Hal'maheran meri]], [[Molukkan meri]].

Pidust' Avstralijan randad oma: [[Uden Gvinejan meri]], [[Solomonan meri]], [[Korallidenmeri]], [[Fidžin meri]], [[Tasmanan meri]].

Läz Antarktidan randad oma: [[Dürvilin meri]], [[Somovan meri]], [[Rossan meri]], [[Amundsenan meri]], [[Bellinshauzenan meri]].

Pidust' Pohjoiž- da Suviamerikan randad eile merid, no järedad lahtad oma: [[Aläskan laht]], [[Kalifornijan laht]], [[Panaman laht]].

== Kacu mugažo ==
* [[El' Nin'jo]]-näguz.

== Homaičendad ==
<references/>

== Irdkosketused ==
* [http://www.poi.dvo.ru/doc/2007/1197934477_pdf.pdf Tünen valdmeren da Venäman päivnouzmaižiden meriden tedoidused]. {{ref-ru}}
* [http://floats.pmel.noaa.gov/floats/ NOAA PMEL Argo-profilirujad čokkoimed] Andmused Tünen valdmeren polhe joksijan aigan. {{ref-en}}

{{stub}}

[[Kategorii:Tün' valdmeri| ]]
[[Kategorii:Valdmered]]
