{{Valdkund
| Nimi = Grenad<br />Grenada
| Valdkundznam =
| Flag = Flag of Grenada.svg
| Valdkundznam text = Grenadan valdkundznam
| Flag text = Grenadan flag
| Pälidn = Sent Džordžes
| Eläjiden lugu = 112,207<ref>[https://www.cia.gov/library/publications/the-world-factbook/geos/gj.html Grenadan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 344
| Kart = Grenada in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Mitčell Kit|Kit Mitčell]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.gd]]
| Telefonkod = +1-473
| Aigvö = [[UTC]]−4
}}
'''Grenad''' ({{lang-en|Grenada}} [ɡrɪˈneɪdə]), se om täuz' oficialine nimituz, om valdkund [[Grenad (sar')|ühtennimižel sarel]] da Grenadinad-sariden suvipalad [[Kariban meri|Kariban meren]] päivnouzmpoles. Sen pälidn da kaikiš suremb lidn om [[Sent Džordžes]].

== Istorii ==
Vn 1974 7. päiväl uhokud Grenad tedištoiti ičeze ripmatomudes [[Sur' Britanii|Sures Britanijaspäi]]. Valdkundan üks'jäine Konstitucii<ref>[http://www.constituteproject.org/ontology/Grenada?lang=en Grenadan Konstitucijan tekst ''constituteproject.org''-saital.] {{ref-en}}</ref> tuli väghe sil-žo päiväl, se om väges vn 1992 vajehtusidenke.

== Geografijan andmused ==
[[Fail:Grenada-CIA WFB Map.png|thumb|left|250px|Grenadan geografine kart.]]
Valdkund om meriröunoiš [[Sent Vinsent da Grenadinad|Sent Vinsentanke da Grenadinoidenke]] pohjoižpoles. [[Trinidad da Tobago|Trinidadha da Tobagohosai]] om 120 km matkad suvipolehe, [[Venesuel]]hasai — 160 km. Randanpird om 121 km.

Grenad-sar' om vulkaniženke augotižlibundanke. Randišt om alangoikaz, saren südäin om mägikaz. Kaikiš korktemb čokkoim om [[Sent Katerin (mägi, Grenad)|Sent Katerin]]-mägi, 840 metrad kortte valdmeren pindan päl. Sarel om äi ojid.

Klimat om [[tropine vö|tropine]] passatine neps. Kuiv sezon oleskeleb tal'vkus-semendkus, vihm sezon vedase kezakuspäi redukuhusai. [[Tropine ciklon|Tropižed ciklonad]] oma paksud heinkuspäi kül'mkuhusai, no vaiše 3 lujad tropišt ciklonad oliba jäl'gmäižiden 50 voden aigan. Kaikuččen kun keskmäine lämuz +26 C°. Paneb sadegid 1500 mm vodes.

Londuseližed varad oma [[mec]], [[kala]], süväd [[meripoht]]ad.

== Politine sistem ==
Ohjandusen form om unitarine konstitucine parlamentine [[monarhii]] äjiden partijoiden sistemanke [[Sur' Britanii|Suren Britanijan]] ezikuvan mödhe. Valdkundan pämez' om britanine [[Elizavet Toine]]-kunigaznaine. Hän vahvištab ičeze ezitajad — jenaral-gubernatorad — Grenadan päministran nevondan mödhe. Jenaral-gubernator paneb radsijha Ülembaižen käskuzkundan päsudijad päministran da oppozicijan lideran nevondan mödhe.

Parlament om kaks'kodine. Üläkodi om Senat ({{lang-en|Senate}}) 13 ühtnijanke, jenaral-gubernator paneb 10 heišpäi radsijha, oppozicijan lider — toižid koumid ristituid. Alakodi om Ezitajiden Kodi (angl. ''House of Representatives'') 15 ühtnijanke, kaik rahvaz valičeb heid videks vodeks. Päministr (angl. ''Prime Minister of Grenada'') om parlamentan ezipartijan lider tobjimalaz. Ohjastuz andab vastust alakodin edes.

Vn 2018 19. päiväl keväz'kud Grenadan järgenduseližed valičendad oliba valdkundan parlamentan alakodihe. Vn 2013 7. päiväl semendkud [[La Greneid Sesil'|Sesil' La Greneid]]-emänd om pandud radsijha nügüdläižeks jenaral-gubernatoraks. [[Kit Mitčell]] radoi päministran vll 1995−2008 i radab vs 2013 uhokun 20. päiväspäi, videnz' strok vspäi 2018.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Grenadan administrativiž-territorialine jagand]].''

Grenad jagase 6 administrativižeks tulendaks ({{lang-en|parish}}) Grenad-sarel, i üks' rippui territorii om Grenadinad-saril ([[Karriaku da Pen' Martinik]]).

== Eläjad ==
Grenadas elädas [[grenadalaižed]]. Vn 2014 heinkus valdkundan ristitišt oli 110 152 eläjad. Kaikiš suremb ristitišt om nügüd'.

Augotižlibundan mödhe (2011): [[afrikalaižed]] — 82,4%, segoitadud augotižlibundanke — 13,3%, [[indijalaižed]] — 2,2%, toiženke augotižlibundanke — 1,3%, märhapanendata — 0,9%.

Uskondan mödhe (2011): [[protestantizm|protestantad]] — 49,2%, riman [[katoline jumalankodikund|katolikad]] — 36,0%, [[Jehovan tundištajad]] — 1,2%, [[rastafarilaižed]] — 1,2%, toižed uskojad — 5,5%, religijatomad — 5,7%, märhapanendata — 1,2%.

Läz 40 tuhad ristituid eläb pälidnan aglomeracijas. Toižed znamasižed lidnad (2..4 tuh. ristituid) oma [[Gujav]] i [[Grenvil' (lidn, Grenad)|Grenvil']]. Vl 2005 kaik oli 6 eländpunktad enamba 1 tuhad kaikenaigaiženke ristitištonke. Lidnalaižiden pala om 36,5% (2020).

== Ižanduz ==
Grenadan päeksport om [[kala]] (30%), [[muskatpähkim|muskatpähkmed]] (21%), [[tualetbumag]] (8%); toine eksport — [[jaht]]ad (5%), [[kakao]] (3%), [[T-paid]]ad (3%).

== Homaičendad ==
<references />

== Irdkosketused ==
* [http://www.gov.gd/ Grenad-valdkundan oficialine portal (''gov.gd'').] {{ref-en}}
{{Commons|Grenada}}

{{Pohjoižamerik}}

[[Kategorii:Grenad| ]]
