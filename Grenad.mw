{{Valdkund
| Nimi = Grenad<br />Grenada
| Valdkundznam = Coat of Arms of Grenada.png
| Flag = Flag of Grenada.svg
| Valdkundznam text = Grenadan valdkundznam
| Flag text = Grenadan flag
| Pälidn = Sent Džordžes
| Eläjiden lugu = 110,152<ref>[https://www.cia.gov/library/publications/the-world-factbook/geos/gj.html Grenadan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 344
| Kart = Grenada in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Mitčell Kit|Kit Mitčell]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.gd]]
| Telefonkod = +1-473
| Aigvö = [[UTC]]-4
}}
'''Grenad''' ([[anglijan kel'|angl.]]: ''Grenada'' [ɡrɪˈneɪdə]), se om täuz' oficialine nimituz, om valdkund [[Grenad (sar')|ühtennimižel sarel]] da Grenadinad-sariden suvipalad [[Kariban meri|Kariban meren]] päivnouzmpoles. Sen pälidn da kaikiš suremb lidn om [[Sent Džordžes]].

== Istorii ==
Vl 1974 uhokun 7. päiväl Grenad tedoti ičeze ripmatomudes [[Sur' Britanii|Sures Britanijaspäi]], nügüdläine Konstitucii tuli väghe sil-žo päiväl.

== Geografijan andmused ==
[[Fail:Grenada-CIA WFB Map.png|thumb|left|250px|Grenadan geografine kart.]]
Valdkund om meriröunoiš [[Sent Vinsent da Grenadinad|Sent Vinsentan da Grenadinoidenke]] pohjoižpoles. [[Trinidad da Tobago|Trinidadha da Tobagohosai]] om 120 km matkad suvipolehe, [[Venesuel]]hasai — 160 km. Randanpird om 121 km.

Grenad-sar' om vulkanižen augotižlibundanke. Randišt om alangoikaz, saren südäin om mägikaz. Kaikiš korktemb čokkoim om [[Sent Katerin (mägi, Grenad)|Sent Katerin]]-mägi, 840 metrad valdmeren pindan päl. Sarel om äi ojid.

Klimat om [[tropine vö|tropine]] passatine neps. Kuiv sezon oleskeleb tal'vkus-semendkus, vihm sezon vedase kezakuspäi redukuhusai. [[Tropine ciklon|Tropižed ciklonad]] oma paksud heinkuspäi kül'mkuhusai, no vaiše 3 lujad tropišt ciklonad oliba jäl'gmäižiden 50 voden aigan. Kaikuččen kun kesklämuz +26°C. Paneb sadegid 1500 mm vodes.

Londuseližed varad oma [[mec]], [[kala]], süväd [[meripoht]]ad.

== Politine sistem ==
Ohjandusen form om unitarine konstitucine parlamentine [[monarhii]] äjiden partijoiden sistemanke [[Sur' Britanii|Suren Britanijan]] ezikuvan mödhe. Valdkundan pämez' om britanine [[Elizavet Toine]]-kunigaznaine. Hän vahvištab ičeze ezitajad — jenaral-gubernatorad — Grenadan päministran nevondan mödhe. Jenaral-gubernator paneb radsijha Ülembaižen käskuzkundan päsudijad päministran da oppozicijan lideran nevondan mödhe.

Parlament om kaks'kodine. Üläkodi om Senat ([[anglijan kel'|angl.]]: ''Senate'') 13 ühtnijanke, jenaral-gubernator paneb 10 heišpäi radsijha, oppozicijan lider — toižid koumid ristituid. Alakodi om Ezitajiden Kodi ([[anglijan kel'|angl.]]: ''House of Representatives'') 15 ühtnijanke, kaik rahvaz valičeb heid videks vodeks. Päministr om parlamentan ezipartijan lider tobjimalaz. Ohjastuz andab vastust alakodin edes.

Vl 2013 uhokun 19. päiväl Grenadan järgvaličendad oliba valdkundan parlamentan alakodihe. Vl 2013 semendkun 7. päiväl [[La Greneid Sesil'|Sesil' La Greneid]]-emänd oli pandud radsijha nügüdläižeks jenaral-gubernatoraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Grenadan administrativiž-territorialine jagand]].''

Grenad alajagase 6 administrativižhe tulendha ([[anglijan kel'|angl.]] ''parish'') Grenad-sarel da 1 rippujha territorijha Grenadinad-saril ([[Karriaku da Pen' Martinik]]).

== Eläjad ==
Grenadas elädas [[grenadalaižed]].

Läz 40 tuhad ristitud eläb pälidnan aglomeracijas. Toižed sured lidnad (2-4 tuh. rist.) oma [[Gujav]] da [[Grenvil' (lidn, Grenad)|Grenvil']]. Vl 2005 kaik oli 6 eländpunktad enamba 1 tuhad kaikenaigaižen ristitištonke.

== Ižanduz ==
Grenadan päeksport om [[kala]] (30%), [[muskatpähkim|muskatpähkmed]] (21%), [[tualetbumag]] (8%); toine eksport — [[jaht]]ad (5%), [[kakao]] (3%), [[T-paid]]ad (3%).

== Homaičendad ==
<references />

== Irdkosketused ==
* [http://www.gov.gd/ Grenad-valdkundan oficialine portal.] {{ref-en}}

{{Commons|Grenada}}
{{Pohjoižamerik}}

[[Kategorii:Grenad| ]]
