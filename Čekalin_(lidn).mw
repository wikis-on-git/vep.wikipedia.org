{{Eländpunkt
 | Nimi = Čekalin<br />Чекалин
 | Lidnanznam = Likhvin COA (Kaluga Governorate) (1777).png
 | Flag =
 | Lidnanznam text = Čekalinan lidnanznam
 | Flag text =
 | Valdkund = Venäma
 | Eläjiden lugu = 914
 | Voz' = 2018
 | Pind = 5.42
 | Fail = Чекалин - Калужская улица.jpg
 | Pämez' = Ksenija Smirnova<br />(sügüz'ku 2018—)
 | Telefonkod = +7-48763-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Čekalin''' ({{lang-ru|Чека́лин}}, edel 1994. vot '''Lihvin''') om [[Venäma]]n lidn da lidnankund [[Tulan agj]]an päivlaskmas. Mülüb [[Suvorovan rajon (Tulan agj)|Suvorovan rajonha]], sen kahtenz' lidn i videnz' eländpunkt eläjiden lugun mödhe. Venäman üks' kaikiš penembiš lidnoišpäi, vaiše [[Innopolis]] om penemb.

== Istorii ==
Om löutud neolitan i paleolitan seižutesid, severz'-se amuižid lidnoid Čekalinan ümbrištos, sidä kesken Devägorsk-lidnan (ven. ''Девягорск'', 11. voz'sada — 1147. voz') Dun-jändused (ven. ''городище Дуна'').

Lidn om tetab vspäi 1565 kuti ''Lihvin''-lidnuz ({{lang-ru|Ли́хвин}}). Maine pudotez om kaičenus puižes lidnusespäi. Lihvin oli makundan keskuseks vspäi 1727. Šingotihe torguindlidnaks Okanjogel 19. voz'sadan augotišes, torgovanoiden i valdkundan sauvusiden pertišt om olmas tämbäi-ki. Aigan mändes Okanjogi madalzdui i eile laivjogeks, raudted oma saudud edahan lidnaspäi, i se tuli lanktushe. Vll 1905−1941 Lihvin-stancii radoi Okan vastrandal. [[Toine mail'man soda|Toižen mail'man sodan]] aigan lidn oli okkupiruidud nacistoil kaks' kud vl 1941. Om udesnimitadud nügüdläižikš vl 1944 surmitud vn 1941 kül'mkus noren Aleksandr Čekalin-partizanan kanzannimen mödhe. Lidn oli Čekalinan rajonan keskuseks vll 1944−1958.

Čekalin šingotase valdkundan aluzkundoiden radol. Nevondkundaližen aigan edheotandad oma okaidud: maidtegim, sijakatusiden edheotand, lapsidensanatorii, mechoz.

== Geografijan andmused ==
Lidn sijadase rajonan päivlaskmaiženno röunanno, [[Okanjogi|Okan]] hural vanoikahal randal, 190 m ü.m.t. keskmäižel korktusel, jogen veden tazopind om 122 m ü.m.t.. [[Kalugan agj]]an röun om ani päivlaskmha lidnaspäi. Matkad [[Tul]]hasai om 90 km päivnouzmha orhal vai 111 km avtotel, [[Suvorov (lidn)|Suvorov]]-rajonkeskushesai (lähembaine lidn) — 17 km päivnouzmha orhal vai 20 km avtotedme. ''Čekalin''-raudtestancii om saudud 7 kilometras lidnaspäi i eile rados vspäi 2009.

Čekalin om lidnankundan üks'jäine eländpunkt. Lidnankundan pind — 5,42 km².

== Eläjad ==
Vl 1897 lidnan ristitišt oli 1 600 eläjad, vl 1939 — 2 384 eläjad. Vn 2010 Venäman rahvahanlugemižen mödhe lidnan eläjiden lugu oli 994 ristitud, rajonan koume procentad. Kaikiš suremb ristitišt oli 2 900 eläjad vl 1856. [[Ortodoksine hristanuskond|Ortodoksižen hristanuskondan]] Pühän Jumalanmaman pühäpertihe Ezivendan jumalanpert'<ref>[http://sobory.ru/geo/locat/4006 Čekalinan pühäpert' ''sobory.ru''-saital.] {{ref-ru}}</ref> (saudihe vll 1821−1835) i üks' časoun' (1913) oma olmas lidnas, ende ph. Stroican päjumalanpert' i kaks' jumalanpertid oliba olmas niiden ližaks.

Rahvahad (2010): [[venälaižed]] — 93,4%, [[moldovalaižed]] — 1,3%, [[totarlaižed]] — 1,2%, [[ukrainalaižed]] — 1,1%, [[pol'šanmalaižed]] — 1,1%, toižed rahvahad — 1,9%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Чекалин - здание администрации.jpg|Lidnan administracijan pert'<br />(2011)
Панорама Введенская церковь.jpg|Pühän Jumalanmaman pühäpertihe Ezivendan jumalanpert'<br />(vn 2016 nägu)
Чекалин, братская могила советских воинов, погибших в годы Великой Отечественной войны.jpg|Nevondkundaližiden sodamehiden velleskaum i [[Okanjogi]] lidnanno
Чекалин - panoramio.jpg|Znam lidnan röunal
</gallery>

== Homaičendad ==
<references />

== Irdkosketused ==
* [http://chekalin.tulobl.ru/ Lidnan tobmuden aluzkundoiden sait (''chekalin.tulobl.ru'').] {{ref-ru}}
{{Commons|Category:Chekalin}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Suvorovan rajon (Tulan agj)]]
