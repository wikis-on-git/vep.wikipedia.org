[[Fail:Moscow Bolshoi Theatre 2011.JPG|thumb|right|250px|Bol'šoi-Teatran istorižen scenan sauvuz ([[2011]]).]]
'''Valdkundaline akademine Venäman operan da baletan teatr''', '''Bol'šoi''' vai '''Sur' Teatr''' ({{lang-ru|Большой театр}}) om üks' kaikiš järedambišpäi teatrišpäi [[Venäma|Venälaižes Federacijas]] da üks' kaikiš znamasižembišpäi oper- da baletteatrišpäi [[Ma]]l. Teatran sauvusiden kompleksan sijaduz om [[Moskv]]as, [[Teatraline torg|Teatraližel torgul]]. Pälidnan kul'turelon kaikiš znamasižemb keskuz.

Teatran jouk om pandud vl 1776, ezmäi kut privatine, vspäi 1794 valdkundaline (imperatorine). Lavastusiden honused oliba toižed, i ned paloiba paksus.

Eziauguine teatran sauvuz oli letud ičeze sijal udenke torgunke 1820-nzil vozil, se sättui Moskvan udele genplanale vn 1812 Tatanmaižen sodan jäl'ghe, i irdnägu kucui ül'dutamišt rahvahan vägestusespäi sodas. Arhitektor oli Osip Bove, hän ümbriradoi Andrei Mihailov-arhitektoran projektan. Sauvuz paloi vn 1853 lämoipalos, vaiše seinäd da kolonnad jäiba. Nügüdläine sauvuz om sätud vl 1856 [[klassicizm]]an stiliš Al'bert Kavos-arhitektoran projektan mödhe. 19. voz'sadan lopus sauvusen alusen problemad avaižihe. Vn 1917 revolücijan jäl'ghe teatr kändihe akademižeks i erigoittihe lopuks [[Pen' Teatr|Penes Teatraspäi]]. Teatran päsauvuz eli sures kohenduses läbi vll 2005−2011, sil aigal lavastused mäniba lähižel Udel scenal (om saudud vll 1995−2002). Uz' organ-soit om saudud teatras vl 2013.

Sur' teatr mülütab 1800 kacujid. Enamba mi 800 sädust om lavastadud teatral kaikes aigas.

== Homaičendad ==
<references/>

== Irdkosketused ==
* [http://www.bolshoi.ru/ Suren Teatran oficialine sait (''bolshoi.ru'').] {{ref-ru}} {{ref-en}}
{{Commons|Bolshoi Theatre}}

{{stub}}
[[Kategorii:Moskvan teatrad]]
[[Kategorii:Teatrad kirjamišton mödhe]]
