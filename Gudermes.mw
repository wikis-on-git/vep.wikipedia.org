{{Eländpunkt
 | Nimi = Gudermes<br />Гудермес <small>(ven.)</small><br />Гуьмсе <small>(čeč.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 51,776
 | Voz' = 2017
 | Pind = 92
 | Fail = Gudermes.png
 | Pämez' = Ramazan Saliev<br />(sügüz'ku 2015—)
 | Telefonkod = +7-87152-xx-xxx
 | Avtokod = 20. 95
 | Aigvö = [[UTC]]+3 (MSK+0)
}}
'''Gudermes''' ({{lang-ru|Гудермес}}, {{lang-ce|Гуьмсе}}) om [[Venäma]]n lidn, lidnankund da raudtesol'm [[Čečenijan Tazovaldkund]]an päivnouzmas. Se om [[Gudermesan rajon]]an administrativine keskuz, mülüb sihe vspäi 2012.

== Istorii ==
Eländpunktan aluz om pandud 17. voz'sadan augotišes kuti Gums-aul (Gümse) i vl 1893 kuti raudtesol'm läz necidä aulad. Vl 1929 kätihe Gudermes-žilod raudtestancijanke radnikžiloks, möhemba udesnimitihe Kalininan nimel. Vn 1941 5. päiväl sulakud ühtenzoittihe Kalininan žilod, Kunduhovan eländpunktad i Gümse-aulad da anttihe lidnan statusad, nimitihe Gudermesaks.

Voziden 1994−1996 sodan aigan Gudermesan tegimišt i äjad pertid oliba muretud. Lidn šingotase himižtegimel, medicinižinstrumentoiden tegimel, sömtegimišton edheotandoil (konservad, limonadad, jähine). Sadas [[kivivoi]]d i kazvatadas [[vinmarj]]ad lidnan ümbrištos.

== Geografijan andmused ==
Lidn sijadase Belk- ({{lang-ce|Гуьмс-хи}}) i Sunž-jogiden oiktoil randoil ([[Terek (jogi)|Terekan]] bassein), 55 m keskmäižel korktusel valdmeren pindan päl. Matkad [[Groznii]]hasai om 40 km päivlaskmha. «Groznii — [[Mahačkal]]»-raudte i avtote läbitadas lidnad. Lähembaine lidn om [[Argun (lidn)|Argun]] 25 km suvipäivlaskmha.

Gudermes om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 45 631 ristitud, rajonan koumandez. Kaikiš suremb ristitišt oli 52 407 vl 2016. [[Islam]]an kahesa pühäpertid om saudud lidnas.

Rahvahad (enamba 0,4% vl 2010): [[čečenalaižed]] — 95,3%, [[venälaižed]] — 2,2%, [[kumikad]] — 1,0%, toižed rahvahad — 1,3%, rahvahuden ozutandata — 0,2%.

Gudermesan raudteiden tehnikum i pedagogine kolledž oma professionaližen [[openduz|opendusen]] aluzkundoikš.

== Irdkosketused ==
* [http://gorsovet.su/ Gudermesan lidnankundan Ezitajiden nevondkundan oficialine sait (''gorsovet.su'').] {{ref-ru}}
* [http://gudermes.net/ Lidnan da Gudermesan rajonan Administracijan oficialine sait (''gudermes.net'').] {{ref-ru}}
{{Commons|Category:Gudermes}}

{{Čečenijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čečenijan Tazovaldkundan lidnad]]
[[Kategorii:Gudermesan rajon|*]]
