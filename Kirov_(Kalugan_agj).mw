{{Eländpunkt
 | Nimi = Kirov<br />Киров
 | Lidnanznam = Coat of Arms of Kirov (Kaluga oblast).png
 | Flag =
 | Lidnanznam text = Kirovan lidnanznam (Kalugan agj)
 | Flag text =
 | Valdkund = Venäma
 | Eläjiden lugu = 30,520
 | Voz' = 2018-01-01
 | Pind = 36.48
 | Fail = Kaluga Oblast gorodskoe poselenie Kirov Proletarskaja ulitsa Prohodnaja IMG 20190511 135726 ShiftN.jpg
 | Pämez' = Vladimir Majorov<br />(tal'vku 2015—)
 | Telefonkod = +7-48456-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
{{Znamoičendad|Kirov (znamoičendad)}}
'''Kirov''' ({{lang-ru|Ки́ров}}) om [[Venäma]]n lidn, lidnankund da raudtesol'm [[Kalugan agj]]an suvipäivlaskmas. Se om agjan nellänz' lidn eläjiden lugun mödhe, [[Kirovan rajon (Kalugan agj)|Kirovan rajonan]] administrativine keskuz.

== Istorii ==
Eländpunktan aluz om pandud vl 1744 kuti ''Pesočnenskii Tegim''-žilo ({{lang-ru|Песочненский Завод}}) sauvomha da holitamha kaugedraudan valamižtegint. Vl 1752 kahtenz' mugoine tegim radaškanzi Bolvan mödvedhe, vspäi 1839 se pästi tošt produkcijad — [[fajans]]ižid astjoid sijaližes vauktas savespäi. Kändihe ''Pesočn'-radnikžiloks'' ({{lang-ru|посёлок Песочня}}) vn 1925 kül'mkus. Se sai lidnan statusad nügüdläiženke nimitusenke vn 1936 19. päiväl vilukud, nevondkundaližen [[Sergei Kirov]]-šingotajan muštoks. [[Toine mail'man soda|Toižen mail'man sodan]] aigan lidn oli okkupiruidud nacistoil (4. reduku 1941 — 11. viluku 1942).

Kirov šingotase sauvondporcellanan, keramikan i astjoiden tegimel, sauvondmaterialiden pästandal (pertinsauvondan kombinat, raudbetonkonstrukcijoiden tegim), sömtegimištol (liha- i leibkombinatad), mugažo omblendfabrik radab.

== Geografijan andmused ==
Lidn sijadase rajonan suvipäivlaskmas, [[Bolv]]-jogen ({{lang-ru|Болва́}} 213 km pitte) kahten vezivaradimen i Pesočn'-jogen randoil ({{lang-ru|Песочня}}, Bolvan ližajogi, [[Desn (Dnepran ližajogi)|Desnan]] hurapol'ne bassein), 195 m ü.m.t. keskmäižel korktusel. Matkad [[Kalug]]hasai om 138 km päivnouzmha-pohjoižpäivnouzmha orhal, 176 km avtotel vai 170 km raudtel. Lähembaine lidn om [[Lüdinovo]] 24 km suvhe orhal vai 29 km teidme. ''Fajansovai''-sol'mraudtestancii radab lidnan päivnouzmas vspäi 1934 «[[Väz'm]] — [[Bränsk]]»-keskustal. «[[Suhiniči]] — [[Roslavl']]»-keskust läbitab lidnad mugažo.

Kirov om lidnankundan üks'jäine eländpunkt, jagase koumeks mikrorajonaks: Ülärajon, Alarajon i Fajansovai-raudtestancijan. Lidnankundan pind — 47,41 km², lidnan — 36,48 km².

== Eläjad ==
Vl 1939 lidnan ristitišt oli 15 313 eläjad. Vn 2010 Venäman rahvahanlugemižen mödhe lidnan eläjiden lugu oli 31 882 ristitud, rajonan koume nelländest. Kaikiš suremb lidnan ristitišt oli 40 700 eläjad vl 1996. [[Ortodoksine hristanuskond|Ortodoksižen hristanuskondan]] ph. Aleksandr Nevalaižen päjumalanpert' i kuz' jumalanpertid oma olmas lidnas.

Rahvahad (2010): [[venälaižed]] — 97,6%, toižed rahvahad — 2,4%.

Professionaližen opendusen aluzkund om Kirovan industrialiž-pedagogine kolledž.<ref>[http://www.kirovkolledg.edusite.ru/ Kirovan industrialiž-pedagogižen kolledžan sait (''kirovkolledg.edusite.ru'').] {{ref-ru}}</ref>

== Galerei ==
<gallery mode="packed" heights="125px">
Мэрия (Киров, Калужская область).jpg|Lidnan da rajonan ohjastusen sauvuz<br />vl 2004
Храм Александра Невского (Нижний).jpg|Ph. Aleksandr Nevalaižen päjumalanpert'
Стройфарфор (Киров, Калужская область).jpg|Porcellanan tegim<br />vl 2004
Болва (Киров, Калужская область).jpg|Alavezivaradim Bolv-jogel
RZD ACh2-116 Fayansovaya to Sukhinichi (24386530834).jpg|Fajansovai-raudtestancii
</gallery>

== Homaičendad ==
<references/>

== Irdkosketused ==
* [http://www.adminkirov.ru/poselenia/gorod__kirov/ Lidnankundan lehtpoled rajonan oficialižel ''adminkirov.ru''-saital.] {{ref-ru}}
{{Commons|Category:Kirov, Kaluga Oblast}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Kirovan rajon (Kalugan agj)|*]]
