{{Eländpunkt
 | Nimi = Kizil<br />Кызыл <small>(ven. i tuv.)</small>
 | Lidnanznam = Coat of arms of Kyzyl.svg
 | Flag = Flag of Kyzyl.svg
 | Lidnanznam text = Kizilan lidnanznam
 | Flag text = Kizilan flag
 | Valdkund = Venäma
 | Eläjiden lugu = 120,067
 | Voz' = 2021
 | Pind = 97.41
 | Fail = Вид на г. Кызыл.JPG
 | Pämez' = Karim Bailak-oolovič Sagaan-ool<br />(kül'mku 2018—)
 | Telefonkod = +7-39422-xx-xxx
 | Avtokod = 17
 | Aigvö = [[UTC]]+7 ([[MSK]]+4)
}}
{{Znamoičendad|Kizil (znamoičendad)}}
'''Kizil''' ([[venäkel'|ven]]. i {{lang-tyv|Кызыл}}) om lidn da lidnümbrik [[Venäma]]n [[Sibir'|Sibirin]] suves. Se om [[Tuvan Tazovaldkund]]an pälidn da kaikiš suremb lidn.

[[Mongolii|Mongolijan]] generaline konsuluz sijadase lidnas.

== Istorii ==
Eländpunktan aluz om pandud venämalaižil vl 1914 kuti ''Belocarsk-žilo''. Vozil 1918−1926 oli sanu ''Hem-Beldir''-nimed, vspäi 1926 om olmas nügüdläiženke nimenke (tuv. ''Kizil'' znamoičeb «rusked»). Vspäi 1944 oli mülünu [[Nevondkundaline Ühtištuz|NSTÜ:he]] [[VNFST|VNFST:n]] [[Tuvan avtonomine agj|Tuvan avtonomižen agjan]] pälidnaks.

== Geografii ==
Lidn sijadase tazovaldkundan keskuses, Tuvan katl'uses, 630 m korktusel valdmeren pindan päl. Kaks' joged ühthejokstas lidnan rounoiš: [[Sur' Jenisei]] ({{lang-tyv|Бии-Хем}}) da [[Pen' Jenisei]] ({{lang-tyv|Каа-Хем}}, ''Кызыл-Хем''). Se om [[Jenisei]]n joginišk ({{lang-tyv|Улуг-Хем}}). Lähembaižed järedad lidnad oma [[Minusinsk]], [[Abakan]] da [[Černogorsk]] 390 km lodeheze avtotedme, lähembaine raudtestancii om Minusinskas.

Klimat om terav kontinentaline kuiv. Tal'vel ei olele sulasäd, paneb 10..20 sm lunt. Voib olda pölütorokoid da kovid tulleid semendkus-heinkus. Voden keskmäine lämuz om –0,7 C°, lidnan klimat om tazostadud [[Edahaine Pohjoine|Edahaižhe Pohjoižhe]]. Paneb sadegid 236 mm, enamba kezal (137 mm, 33..56 mm kuidme).

Kizil om lidnümbrikon üks'jäine eländpunkt. Lidnümbrikon pind — 200,37 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 109 918 ristitud. Kaikiš suremb lidnan ristitišt om nügüd' (vl 2021). Tazovaldkundan koumandez eläb Kizilas.

Rahvahad (2010): [[tuvalaižed]] — 68,1%, [[venälaižed]] — 28,4%, toižed rahvahad — 3,5%.

Edeline lidnan pämez' om Vladislav Hovalig (eloku 2008 — reduku 2018).

== Ižanduz da transport ==
Om kaivuztegimišton edheotandoid lidnan ümbrištos.

Avtobusad da taksid oma kundaližeks transportaks lidnas. Avtobusad da jogitransport ühtenzoittas lidnad kaikidenke rajonkeskusidenke. Projektiruidas raudted, linneb Krasnojarskan randan Kuragino-žilospäi.

Regionaline civiline ''Kizil-lendimport'' (''KYZ / КЫЫ'') sijadase lidnan suves, 6 km suvipäivlaskmha lidnan keskusespäi. Tehtas regularižid reisid [[Irkutsk]]ha, [[Krasnojarsk]]ha da [[Novosibirsk]]ha, mugažo [[Tuvan Tazovaldkund]]an eländpunktoihe.

== Galerei ==
<gallery mode="packed" heights="125px">
Рассвет в Кызыле.jpg|Tazovaldkundan parlamentan i Kizil-lidnan tobmuden aluzkundoiden sauvuz (2016)
Arb Court Tyva.jpg|Tuvan Tazovaldkundan Arbitražine käskuzkund (2010)
Буддийский храм "Цеченлиг".jpg|«Cečenlig»-pühäpert' (buddizm), vn 2014 nägu
Воскресенский кафедральный собор в Кызыле в январе 2017 года.jpg|Sündun Eläbzdusen kafedraline päjumalanpert' (ortodoksine hristanuskond), vn 2017 nägu
A162-M54-rasvyaska.jpg|Erižtazoristte «[[Jenisei (avtote)|Jenisei]]»-avtotel (R257) vl 2004
TuvSU.jpg|Tuvan valdkundaline universitet (2015)
День Республики Тыва.jpg|Tuvan nacionaline muzikaline dramteatr V. Kok-oolan nimed Arat-torgul i Tuvan Tazovaldkundan päivän oigenduz (2017)
Ярыгин аттыг спортчу комплекс.jpg|Sportkompleks Jariginan nimed (2013)
Пятизвездочный отель "Azimut" - Кызыл.jpg|«Azimut»-adivpert' vl 2018
Kyzyl avia.jpg|Kizil-lendimportan sauvuz vl 2014
</gallery>

== Irdkosketused ==
* [http://www.mkyzyl.ru/ Lidnan sijaližen ičeohjastusen aluzkundoiden oficialine portal (''mkyzyl.ru'').] {{ref-ru}}
{{Commons|Category:Kyzyl}}

{{Tuvan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Kizil| ]]
[[Kategorii:Tuvan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tuvan Tazovaldkund|*]]
[[Kategorii:Tuvan Tazovaldkundan lidnümbrikod]]
