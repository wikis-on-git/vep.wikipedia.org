{{Eländpunkt
 | Nimi = Kizil<br />Кызыл <small>(ven. da tuv.)</small>
 | Lidnanznam = Герб Кызыла 2016.jpg
 | Flag = Flag of Kyzyl (Tuva).png
 | Lidnanznam text = Kizilan lidnanznam
 | Flag text = Kizilan flag
 | Valdkund = Venäma
 | Eläjiden lugu = 115,871
 | Voz' = 2016
 | Pind = 97.41
 | Fail = Вид на г. Кызыл.JPG
 | Pämez' = Vladislav Hovalig (2008-)
 | Telefonkod = +7-39422-xx-xxx
 | Avtokod = 17
 | Aigvö = [[UTC]]+7 ([[MSK]]+4)
}}
'''Kizil''' ([[venäkel'|ven]]. i [[tuvan kel'|tuv]].: ''Кызыл'') om lidn [[Venäma]]s. Se om [[Tuvan Tazovaldkund]]an pälidn da kaikiš suremb lidn.

Om kaivuztegimišton edheotandoid lidnan ümbrištos. Tazovaldkundan koumandez eläb Kizilas. [[Mongolii|Mongolijan]] generaline konsuluz om lidnas.

== Istorii ==
Eländpunktan aluz om pandud vl 1914 venämalaižil kuti ''Belocarsk-žilo''. Vozil 1918-1926 oli sanu ''Hem-Beldir''-nimen, vspäi 1926 om nügüdläiženke nimenke (tuv. ''Kizil'' znamoičeb «rusked»). Vspäi 1944 oli mülünu [[Nevondkundaline Ühtištuz|NSTÜ:he]] [[VNFST]]:n [[Tuvan avtonomine agj|Tuvan avtonomižen agjan]] pälidnaks.

== Geografii ==
Lidn sijadase [[Sibir'|Sibirin]] suves, tazovaldkundan keskuses, Tuvan katl'uses, 630 m korktusel valdmeren pindan päl. Kaks' joged ühthejokstas lidnan rounoiš: [[Sur' Jenisei]] (tuv. ''Бии-Хем'') da [[Pen' Jenisei]] (tuv. ''Каа-Хем'', ''Кызыл-Хем''). Se om [[Jenisei]]n joginišk (tuv. ''Улуг-Хем''). Lähembaižed sured lidnad oma [[Minusinsk]], [[Abakan]] da [[Černogorsk]] 390 km lodeheze avtotedme, lähembaine raudtestancii om Minusinskas.

Klimat om terav kontinentaline kuiv. Tal'vel ei olele sulasäd, paneb 10-20 sm lunt. Semendkus-heinkus voib olda pölütorokoid da kovid tulleid. Voden keskmäine lämuz om -1,3 C°, lidnan klimat om tazostadud [[Edahaine Pohjoine|Edahaižhe Pohjoižhe]]. Paneb sadegid 217 mm, enamba kezal (127 mm).

== Transport ==
Avtobusad da taksid oma kundaližeks transportaks lidnas. Avtobusad da jogitransport ühtenzoittas lidnad kaikidenke rajonkeskusidenke. Projektiruidas raudted, linneb Krasnojarskan randan Kuragino-žilospäi.

Regionaline civiline ''Kizil-lendimport'' (''KYZ / КЫЫ'') sijadase lidnan suves, 6 km suvipäivlaskmha lidnan keskusespäi. Tehtas regularižid reisid [[Irkutsk]]ha, [[Krasnojarsk]]ha da [[Novosibirsk]]ha, mugažo [[Tuvan Tazovaldkund]]an eländpunktoihe.

== Irdkosketused ==
* [http://www.mkyzyl.ru/ Kizil-lidnan sijaližen ičeohjastusen aluzkundoiden oficialine portal.] {{ref-ru}}

{{Tuvan Tazovaldkundan lidnad}}
{{Venälaižen Federacijan subjektoiden pälidnad}}

{{stub}}
[[Kategorii:Kizil| ]]
[[Kategorii:Tuvan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tuvan Tazovaldkund|*]]
