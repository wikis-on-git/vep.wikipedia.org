{{Eländpunkt
 | Nimi = Rossoš<br />Россошь
 | Lidnanznam = Coat of Arms of Rossosh (Voronezh oblast).png
 | Flag = Flag of Rossosh (Voronezh oblast).png
 | Lidnanznam text = Rossošin lidnanznam
 | Flag text = Rossošin flag
 | Valdkund = Venäma
 | Eläjiden lugu = 62,827
 | Voz' = 2018-01-01
 | Pind = 59.06
 | Fail = Россошь. Привокзальная площадь (1).JPG
 | Pämez' = Eduard Markov<br />(sügüz'ku 2015—)
 | Telefonkod = +7-47396-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Rossoš''' ({{lang-ru|Ро́ссошь}}, {{lang-uk|Розсош}}) om [[Venäma]]n lidn, lidnankund da transporttesol'm [[Voronežan agj]]an suvipäivlaskmas. Se om agjan kahtenz' lidn eläjiden lugun mödhe, [[Rossošin rajon]]an administrativine keskuz.

== Istorii ==
Eländpunktan aluz om pandud kuti slabad 17. voz'sadan keskes. Nimituz libub ukrainan ''розсоха''-sanaspäi «sarak» (kahten jogen ühthejoksmuz), edel Sured sodad ukrainalaižed oliba enambuses Rossošin ristitištos. Raudte tuli sihe vl 1870. Rossoš sai lidnan statusad vl 1923. [[Toine mail'man soda|Toižen mail'man sodan]] aigan lidn oli okkupiruidud nacistoil, päzutihe vn 1943 vilukus.

Rossoš šingotase mineraližiden heretusiden tegimel, sauvondmaterialiden pästandal (mouckivi, savič) sömtegimištol (maidkombinat, sömkombinat, voitegim), mugažo vedimdepo radab lidnas. Slobodan ukrainan kul'turan jogavozne festival' oleli lidnas 2000-nzil vozil.

== Geografijan andmused ==
Lidn sijadase rajonan keskuzpalan lodehes, Must Kalitv-jogen hural randal ({{lang-ru|Чёрная Калитва}} 162 km pitte, [[Don]]-jogen oiged ližajogi) sen huran Rossoš-ližajogen (70 km pitte) lanktendanno, 85 m ü.m.t. keskmäižel korktusel. Matkad [[Voronež]]hasai om 167 km pohjoižhe orhal, 210 km avtotel vai 214 km raudtel. Lähembaine lidn om [[Pavlovsk (Voronežan agj)|Pavlovsk]] 00 km pohjoižpäivnouzmha orhal vai 00 km avtotedme. ''Rossoš-raudtestancii'' radab lidnas «Voronež — [[Rostov Donal]]»-keskustal.

Rossoš om lidnankundan üks'jaine eländpunkt. Lidnankundan pind — 59,06 km².

== Eläjad ==
Vl 1939 lidnan ristitišt oli 17 200 eläjad. Vn 2010 Venäman rahvahanlugemižen mödhe lidnan eläjiden lugu oli 62 865 ristitud, rajonan kaks' koumandest. Kaikiš suremb lidnan ristitišt om 62..64 tuhad eläjid vspäi 1996 (64 400 rist. vl 2001). [[Ortodoksine hristanuskond|Ortodoksižen hristanuskondan]] Ill'ija-endustajan päjumalanpert' (om saudud vll 2001−2006) i koume jumalanpertid<ref>[http://sobory.ru/geo/locat/6709 Rossošin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 84,6%, [[ukrainalaižed]] — 12,9%, toižed rahvahad i rahvahuden ozutandata — 2,5%.

Professionaližen opendusen aluzkundad oma Rossošin kaks' kolledžad (liha- da maidtegimišton, medicinine) i koume tehnikumad (sauvondan, himiž-mehanine<ref>[http://rhmt.ru/ Rossošin himiž-mehanižen tehnikuman sait (''rhmt.ru'').] {{ref-ru}}</ref>, maižanduz- i sauvondtransportan), mugažo Gubernijan pedagogižen kolledžan filial.

== Galerei ==
<gallery mode="packed" heights="125px">
Церковь-колокольня Россошь.jpg|Ph. Aleksandr Nevalaižen hibjan sirdandan Piterihe jumalanpert'-kellčuhunduz<br />vl 2016
Rossosh Station.jpg|Päraudtestancii<br />(om saudud vl 1871)
</gallery>

== Homaičendad ==
<references />

== Irdkosketused ==
* [http://www.rossosh.ru/ Lidnankundan tobmuden aluzkundoiden sait (''rossosh.ru'').] {{ref-ru}}
{{Commons|Category:Rossosh}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Rossošin rajon|*]]
