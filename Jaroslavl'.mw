{{Eländpunkt
 | Nimi = Jaroslavl'<br />Ярославль
 | Lidnanznam = Coat of Arms of Yaroslavl (1995).png
 | Flag = Flag of Yaroslavl.png
 | Lidnanznam text = Jaroslavlin lidnanznam
 | Flag text = Jaroslavlin flag
 | Valdkund = Venäma
 | Eläjiden lugu = 608,079<ref>[http://www.gks.ru/free_doc/doc_2017/bul_dr/mun_obr2017.rar Rosstat. Venäman Federacijan municipaližiden ühtnikoiden ristitišton lugu vl 2017 vilukun 1. päiväl (''gks.ru'').] {{ref-ru}}</ref></small>
 | Voz' = 2017
 | Pind = 205.8<ref>[http://city-yaroslavl.ru/city/about/ Jaroslavlin pind. — ''City-yaroslavl.ru''.] {{ref-ru}}</ref>
 | Fail = Kotorosl-1.JPG
 | Pämez' = Vladimir Slepcov (2016—)<ref>[http://ria.ru/politics/20160921/1477501661.html Экс-глава Химок Слепцов стал исполняющим обязанности мэра Ярославля (Himki-lidnan enzne pämez' om pandud Jaroslavlin meran velgusentäutajaks) // Uzištused 21.09.2016. — ''Ria.ru''.] {{ref-ru}}</ref>
 | Telefonkod = +7-4852-xxx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
[[Fail:Районы Ярославля.svg|thumb|left|250px|'''Jaroslavlin rajoniden kart:''' {{legend|lime|Dzeržinskijan rajon}} {{legend|maroon|Leninan rajon}} {{legend|yellow|Kirovan rajon}} {{legend|red|Ruskedperekopan rajon}} {{legend|olive|Frunzen rajon}} {{legend|green|Volgantagaine rajon}}]]
[[Fail:Yaroslavl-strelka.JPG|thumb|left|250px|Emäganpäivän päjumalanpert'.]]
'''Jaroslavl'''' ({{lang-ru|Ярославль}} [jɪrɐˈslavlʲ]) om lidn [[Venäma]]n lodehes. Se om [[Jaroslavlin agj]]an administrativine keskuz da kaikiš suremb lidn, mugažo [[Jaroslavlin rajon]]an keskuz (ei mülü rajonha).

== Istorii ==
[[Jaroslav I Elonmelev]] pani nügüdläižen eländpunktan alust olden Rostovan ruhtinasen (987—1010), om nimitadud hänen nimen mödhe. Lugetas 1010 vot alusenpanendan vodeks, vl 2010 oigenzihe tuha vot Jaroslavlin alusenpanendaspäi. Eländpunkt mainitase ezmäižen kerdan vl 1071 Rostovan völhoiden vasthalibundan näl'gespäi tekstas.

Jaroslavlin kremlin čaptud seinäd sädiba koumesaumnikad, järed torguindlidn sijazihe lodeheze sišpäi. Enččen Spasan-Toižetamižen mez'jumalankodin pertid (11.-12. voz'sadaspäi) sijadasoiš lidnan istorižes keskuses.

== Geografijan andmused ==
Lidn sijadase [[Volg]]an ([[Gor'kijan vezivaradim]]en) molembil randoil, 100 m keskmäižel korktusel valdmeren pindan päl. Istorine keskuz seižub Volgan ühthejoksmusel [[Kotorosl']]-jogenke, se mülüb [[UNESCO|UNESCO:n]] Mail'man jäl'gushe. Matk [[Moskv]]ahasai om 282 km suvipäivlaskmha. Om ümbärtud [[Jaroslavlin rajon]]al kaikiš polišpäi. Lähembaine järed lidn om [[Kostrom]] 60 km pohjoižpäivnouzmha avtotedme vai Volg-jogedme.

Klimat om [[ven vö|ven]] kontinentaline. Voden keskmäine lämuz — +3,6 C°. Paneb sadegid 591 mm vodes, enamba kezakus-elokus (64-84 mm kus).

Om 6 administrativišt rajonad Jaroslavliš, lidnan Dum om ühthine. Lidn om lidnümbrikon üks'jäine eländpunkt.

== Eläjad da transport ==
Vn 2010 Venäman rahvahanlugemižen mödhe eläjiden lugu oli 591 486 ristitud (agjan eläjiden pol'). Kaikiš suremb ristitišt oli vl 1991 — 638 tuhad eläjid.

Jaroslavl' om avtote- da raudtesol'm. Avtobusad (kommertižed i socialižed), trolleibusad, tramvaid da taksid oma kundaližtransportaks lidnas. Jogiport Volgan randal om olmas lidnas. Rahvahidenkeskeine ''Tunošn''-lendimport (''ЯРТ / IAR'', ven. ''Туношна'') sijadase 17 km suvipäivnouzmha lidnan keskusespäi Volgan oiktal randal, tehtas reisid [[Piter]]ihesai.

== Sebruzlidnad ==
Jaroslavlin sebruzlidnoiden nimikirjutez kožundkirjutesiden ühthižtöiš allekirjutamižen järgendusen mödhe<ref>[http://city-yaroslavl.ru/city/about/mezhdunarodnoe-munitsipalnoe-sotrudnichestvo/zarubezhnye-goroda-pobratimy-i-partnery-yaroslavlya/ Jaroslavlin verazmaižed sebruzlidnad da lidnad-partnörad. Rahvahidenkeskeižed municipaližed sidod. — Jaroslavl'-lidnan oficialine sait (''city-yaroslavl.ru'').] {{ref-ru}}</ref>:

* {{FIN|#}} [[Jüväskülä]], [[Suomenma]] (vspäi 1966)
* {{FRA|#}} [[Puatje]], [[Francii]] (1970)
* {{POR|#}} [[Koimbr]], [[Portugalii]] (1984)
* {{GER|#}} [[Kassel']], [[Gessen]], [[Saksanma]] (1988)
* {{USA|#}} [[Berlington (Vermont)|Berlington]], [[Vermont]], [[Amerikan Ühtenzoittud Valdkundad|AÜV]] (1988)
* {{GBR|#}} [[Ekseter]], [[Anglii]], [[Sur' Britanii]] (1989)
* {{GER|#}} [[Hanau]], [[Gessen]], [[Saksanma]] (1994)
* {{RUS|#}} [[Petroskoi]], [[Karjalan Tazovaldkund]], [[Venäma]] (2003)

Jaroslavliš om [[Saksanma]]n, [[Francii|Francijan]] da [[Anglii|Anglijan]] kožmusen pertid.

== Tetabad ristitud ==
;Sündnuded
* [[Läpunov Aleksandr Mihailovič|Aleksandr Läpunov]] (1857-1918) – oli Venäman eläi, matematikan da mehanikan tedomez'.
;Elänuded
* [[Nekrasov Nikolai Aleksejevič|Nikolai Nekrasov]] (1821-1877) – oli Venäman runokirjutai da publicist.
* [[Tereškova Valentina|Valentina Tereškova]] (sünd. 1937) – venälaine naine, Nevondkundaližen Ühtištusen lendai-kosmonavt nomer 10.

== Homaičendad ==
<references/>

== Irdkosketused ==
* [http://www.city-yaroslavl.ru/ Jaroslavlin lidnan ičeohjandusen aluzkundoiden oficialine portal (''city-yaroslavl.ru'').] {{ref-ru}} {{ref-en}}
* [http://www.yarvisit.ru/ Jaroslavlin oficialine turistkart (''yarvisit.ru'').] {{ref-ru}}
{{Commons|Yaroslavl}}

{{Jaroslavlin agjan lidnad}}
{{Venälaižen Federacijan subjektoiden pälidnad}}

[[Kategorii:Jaroslavl'| ]]
[[Kategorii:Jaroslavlin agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agj|*]]
[[Kategorii:Jaroslavlin rajon|*]]
