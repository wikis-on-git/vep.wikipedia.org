{{1000}}{{A10000}}
[[Fail:Basketball court LinCity.png|thumb|right|250px|Basketbollavut]]
[[Fail:Isolated basketball.png|thumb|right|250px|Basketbolmäč]]
'''Basketbol''' ([[anglijan kel'|anglijan]] kelen ''basket''- «puzu» i ''ball''- «mäč» sanoišpäi) vai '''Puzumäčvänd''' om jouksportansugu, mäčvänd, konz tactas mäčud käzil vastustajan «puzuhu» (renghaze verkonke).

== Istorii ==
Amerikaižen kolledžan Džeims Neismit-opendai tegi melel vändod vn 1891 lopus vedatamha openikoiden tarkust mihe-se toižhe gimnastikan ližaks. Aigan mändes vänd leviganzi [[Amerikan Ühtenzoittud Valdkundad|AÜV:oidme]] i sai kaikiš surembad šingotest siš. Regulärižed Evropan basketbolčempionatad oleldas vspäi 1935; klubiden voibuižed oma Evroühtnend, Evrokupk i FIBA:n kucundan kupk. Sportansugu mülüb [[Olimpižed vändod|Olimpižihe vändoihe]] vspäi 1936. Mail'man basketbolčempionat vedase mehiden keskes vspäi 1950, naižiden keskes — vspäi 1953. Tarbhaižed sportkalud oma basketbollavut i basketbolmäč.

Mail'man basketbolan päorganizacii om [[Rahvahidenkeskeine basketbolfederacii]] ({{lang-fr|Fédération Internationale de Basketball, FIBA}}) päfateranke [[Ženev]]as, om olmas vspäi 1932. Se ühtenzoitab kaikid nacionaližid basketbolfederacijoid, märičeb vändon šingotesen päčuradusid. Professionaližen basketbolan kaikiš znamasižemb organizacii om [[Nacionaline basketbolassociacii]] ({{lang-en|National Basketball Association, NBA}}), se om Pohjoižamerikan mez'basketbolühtnend i om sätud vl 1946, päfater sijadase [[Nju Jork]]as.

== Ohjandimed ==
Kaks' joukud vätas, kaikutte kogoneb vides ühtnijaspäi, voib vajehtada vändajid röunatusita. Vänd zavodiše «ridasižes mäčuspäi» lavuden keskuses. Joga joukun met om tacta mäčud vastustajan renghaze verkonke («puzuhu») i telustada toižele joukule otta mäčud da tacta sidä ičeze puzuhu. Renghan korktuz om 3,05 metrad lavudespäi (10 futad). Standartine basketbollavut om 28 x 15 m surtte, zalan korktuz pidab olba 7 metrad vai sen enamba. Vändon hätkeližuz om nell' kümneminutašt pordod (12 minutad NBA:s), aig lugese vaiše konz mäč om vändos. Rat'kaigad pordoiden keskes oma kaks', sid' vižtoštkümne, i lopuks kaks' minutad.

Mäčun järgeline tacind ozaidusenke renghaze lugese kahteks punktaks. Ku oiged tacind om tehtud edahaižen jonon tagapäi, ka koumeks punktaks. Puttud puzhu štraftacind om üks' punkt.

== Homaičendad ==
<references />

== Irdkosketused ==
* [http://www.fiba.basketball/ FIBA:n oficialine sait (''fiba.basketball'').] {{ref-en}}
* [http://www.nba.com/ NBA:n oficialine sait (''nba.com'').] {{ref-en}}
{{Commons|Basketball}}

{{stub}}
[[Kategorii:Basketbol| ]]
[[Kategorii:Kezasportansugud]]
[[Kategorii:Mäčvändod]]
