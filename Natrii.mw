{{10000}}{{A10000}}
[[Fail:Natrium.jpg|thumb|left|250px|Metalline natrii parafinas]]
{{Himine element|11|Natrii|Na|22,989768|Metall|2|8|1|0|0|0|0|}}
'''Natrii''' (''Na'' — ''natrium'' latinan kelel) om 11nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendes gruppas (vanhtunuden klassifikacijan mödhe — ühtenden gruppan päalagruppas), tabluden koumandes periodas.

== Ühthine ümbrikirjutand ==
Natrii om levitadud londuses sen ühtnendoikš, om [[keitandsol]]an (NaCl) palaks. Pala Man kores — 25 kilogrammad tonnas, merivedes 10,5 g/L. Vl 1807 anglijalaine Hemfri Devi-himik sai natrijad ezmäižen kerdan natrijan gidrohapandusen (kaustižen sodan) [[elektroliz]]an abul. Voib löuta metallišt natrijad keitandsolan ližaduseks, andab sille siništ ližamujud.

Natrijan solad oma tarbhaižed ristitun hibjan täht, no niiden liig kucub turzet.

== Fizižed ičendad ==
Natrii om pehmed hahkvauvaz [[metall|muglmetall]], süttub il'mas. Kristalline segluz om kubine, kändase geksagonaližeks 5 K lämudel (−268 C°) da sen alemba. Üläpainuden al metall kändase läbinägujaks rusttanke ližamujunke.

Atommass — 22,989768. Ninevuz (normaližiš arvoimižiš) — 0,971 g/sm³. Suladandlämuz — 370,94 K (97,79 C°). Kehundlämuz — 1156,09 K (882,94 C°).

Londuseline natrii kogoneb üks'jäižes <sup>23</sup>Na-izotopaspäi. Tetas mugažo 19 ratud radioaktivišt izotopad 18..22, 24..37 atommassanke, i kaks' izomärad (22m, 24m), niiden keskes kaikiš hätkemb om <sup>22</sup>Na 2,6 vot pol'čihodamižen pordonke.

== Himižed ičendad ==
Reagiruib [[vezi|vedenke]] teravas dai ujub sen pindal, ka varatas metallad mineralvoiš vai karasinas. Muigotandmärad: +1, 0. Metallal om vitkod reakcijad azotanke, ei ole reakcijoid nenidenke substancijoidenke: jod, hil'nik, inertižed gazad. Segoib nozolas [[ammiak]]as (−34..−77 C°), segoitez om sinine.

== Irdkosketused ==
* [http://www.webelements.com/webelements/elements/text/Na/key.html Natrii ''webelements.com''-saital.] {{ref-en}}
* [http://n-t.ru/ri/ps/pb011.htm Kirjutuz natrijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Sodium}}

{{Periodine tablut}}

[[Kategorii:Himižed elementad kirjamišton mödhe]]
