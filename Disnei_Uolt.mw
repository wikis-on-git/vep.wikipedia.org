{{1000}}{{A10000}}
{{Personalii
| изображение = Walt Disney NYWTS.jpg
| описание изображения = Uolt Disnei vl 1942
}}
[[Fail:Newman Laugh-O-Gram (1921).webm|thumb|thumbtime=2|upright=1.5|''Newman Laugh-O-Grams'' (1921) — Uolt Disnein (ühtni iče) ezmäižed 12 mul'tfil'mad, fil'mzihe «Laugh-O-Gram»-studijas, ozutihe «Newman»-kinoteatras.]]
'''Uolter Elajas Disnei''' ({{lang-en|Walter Elias Disney}}), mugažo om tetab '''Uolt Disnei''':kš (''Walt Disney'' [[anglijan kel'|anglijaks]], [[IPA]]: ['wɔlt 'dɪzni]<ref>Kanzannimen virkand anglijaks — [http://forvo.com/word/walt_disney Dizni (''forvo.com'')].</ref>; sünd. 5. tal'vku 1901, [[Čikago]], [[Illinois]], [[Amerikan Ühtenzoittud Valdkundad|AÜV]] — kol. 15. tal'vku 1966, [[Berbank (Kalifornii)|Berbank-lidn]] läz [[Los Andželes]]ad, [[Kalifornii]], AÜV), — AÜV:oiden [[mul'tiplikacijan čomamahtai]], [[režissör]], akt'or, [[kinotarinantegii]] da [[prodüser]]. «[[Walt Disney Productions]]»-kompanijan alusenpanii, kudamb kändihe nügüd' [[mediaimperii|mul'timediižeks]] «[[The Walt Disney Company]]»-imperijaks. Sädab kinod kanzaližen kacundan täht.

== Sädamižen znamoičend ==
Disnei om ezmäižiden kulund-, muzikaližen da täuz'piduzližen [[mul'tfil'm]]iden tegii mail'man kinematografan istorijas. Ičeze elon aigan hän kuvazi 111 fil'mad režissöraks da völ oli 576 fil'man prodüseran. Disnejale lahjoitihe 22 [[Oskar (premii)|Oskar-premijan]] statušt kut fil'miden prodüserale korktoiš edessatusiš kinočomamahtos da Irving Tal'bergan premijad, mugažo anttihe äjid toižid premijoid da arvlahjoid.

== Biografii ==
Uolt oli sündnu Elias Disnei-sauvojan (irlandijalaine Kanadaspäi) i hänen Flora-akan (anglijan i saksan augotižlibundanke) kanzha, oli nellänz' poig videspäi. Laps'aig mäni Missuri-štatan fermas i štatan [[Kanzas (Missuri)|Kanzas-pälidnas]]. Uolt Disnei ühtni [[Ezmäine mail'man soda|Ezmäižhe mail'man sodha]] kirhuližen abun avton vedajaks.

Čomamahton šingotai zavodi kar'jerad rekalaman da [[komiks]]iden pirdandfirman sädandal vodel 1920. Vl 1923 Uolt sirdi Los Andželesan [[Gollivud]]ha i pani «Walt Disney Productions»-kompanijan alust Roi-vellenke. Se oli pen' animacine studii i vhesai 1937 pirdi i pästi lühüdoid mul'tfil'mid, zavottihe [[Ljuis Kerrol]]an «Alisa čudoiden mas»-starinoiden animacijaspäi. Vn 1938 kanman ozutadud täuz'piduzline animacine «Vauged lumineižne da seičeme gnomad»-fil'm toi kommertišt satust (8 mln US$) da tetabut Disnejale. Suren satusen jäl'ghe hänen kompanii pästaškanzi toižid mugoižid fil'mid Evropan [[sarn]]oiden mödhe da ičetehtud melel personažidenke: «Pinokkio» (1940), «Fantazii» (1940), «Dambo» (1941), «Bembi» (1942).

Vspäi 1948 Disnei sädi prodüseraks openduzfil'miden serijad londusen mödhe. Vll 1953−1955 ezmäine sarnaline kunigahuz — [[Disneilend]] om saudud 50 km suvhe Los Andželesan keskusespäi. Vl 1964 «Meri Poppins»-müzikl ühthepani akt'oriden rolid animacijanke ezmäižen kerdan (5 Oskar-premijad). Tetab prodüser navedi tabakod i koli vl 1966 tävun rakaspäi.

== Kanz ==
Disnei nai vn 1925 heinkus, oti akaks ičeze studijan Lilian Bounds-sekretarid (1899−1997). Naprihe sada last, no ak taci last kaks' kerdad. Daiana Meri (1933−2013) oli üks'jäižen tütren, sünduti seičeme last. Toine Šeron Meri-tütär (1936−1993) oli tütrindaman. Mel' tuli Disnein pähä kävelten tütridenke mugoman bobuštuzpuišton sädamižes, kus mel'hetartuz oliži lapsiden i täuz'kaznuziden täht ühten aigan.

== Homaičendad ==
<references />

== Irdkosketused ==
* [http://www.waltdisney.org/ Uolt Disnein kanzaline muzei San Franciskos (''waltdisney.org'').] {{ref-en}}
{{Commons|Walt Disney}}

[[Kategorii:AÜV:oiden režissörad]]
[[Kategorii:AÜV:oiden prodüserad]]
[[Kategorii:AÜV:oiden akt'orad]]
[[Kategorii:Akt'orad kirjamišton mödhe]]
[[Kategorii:Prodüserad kirjamišton mödhe]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Čikagho]]
