{{Eländpunkt
 | Nimi = Knäginino<br/>Княгинино
 | Lidnanznam = Coat of Arms of Knyaginin (Nizhny Novgorod oblast) (1781).png
 | Flag =
 | Lidnanznam text = Knägininon lidnanznam
 | Flag text =
 | Valdkund = Venäma
 | Eläjiden lugu = 6,563
 | Voz' = 2021
 | Pind = 7
 | Fail = Corner of Volodarsky Lane & Uritsky Street.jpg
 | Pämez' = Roman Jašin<br />(viluku 2018—)
 | Telefonkod = +7-83166-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Knäginino''' ({{lang-ru|Княги́нино}}) om [[Venäma]]n lidn da lidnankund [[Alalidnan agj]]an keskuzpalan suvipäivnouzmas. Se om [[Knägininon rajon]]an administrativine keskuz (vn 1944 kül'mkuspäi).

== Istorii ==
Eländpunkt mainitase ezmäižen kerdan M.I. Vorotinskii-ruhtinasen hengeližes kirjeižes vn 1569 uhokus kuti ''Knäjinino-žilo'' ({{lang-ru|село Княинино}}). Sai makundan lidnan statusad vn 1779 28. päiväl tal'vkud, generališt planad vl 1784. Lidnan nimituz oli ''Knäginin''. Anastihe lidnan statusad vl 1926 da nimitihe ''Knäginino-žiloks''. Kändihe lidnanvuiččeks žiloks vl 1968. Radnikžilo sai lidnan statusad tošti vn 1998 keväz'kun 17. päiväl.

Knäginino šingotase maidtegimel i omblendfabrikan (eriližsobad vägistrukturiden täht).

== Geografijan andmused ==
Lidn sijadase rajonan päivlaskmas, Imz-jogen oiktal randal tobjimalaz ({{lang-ru|Имза}} 91 km pitte, [[Sur (Volgan ližajogi)|Suran]] hurapol'ne bassein), 120 m ü.m.t. keskmäižel korktusel. Knägink-jogi ({{lang-ru|Княгинка}}) lankteb Imzha oiktalpäi. Matkad [[Volg]]hasai (Čeboksaran vezivaradim) om 30 km pohjoižhe, [[Alauz'lidn]]an keskushesai om 85 km lodeheze orhal vai 105 km avtotedme. Lähembaižed lidnad oma [[Sergač]] (raudtestancii) 43 km suvipäivnouzmha orhal vai 45 km avtotedme, [[Perevoz (Alalidnan agj)|Perevoz]] (raudtestancii) 39 km suvipäivlaskmha orhal vai 50 km avtotedme, i [[Liskovo]] 23 km pohjoižhe orhal vai 27 km avtotedme.

Gorškovo-külä (273 rist. vl 2017) mülüb lidnankundha Knägininon ližaks. Lidnankundan pind — 10,95 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 6 708 ristitud, lidnankundan — 6 964 ristitud, rajonan koume videndest. Kaikiš suremb lidnan ristitišt oli 6 700 eläjad vl 1856, läz 7 tuhad eläjid vll 1996−2017 (7 092 ristitud vl 2016). Kaik 7 335 ristitud elihe lidnankundas vl 2017.

Rahvahad (2010): [[venälaižed]] — 94,2%, [[čuvašalaižed]] — 1,3%, toižed rahvahad — 4,5%.

Professionaližen opendusen aluzkund om Alalidnan valdkundaline inženeriž-ekonomine universitet (lüh. Knägininon universitet)<ref>[http://ngieu.ru/ Alalidnan valdkundaližen inženeriž-ekonomižen universitetan sait (''ngieu.ru'').] {{ref-ru}}</ref>, sen nell' institutad kudespäi sijadasoiš Knäginino-lidnas. Ülä- i keskopendusen programmad mändas universitetas, kaik om läz 4,3 tuhad üläopenikoid.

== Galerei ==
<gallery mode="packed" heights="125px">
Nizhny Novgorod Economical Engineering Institute.jpg|Alalidnan valdkundaline inženeriž-ekonomine universitet vl 2010
Uspenskaya Church.jpg|Jumalanmaman Emäganpäivän jumalanpert', vn 2010 nägu
Sewing Factory in Knyaginino.jpg|Knägininon omblendfabrik vl 2015
Near Town Palace of Culture.jpg|Lidnan kul'turkeskuz (2010)
Town Bus Station.jpg|Lidnan avtostancii vl 2010
</gallery>

== Homaičendad ==
<references />

== Irdkosketused ==
* [http://www.admknyaginino.ru/1334312584/ Lidnankundan lehtpoled rajonan oficialižel ''admknyaginino.ru''-saital.] {{ref-ru}}
{{Commons|Category:Knyaginino}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Knägininon rajon|*]]
