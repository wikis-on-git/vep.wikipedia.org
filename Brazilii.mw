{{1000}}
{{Valdkund
| Nimi = Brazilijan Federativine Tazovaldkund<br />República Federativa do Brasil
| Valdkundznam = Coat of arms of Brazil.svg
| Flag = Flag of Brazil.svg
| Valdkundznam text = Brazilijan valdkundznam
| Flag text = Brazilijan flag
| Pälidn = Brazilia
| Eläjiden lugu = 208,846,892<ref>[https://www.cia.gov/library/publications/the-world-factbook/geos/br.html Brazilijan ristitišton endustuz vn 2018 heinkus. // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 8,515,770
| Kart = LocationBrazil.svg
| Kel' = [[portugalijan kel'|portugalijan]]
| Valdkundan pämez' = [[Bolsonaru Žair|Žair Bolsonaru]]
| Päministr = [[Mouran Amilton|Amilton Mouran]]
| Religii = [[hristanuskond]]
| Valüt = [[brazilijan real]] (R$) (BRL)
| Internet-domen = [[.br]]
| Telefonkod = +55
| Aigvö = [[UTC]]−5..−2
}}
'''Brazilii''' ({{lang-pt|Brasil}}), täuz' oficialine nimituz — '''Brazilijan Federativine Tazovaldkund''' ({{lang-pt|República Federativa do Brasil}}), om valdkund [[Suviamerik]]as. Pälidn om [[Brazilia]].

Pindan dai ristitišton mödhe valdkund otab videnden sijan mail'mas.

== Istorii ==
Vn 1822 7. päiväl sügüz'kud Brazilii tedištoiti ripmatomudes [[Portugalii|Portugalijaspäi]] i kändihe Brazilijan imperijaks. Vn 1889 15. päiväl kül'mkud vahvištihe tazovaldkundad da sen ohjastust.

Valdkundan Konstitucii<ref>[http://en.wikisource.org/wiki/Constitution_of_Brazil Vn 1988 Brazilijan Konstitucii Vikipurtkiš.] {{ref-en}} {{ref-pt}}</ref> om kahesanz' lugul. Se om vahvištadud parlamental i tuli väghe vn 1988 5. päiväl redukud kaiken rahvahan ümbripagižmižen i znamasižiden kohendusiden löudmižen jäl'ghe. Konstitucii om väges äiluguižidenke vajehtusidenke.

== Geografii da klimat ==
[[Fail:Brazil topo.jpg|thumb|left|250px|Brazilijan topografine kart.]]
Brazilii om mavaldkundröunoiš [[Venesuel]]anke (röunan piduz — 2137 km), [[Gajan]]anke (1308 km), [[Surinam]]anke (515 km) da [[Francijan Gvian]]anke (649 km) pohjoižes, [[Urugvai]]nke suves (1050 km), [[Argentin]]anke (1263 km) da [[Paragvai]]nke (1371 km) suvipäivlaskmas, [[Bolivii|Bolivijanke]] (3403 km) da [[Peru]]nke (2659 km) päivlaskmas, [[Kolumbii|Kolumbijanke]] lodehes (1790 km). Ühthine röunoiden piduz om 16,145 km. Valdkundan pohjoižpäivnouzmaižed, päivnouzmaižed da suvipäivnouzmaižed randad lainištab [[Atlantine valdmeri]]. Randanpird om 7491 km.

Tihedašti elänzoittud man pala sijadase [[Brazilijan mägišt]]ol. Kaikiš korktemb čokkoim om [[Piko Da Neblin]]-mägenoc 2994 m ü.m.t., seižub läz Venesuelan röunad. Znamasižed joged oma [[Amazonas (jogi)|Amazonas]] ližajogidenke, [[Paran (jogi)|Paran]] da sen ližajoged, i [[San Fransisku]] mugažo.

Londuseližed pävarad oma [[metall]]ad ([[raud|raudkivend]], [[nikel']], [[tin]], [[marganc]], [[kuld]], [[platin]], [[alüminii|boksitad]], [[uran (himine element)|uran]], harvad londuses metallad), [[fosfor|fosfatad]], [[kivivoi]], [[mec]], [[gidroenergii]].

== Politine sistem ==
[[Fail:Palacio Alvorada commons.jpg|thumb|right|250px|''Palacio Alvorada'' («päidusen pert'kulu») om Brazilijan prezidentan pert' [[Brazilia]]s.]]
Ohjandusen form om federativine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan da sen ohjastusen pämez' om prezident. Kaik rahvaz valičeb händast nelläks vodeks, kahtenden strokun voimuz om olmas (vspäi 1997). Üks' varaprezident om prezidentale abhu, kaik rahvaz valičeb händast mugažo nelläks vodeks.

Parlament om kaks'kodine Nacionaline Kongress ({{lang-pt|Congresso Nacional do Brasil}}). Üläkodi om Federaline Senat 81 ühtnijanke (kahesaks vodeks). Alakodi om Ezitajiden Kodi 513 deputatanke, kaik rahvaz valičeb heid nelläks vodeks.

Brazilijan üläühthižed järgenduseližed valičendad oliba vn 2018 7. päiväl redukud, valitihe parlamentan molembiden kodiden ühtnijoid, i prezidentad varaprezidentanke. Nügüdläine Brazilijan prezident om [[Bolsonaru Žair|Žair Bolsonaru]] vn 2019 vilukun 1. päiväspäi (1. tur — 46,06%, 2. tur — 55,13%); varaprezident om [[Mouran Amilton|Amilton Mouran]] siš-žo päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Brazilijan administrativiž-territorialine jagand]].''

Brazilii jagase 26 štataks (valdkundaks, {{lang-pt|estado}}), da 1 pälidnan federaline ümbrik om völ ([[Brazilia]]). Ühtetas štatoid vidhe statistižhe regionha (Pohjoine, Pohjoiž-päivnouzmaine, Päivlaskmaiž-keskuzline, Suvipäivnouzmaine da Suvine). Štatad alajagasoiš 5570 municipalitetaks (üks'lugu port. ''município'').

== Eläjad ==
Brazilijas elädas [[brazilijalaižed]]. Vn 2014 heinkus valdkundan ristitišt oli 202 656 788 eläjad.

Augotižlibundan mödhe (2010): [[evropalaižed]] — 47,7%, mulatad (segoitadud evropalaižed afrikalaižidenke) — 43,2%, [[afrikalaižed]] — 7,6%, [[azijalaižed]] — 1,1%, [[indejalaižed]] — 0,4%.

Uskondan mödhe (2010): Riman [[katoline jumalankodikund|katolikad]] — 64,6%, toižed katolikad — 0,4%, [[protestantizm|protestantad]] — 22,2%, toižed hristanuskojad — 0,7%, [[spiritizm|spiritistad]] — 2,2%, toižed uskojad — 1,4%, religijatomad — 8,0%, märhapanendata — 0,4%.

Valdkundan lidnad-millionerad (enamba 2 mln ristituid vl 2014<ref>[http://www.ibge.gov.br/home/estatistica/populacao/estimativa2014/default.shtm Brazilijan ristitišt vn 2014 1. päiväl heinkud. — Brazilijan Geografijan da statistikan institut (''ibge.gov.br'').] {{ref-pt}}</ref>, surembaspäi penembha): [[San Paulu]], [[Rio-de-Žaneiro]], [[Salvador (lidn, Baii, Brazilii)|Salvador]], [[Brazilia]], [[Fortalez]], [[Belu Orizonti]], [[Manaus]].

== Ekonomik ==
Vl 2012 Brazilijan päeksport oli [[raud|raudkivend]] da sen koncentrat (13%), [[kivivoi]] (8%), [[soi|sojanbabud]] (7%); toine eksport — [[sahar (produkt)|rogosahar]] (5%), [[kodilind]] (3%), [[avto]]d (2%), [[kuld]] (1%), [[südäivezi|fruktsüdäivezi]] (1%).

== Homaičendad ==
<references />

== Irdkosketused ==
* [http://www.brasil.gov.br/ Brazilijan Federativižen Tazovaldkundan oficialine portal (Portal Brasil, ''brasil.gov.br'').] {{ref-pt}}
{{Commons|Brazil}}

{{Suviamerik}}

[[Kategorii:Brazilii| ]]
