{{1000}}
{{Valdkund
| Nimi = Brazilijan Federativine Tazovaldkund<br />República Federativa do Brasil
| Valdkundznam = Coat of arms of Brazil.svg
| Flag = Flag of Brazil.svg
| Valdkundznam text = Brazilijan valdkundznam
| Flag text = Brazilijan flag
| Pälidn = Brazilia
| Eläjiden lugu = 202,656,788<ref>[https://www.cia.gov/library/publications/the-world-factbook/geos/br.html Brazilijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 8,514,877
| Kart = LocationBrazil.svg
| Kel' = [[portugalijan kel'|portugalijan]]
| Valdkundan pämez' = [[Rusef Dilma|Dilma Rusef]]
| Päministr = [[Temer Mišel|Mišel Temer]]
| Religii = [[hristanuskond]]
| Valüt = [[brazilijan real]] (R$) (BRL)
| Internet-domen = [[.br]]
| Telefonkod = +55
| Aigvö = [[UTC]]-5..-2
}}
'''Brazilii''' ([[portugalijan kel'|port.]]: ''Brasil''), täuz' oficialine nimituz — '''Brazilijan Federativine Tazovaldkund''' ([[portugalijan kel'|port.]]: ''República Federativa do Brasil''), om valdkund [[Suviamerik]]as. Pälidn om [[Brazilia]].

Pindan dai ristitišton mödhe valdkund otab videnden sijan mail'mas.

== Istorii ==
Vl 1922 sügüz'kun 7. päiväl Brazilii tedoti ripmatomudes [[Portugalii|Portugalijaspäi]].

== Geografii da klimat ==
[[Fail:Brazil topo.jpg|thumb|left|250px|Brazilijan topografine kart.]]
Brazilii om mavaldkundröunoiš [[Venesuel]]anke (röunan piduz — 2137 km), [[Gajan]]anke (1308 km), [[Surinam]]anke (515 km) da [[Francijan Gvian]]anke (649 km) pohjoižes, [[Urugvai]]nke suves (1050 km), [[Argentin]]anke (1263 km) da [[Paragvai]]nke (1371 km) suvipäivlaskmas, [[Bolivii|Bolivijanke]] (3403 km) da [[Peru]]nke (2659 km) päivlaskmas, [[Kolumbii|Kolumbijanke]] lodehes (1790 km). Ühthine röunoiden piduz om 16,145 km. Valdkundan pohjoižpäivnouzmaižed, päivnouzmaižed da suvipäivnouzmaižed randad lainištab [[Atlantine valdmeri]]. Randanpird om 7491 km.

Tihedašti elänzoittud man pala sijadase [[Brazilijan mägišt]]ol. Kaikiš korktemb čokkoim om [[Piko Da Neblin]]-mägenoc, 2994 m valdmeren pindan päl, seižub läz Venesuelan röunad. Znamasižed joged oma [[Amazonas (jogi)|Amazonas]] ližajogidenke, [[Paran (jogi)|Paran]] da sen ližajoged, a [[San Fransisku]] mugažo.

Londuseližed pävarad oma [[metall]]ad ([[raud|raudkivend]], [[nikel']], [[tin]], [[marganc]], [[kuld]], [[platin]], [[boksitad]], [[uran (himine element)|uran]], harvad londuses metallad), [[fosfatad]], [[kivivoi]], [[mec]], [[gidroenergii]].

== Politine sistem ==
[[Fail:Palacio Alvorada commons.jpg|thumb|right|250px|''Palacio Alvorada'' («päidusen pert'kulu») om Brazilijan prezidentan pert' [[Brazilia]]s.]]
Ohjandusen form om federativine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident. Kaik rahvaz valičeb händast 4 vodeks, kahtenden strokun om voimuz (vspäi 1997). Üks' varaprezident om prezidentale abuhu.

Parlament om kaks'kodine Nacionaline Kongress ([[portugalijan kel'|port.]]: ''Congresso Nacional do Brasil''). Üläkodi om Federaline Senat 81 ühtnijanke (8 vodeks). Alakodi om Ezitajiden Kodi 513 deputatanke, kaik rahvaz valičeb heid 4 vodeks.

Nügüdläine Brazilijan prezident om [[Rusef Dilma|Dilma Rusef]] (vspäi 2014 kahtenz' strok); päministr om [[Temer Mišel|Mišel Temer]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Brazilijan administrativiž-territorialine jagand]].''

Brazilii alajagase 26 štatha (valdkundha, [[portugalijan kel'|port.]] ''estado''), da 1 pälidnan federaline ümbrik om völ ([[Brazilia]]). Štatoid ühtetas vidhe statistižhe regionha (Pohjoine, Pohjoiž-päivnouzmaine, Päivlaskmaiž-keskuzline, Suvipäivnouzmaine da Suvine). Štatad alajagase 5570 municipalitetha (üks'lugu [[portugalijan kel'|port.]] ''município'').

== Eläjad ==
Brazilijas elädas [[brazilijalaižed]].

Valdkundan lidnad-millionerad (enamba 2 mln ristitud vl 2014<ref>[http://www.ibge.gov.br/home/estatistica/populacao/estimativa2014/default.shtm Brazilijan ristitišt vl 2014 heinkun 1. päiväl. — Brazilijan Geografijan da statistikan institut (ibge.gov.br).] {{ref-pt}}</ref>, surembaspäi penembha): [[San Paulu]], [[Rio-de-Žaneiro]], [[Salvador (lidn, Baii, Brazilii)|Salvador]], [[Brazilia]], [[Fortalez]], [[Belu Orizonti]], [[Manaus]].

== Ekonomik ==
Vl 2012 Brazilijan päeksport oli [[raud|raudkivend]] da sen koncentrat (13%), [[kivivoi]] (8%), [[soi|sojanbabud]] (7%); toine eksport — [[sahar (produkt)|rogosahar]] (5%), [[kodilind]] (3%), [[avto]]d (2%), [[kuld]] (1%), [[südäivezi|fruktsüdäivezi]] (1%).

== Homaičendad ==
<references />

== Irdkosketused ==
* [http://www.brasil.gov.br/ Brazilijan Federativižen Tazovaldkundan oficialine portal (Portal Brasil).] {{ref-pt}}

{{Commons|Brazil}}
{{Suviamerik}}

[[Kategorii:Brazilii| ]]
