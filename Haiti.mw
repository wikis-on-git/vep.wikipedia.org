{{Valdkund
| Nimi = Haitin Tazovaldkund<br />Repiblik Ayiti <small>(hait.)</small><br />République d'Haïti <small>(fr.)</small>
| Valdkundznam = Coat of arms of Haiti.svg
| Flag = Flag of Haiti.svg
| Valdkundznam text = Haitin valdkundznam
| Flag text = Haitin flag
| Pälidn = Port-o-Prens
| Eläjiden lugu = 9,996,731<ref>[https://www.cia.gov/library/publications/the-world-factbook/geos/ha.html Haitin Tazovaldkundan ristitišton endustuz vn 2014 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2014
| Pind = 27,750
| Kart = LocationHaiti.svg
| Kel' = [[haitin kel'|haitin]], [[francijan kel'|francijan]]
| Valdkundan pämez' = [[Marteji Mišel'|Mišel' Marteji]]
| Päministr = [[Pol' Evans|Evans Pol']]
| Religii = [[hristanuskond]], [[paganuz]]
| Valüt = [[Haitin gurd]] (HTG) (G)
| Internet-domen = [[.ht]]
| Telefonkod = +509
| Aigvö = tal'vel [[UTC]]−5,<br />kezal [[UTC]]−4
}}
'''Haiti''', täuz' oficialine nimituz — '''Haitin Tazovaldkund''' ([[haitin kel'|hait.]]: ''Repiblik Ayiti'', {{lang-fr|République d'Haïti}}), om valdkund [[Kariban meri|Kariban meres]], otab [[Haiti (sar')|Haiti]]-saren päivlaskmpol't (saren läz koumandest). Sen pälidn da kaikiš suremb lidn om [[Port-o-Prens]].

== Etimologii ==
Valdkundan nimi kändase taino-indejalaižiden kelespäi kuti «mägikaz ma».

== Istorii ==
Vn 1804 1. päiväl vilukud Haiti tedištoiti ezmäižen kerdan ičeze ripmatomudes [[Francii|Francijaspäi]]. Francii tundišti ripmatomut vn 1825 sulakun 17. päiväl.

Vn 1934 1. päiväl elokud Haiti tedištoiti ičeze ripmatomudes [[Amerikan Ühtenzoittud Valdkundad|AÜV:oišpäi]].

Vn 2004 29. päiväl uhokud sodakukerduz tegihe valdkundas, küksihe prezidentad, sen jäl'ghe [[AÜV:oiden sodaväged]] otiba mad.

Vl 2010 luja [[manrehkaiduz]] mäni valdkundadme.

Jäl'gmaine Konstitucii (23nz' lugul) om hüvästadud parlamental vn 2011 keväz'kus da tuli väghe vn 2012 kezakun 20. päiväl.

== Geografijan andmused ==
[[Fail:Haiti relief location map.jpg|thumb|left|250px|Haitin reljefan kart.]]
Haiti om mavaldkundröunoiš [[Dominikanine Tazovaldkund|Dominikanižen Tazovaldkundanke]] päivnouzmas, röunan piduz — 376 km. Mererandan pird om 1771 km.

Rel'jef om mägikaz. Valdkundan kaikiš korktemb čokkoim om [[La Sel' (mägenoc)|La Sel']]-mägenoc, 2680 m kortte valdmeren pindan päl.

Klimat om [[tropine vö|tropine]] passatine. Paneb sadegid 2500 mm vodes pautkiden tulleipolil, 500..800 mm pautkiden tulleinalaižil polil. Om kaks' vihmsezonad (sulaku-kezaku, sügüz'ku-kül'mku). Voden keskmäine lämuz om +25 C° penidenke köläidusidenke. Murenijad [[tropine ciklon|tropižed ciklonad]] oma paksud (kezakus-sügüz'kus tobjimalaz).

Londuseližed varad oma [[alüminii|boksitad]], [[vas'k]], [[mouckivi]], [[kuld]], [[mramor]], [[gidroenergii]], [[mahuz]].

== Politine sistem ==
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident. Prezident paneb parlamentan ezipartijan liderad radsijha päministraks. Kaik rahvaz valičeb prezidentad videks vodeks, kahtenden strokun voimuz om olmas vaiše viden voden mändes prezidentištintata.

Parlament om kaks'kodine Nacionaline Suim ({{lang-fr|Assemblée Nationale}}). Üläkodi om Senat (''Sénat'') 27 ühtnijanke, kaikuččel kahtel vodel valitas udes sen koumandest. Alakodi om Ezitajiden Kodi ({{lang-fr|Chambre des Députés}}) 83 deputatanke. Kaik rahvaz valičeb sen ühtnijoid nelläks vodeks.

Parlamentan ühtnijoiden järgenduseližed valičendad oliba vn 2010 28. päiväl kül'mkud. Prezidentan järgvaličendad oliba sil-žo päiväl (ühtenz' tur) da vl 2011 keväz'kun 20. päiväl (kahtenz' tur). [[Marteji Mišel'|Mišel' Marteji]] om nügüdläine prezident, sai 67,57%, nece om hänen ühtenz' strok.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Haitin administrativiž-territorialine jagand]].''

Valdkund jagase 10 agjaks (departamentaks). Agjad alajagasoiš 42 ümbrikho ({{lang-fr|arrondissement}}), ümbrikod — 140 kommunha.

== Eläjad ==
Haitiš elädas [[haitilaižed]].

Valdkundan toižed sured lidnad (enamba 300 tuh. ristituid vl 2011, surembaspäi penembha): [[Karrefur]], [[Del'm]], [[Petjonvil']] (nene koume lidnad mülüdas pälidnan agjaha), [[Gonaiv]], [[Kap Aitjen]].

== Ižanduz ==
Vl 2009 Haitin päeksport oli erazvuiččed [[sobad]] (läz 90%); toine eksport — [[frukt]]ad, [[kakao]], parfümerižed void, [[muil]], [[kofe]].

== Homaičendad ==
<references />

== Irdkosketused ==
* [http://www.presidence.ht/ Haitin Tazovaldkundan prezidentan oficialine sait.] {{ref-fr}}
* [http://primature.gouv.ht/ Haitin Tazovaldkundan päministran oficialine sait (''primature.gouv.ht'').] {{ref-fr}}
* [http://www.leparlementhaitien.info/chambredesdeputes/fr/ Haitin parlamentan alakodin oficialine sait.] {{ref-fr}} {{ref-ht}}
{{Commons|Haiti}}

{{Pohjoižamerik}}

[[Kategorii:Haiti| ]]
