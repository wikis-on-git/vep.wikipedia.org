{{Valdkund
| Nimi = Serbijan Tazovaldkund<br />Република Србија
| Valdkundznam = Coat of arms of Serbia.svg
| Flag = Flag of Serbia.svg|border
| Valdkundznam text = Serbijan valdkundznam
| Flag text = Serbijan flag
| Pälidn = Belgrad
| Eläjiden lugu = 7,078,110<ref>Kosovota da Metohijata.</ref><ref>[https://www.cia.gov/library/publications/the-world-factbook/geos/ri.html Serbijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 88,499<ref name="geosrb">[https://www.srbija.gov.rs/tekst/45625/osnovni-podaci.php Основни подаци (Päandmused). — Serbijan ohjastuz (''srbija.gov.rs'').] {{ref-sr}}</ref>
| Kart = Europe-Serbia.svg
| Kel' = [[serban kel'|serban]]
| Valdkundan pämez' = [[Vučič Aleksandr|Aleksandr Vučič]]
| Päministr = [[Brnabič Ana|Ana Brnabič]]
| Religii = [[hristanuskond]], [[islam]]
| Valüt = [[serbijan dinar]] (RSD)
| Internet-domen = [[.rs]], [[.срб]]
| Telefonkod = +381
| Aigvö = tal'vel [[UTC]]+1,<br />kezal [[UTC]]+2
}}
'''Serbii''' ({{lang-sr|Србија}}), oficialine nimituz — '''Serbijan Tazovaldkund''' ({{lang-sr|Република Србија}}), om mererandatoi valdkund suvipäivnouzmaižes [[Evrop]]as. Sen pälidn da kaikiš suremb lidn om [[Belgrad]].

Vl 2015 Serbii vahvišti kožundkirjutest [[Pohjoižatlantižen kožundkirjutesen organizacii|PAKO:nke]] i oti sen ühtnijan velgusid, no oiktusita. Vspäi 2012 valdkund om kandidat kändmahas [[Evropan Ühtištuz|EÜ:n]] ühtnijaks.

== Istorii ==
Vn 1878 13. päiväl heinkud Serbii tedištoiti ripmatomudes [[Osmanan imperii|Ottomanan imperijaspäi]].

Serbii om enzne [[Jugoslavii|Jugoslavijan]] ühtnii.

Nügüdläine Konstitucii om olmas vlpäi 2006, se vajehti 1990-nden voden Konstitucijad [[Serbii da Mustmägi]]-valdkundan čihodamižen tagut. Uz' Konstitucii om hüvästadud kaiken rahvahan referendumal vn 2006 28-29. päivil redukud (53,04%).

== Geografijan andmused ==
[[Fail:Serbien topo.png|thumb|left|250px|Serbijan topografine kart.]]
Valdkundan nell' videndest territorijad sijadase [[Balkanan pol'sar'|Balkanan pol'saren]] keskuses, videndez — [[Keskdunaine alangišt|Keskdunaižel alangištol]].

Serbii om mavaldkundröunoiš 8 valdkundanke: [[Horvatii|Horvatijanke]] (röunan piduz — 262 km) i [[Bosnii da Gercegovin|Bosnijan da Gercegovinanke]] (371 km) päivlaskmas, [[Mad'jaranma]]nke pohjoižes (174 km), [[Romanii|Romanijanke]] pohjoižpäuvnouzmas (546 km), [[Bolgarii|Bolgarijanke]] päuvnouzmas (367 km), [[Makedonii|Makedonijanke]] suves (283 km), [[Albanii|Albanijanke]] (111 km) da [[Mustmägi]]nke (250 km) suvipäivlaskmas<ref>Статистички годишњак (Statistikan voz'kirj). 2011. — Lp. 18. {{ref-sr}}</ref>. Röunoiden ühthine piduz om 2364 km<ref name="geosrb"/>.

Kaikiš korktemb čokkoim om [[Džeravic]]-mägi, 2656 m meren pindan päl<ref>Статистички годишњак (Statistikan voz'kirj). 2011. — Lp. 19. {{ref-sr}}</ref>.

== Politine sistem ==
[[Fail:Дом Народне Скупштине Србије.jpg|thumb|right|250px|Serbijan Rahvahan Suiman pert' [[Belgrad]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Kaik rahvaz valičeb prezidentad ({{lang-sr|Председник}}) videks vodeks, kahtenden strokun voimuz om olmas.

Parlament om üks'kodine Rahvahan Suim ({{lang-sr|Народна скупштина}}) 250 kaikel rahvahal valitud ezitajanke nelläks vodeks. Parlamentan ühtnijad vahvištadas ohjastust ({{lang-sr|Влада}}).

Valitihe prezidentad jäl'gmäižen kerdan vn 2017 2. päiväl sulakud, [[Aleksandr Vučič]] sai vägestust ezmäižes turas (55,06%, vll 2014−2017 radoi Serbijan päministran). Parlamentan ühtnijoiden edelstrokuižed valičendad oliba vn 2016 24. päiväl sulakud. Päministr om [[Ana Brnabič]] vs 2017 kezakun 29. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Serbijan administrativiž-territorialine jagand]].''

Serbii jagase 29 ümbrikho ({{lang-sr|управни округ}}), niiden kesken: [[Belgrad]]-pälidn da 2 avtonomišt agjad ([[Vojevodin]], [[Kosov (region)|Kosovo da Metohii]]). Ümbrikod alajagasoiš 211 kundha ({{lang-sr|општине}}). Nene ühtnikad ühtenzoittas 5 statistižhe regionha ([[serban kel'|serbaks]] ''статистички регион'').

== Eläjad ==
Vl 2013 valdkundan eläjiden lugu oli 7,243,007 ristitud (Kosovo da Metohii-agjata).

Rahvahad (vn 2011 rahvahanlugemižen mödhe, [[albanijalaižed|albanijalaižiden]] enambuz boikotirui rahvahanlugemišt) [[serbalaižed]] — 83,3%, [[mad'jaralaižed]] — 3,5%, [[čiganalaižed]] — 2,1%, [[bosnijalaižed]] — 2,0%, toižed rahvahad — 5,7%, rahvahuden ozutandata — 3,4%.

Serbijan toižed järedad lidnad (enamba 100 tuh. ristituid vl 2011, surembaspäi penembha): [[Novi Sad]], [[Prištin]], [[Niš]], [[Kragujevac]], [[Subotic]]. Kaik om 24 lidnad Serbijas.

== Ižanduz ==
Serbijan päeksport om [[metall]]ad ([[raud]], [[vas'k]], [[alüminii]]), himižed produktad ([[polietilen]], [[räzin]]), [[kukuruz]]; toine eksport — [[sadmanzikaine]], [[sobad]], [[zell'|zelläd]], [[elektroenergii]].

== Homaičendad ==
<references />

== Irdkosketused ==
* [http://www.parlament.rs/ Serbijan Tazovaldkundan parlamentan sait (''parlament.rs'').] {{ref-sr}} {{ref-en}}
* [http://www.srbija.gov.rs/ Serbijan Tazovaldkundan ohjastusen oficialine sait (''srbija.gov.rs'').] {{ref-sr}} {{ref-en}} {{ref-it}}
* [http://www.zakoni.rs/ Serbijan Tazovaldkundan käskusišt (''zakoni.rs'').] {{ref-sr}}
{{Commons|Serbia}}

{{Evrop}}

[[Kategorii:Serbii| ]]
