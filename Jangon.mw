{{10000}}{{A10000}}
{{Eländpunkt
 | Nimi = Jangon<br />ရန်ကုန်<br /><small>''(Jangoun)''</small>
 | Lidnanznam = 
 | Flag = Flag of Yangon Division.svg
 | Lidnanznam text = 
 | Flag text = Jangonan flag
 | Valdkund = Mjanmar
 | Eläjiden lugu = 5,209,541
 | Voz' = 2013
 | Pind = 576
 | Fail = Downtown Yangon (2006).jpg
 | Pämez' = 
 | Telefonkod = +95-(0)1
 | Aigvö = [[UTC]]+6:30
}}
'''Jangon''' ({{lang-my|ရန်ကုန်}}, vepsän kirjamil: ''Jangoun'', edel 1989. vot ''Rangun'') om [[Mjanmar]]an kaikiš suremb lidn.

== Istorii ==
Ende kalanikoiden Dagon-külä oli lidnan sijas. Vspäi 1775 sanu sidä vägestusel kunigaz udesnimiti nügüdläižikš, Jangon-nimituz znamoičeb «vihankandandan lopind». [[Britanine imperii|Britanižed kolonizatorad]] kävutihe sen vajehtadud variantad.

Vhesai 2005 kül'mkun 6. päivhäsai Jangon oli valdkundan pälidnaks, sid' sirtihe sidä [[Naip'jido]]ho. Jangon jäi valdkundan ižandusen, kul'turan da opendusen znamasižembaks keskuseks tähäsai.

Ižandusen päsarakod oma omblendfabrikad, sauvond, torguind, transportine sarak (järed meriport). Lidnan šingotez vitkostase vällän finansižen sferan, elektrusen vajaguden i rahvahidenkeskeižiden sankcijoiden tagut.

== Geografijan andmused ==
Lidn sijadase valdkundan suves, Jangon-jogen randal, 15 m ü.m.t. keskmäižel korktusel. Matkad lidnan keskusespäi [[Indine valdmeri|Indižen valdmeren]] randhasai om 30 km.

Klimat om [[subekvatorialine vö|subekvatorialine]]. Vihmsezon oleskeleb semendkus-redukus, toine aig om kuiv sezon.

== Eläjad ==
Vl 2013 eläjiden lugu oli 5 209 541 ristitud.

Läz 20 universitetad i kolledžad oma avaitud lidnas, niiden kesken Ezmäine i Toine medicinižed universitetad, Jangonan tehnologine universitet, Kompjutertedoidusiden universitet, Mjanmaran meriuniversitet.

== Transport ==
Avtobusad gazpoltusel, taksid, ehtatimed i tramvai (6 km vspäi 2016) oma kundaližeks transportaks lidnas.

Rengazraudte om saudud 46 km pitte, se radab passažiroiden täht (39 stancijad).

== Irdkosketused ==
* [http://ycdc.gov.mm/ Lidnan oficialine sait (''ycdc.gov.mm'').] {{ref-my}} {{ref-en}}
{{Commons|Yangon}}

[[Kategorii:Jangon| ]]
[[Kategorii:Mjanmaran lidnad]]
[[Kategorii:Eländpunktad kirjamišton mödhe]]
