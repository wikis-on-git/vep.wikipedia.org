{{1000}}{{A10000}}
{{Personalii
| изображение = Hegel portrait by Schlesinger 1831.jpg
| описание изображения = Hegelän portret,<br />''pirdi Jakob Šlezinger vl 1831''
}}
'''Georg Vil'hel'm Fridrih Hegel' ''' ({{lang-de|Georg Wilhelm Friedrich Hegel}}; sünd. [[27. eloku]] [[1770]], [[Štuttgart]], [[Vürtembergan gercogkund]], [[Pühä Rimalaine imperii]] — kol. [[14. kül'mku]] [[1831]], [[Berlin]], [[Germanijan ühtištuz]]) oli saksalaine filosof, saksižen klassižen filosofijan üks' sädajišpäi. Kirjuti saksan i latinan kelil.

== Tedoradon znamoičend ==
Hegel' zavodi tedoita personan sociališt šingotest i avaiži [[liberalizm]]an torgusen abstraguruindad [[individualižuz|personan individualižusespäi]]. Tedomehen istorijan filosofii valatoiti znamasižikš [[Karl Marks]]an sociologijad. Georg Hegel' om [[rahvahanikkund]]an koncepcijan tegijoiden keskes.

Nimitadas [[hegellänižuz|hegelläižeks]] filosofan kacegiden sistemad.

== Biografii ==
Georg Vil'hel'm Fridrih oli sündnu gercogkundan rahatanhan Georg Lüdvig Hegel'-sekretarin (1733−1799) kanzha i sai hüväd opendust. Vll 1788−1793 openui [[Tübingen]]an jumalantedon seminarijas universitetanno, vl 1790 sai filosofijan magistran arvod, no ei tahtoind kätas papikš. Vspäi 1801 radoi opendajan [[Jen (lidn)|Jenan]], [[Geidel'berg]]an i Berlinan universitetoiš.

Hegel' nai vl 1811, Marija Elena Suzanna fon Tuher (1791−1855) oli hänen ak. Kaik oli koume poigad filosofal: ezmäine illegitimine Lüdvig (ühtni Alamaiden armijha i pölištui [[Džakart|Batavijas]]), sid' naimiželospäi Karl (istorik) i Immanuil (teolog). Georg joi äi vinad, nühai tabakod, ühtni kartvändoihe.

== Valitud sädused ==
;Päižed
* «Hengen fenomenologii» (1807, {{lang-de|Phänomenologie des Geistes}})
* «Logikan tedo» (1812−1816, ''Wissenschaft der Logik'')
* «Filosofižiden tedoiden enciklopedii» (1817, ''Enzyklopädie der philosophischen Wissenschaften'', voziden 1827 i 1830 pästandoiden ližadusidenke)
* «Oiktusen filosofijan elementad» (1821, ''Grundlinien der Philosophie des Rechts'')

;Toižed
* «Hristanižen religijan pozitivižuz» (1795/96, ''Die Positivität der christlichen Religion'')
* «Skepticizman pidand filosofijha» (1802, ''Verhältnis des Skeptizismus zur Philosophie'')
* «Filosofijan propedevtik» (1808−1811, ''Philosophische Propädeutik'')
* «Mail'man istorijan alusiš, jagandas i hronologijas» (1830, ''Über Grundlage, Gliederung und Zeitenfolge der Weltgeschichte''. Von J. Görres)

== Homaičendad ==
<references />

{{stub}}
[[Kategorii:Filosofad]]
[[Kategorii:Saksanman tedomehed]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Štuttgartha]]
