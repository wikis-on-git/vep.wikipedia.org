{{Eländpunkt
 | Nimi = Seged<br />Szeged
 | Lidnanznam = Szeged COA.png
 | Flag = 
 | Lidnanznam text = Segedan lidnanznam
 | Flag text =
 | Valdkund = Mad'jaranma
 | Eläjiden lugu = 162,621
 | Voz' = 2016
 | Pind = 280.84
 | Fail = Megyeszékhely - Csongrád megye - Szeged.jpg
 | Pämez' = Laslo Botka (2002-)
 | Telefonkod = +36-62
 | Aigvö = tal'vel [[UTC]]+1,<br />kezal [[UTC]]+2
}}
'''Seged''' ([[mad'jaran kel'|mad'j.]]: ''Szeged'' [ˈsɛɡɛd], [[slovakijan kel'|slovak.]]: ''Segedín'', [[saksan kel'|saks.]]: ''Szegedin'', [[romanijan kel'|rom.]]: ''Seghedin'', [[serbijan kel'|serb.]]: ''Сегедин / Segedin'', [[horvatan kel'|horv]].: ''Segedin'') om lidn [[Mad'jaranma]]s, [[Čongrad (agj)|Čongrad-agjan]] pälidn. Se om koumanz' surtte eländpunkt valdkundas.

== Istorii ==
Mad'jarankel'ne eländpunkt mainitase ezmäižen kerdan vl 1183 nügüdläiženke nimenke. Se oli muretud täuzin mongoliž-totarižil sodavägil 13. voz'sadas, no oli saudud udes. Vl 1498 Seged sai lidnan statusad.

Vl 1879 katastrofine sur'vezi pani mantazole kaiked lidnad Tis-jogen tagut, siš aigaspäi se om udessündutadud.

== Geografijan andmused ==
Lidn sijadase tazangištol, valdkundan röunanno [[Serbii|Serbijanke]] 10 kilometras suvhe da [[Romanii|Romanijanke]] 20 km suvipäivnouzmha. Se seižub 75 m keskmäižel korktusel valdmeren pindan päl, [[Tis (jogi)|Tis-jogen]] (mad'j.: ''Tisza'') molembil randoil. Matkad [[Budapešt]]hasai om 160 km lodeheze. Lähembaižed sured lidnad oma [[Kečkemet]] 86 km lodeheze da [[Subotic]] (Serbii) 40 km suvipäivlaskmha.

Klimat om [[Keskmeri|Keskmeren]]. Voden keskmäine lämuz om +10,5 C°. Paneb sadegid 495 mm vodes, enamba kezal (179 mm). Om äi päipastokahil päivil, 2025 časud vodes.

== Eläjad ==
Vn 2001 rahvahanlugemižen mödhe eläjiden lugu oli 168 048 ristitud, heišpäi [[mad'jaralaižed]] 93,5%. Uskojiden enambuz om [[katoline jumalankodikund|katoližen jumalankodikundan]] polenpidajad (54,5% vl 2001) da [[ateizm|ateistad]] (21,8%). Nügüdläine lidnan pämez' om Laslo Botka (mad'j.: ''László Botka''), hän om valitud möst vozil 2006, 2010 da 2014.

== Izanduz da transport ==
Lidn om tetab «paprik»-[[perč]]iden kazvatusel i «salämi»-[[kolbas]]an tehmižel.

Budapešt—[[Belgrad]]-avtote läbiti lidnad. Päraudtestancii om olmas. Avtobusad, tramvaid da trolleibusad oma kundaližeks transportaks lidnas. Lendimport om peniden privatižiden lendimiden täht.

== Sebruzlidnad ==
Seged om kožundkosketusiš 17 lidnanke:
{| cellpadding="9"
|- valign="top"
|
* {{GER|#}} [[Darmštadt]], [[Gessen]], [[Saksanma]] (vspäi 1990)
* {{GBR|#}} [[Kembridž]], [[Anglii]], [[Sur' Britanii]] (1987)
* {{MNE|#}} [[Kotor]], [[Mustmägi]] (2001)
* {{CYP|#}} [[Larnak]], [[Kipr]] (1994)
* {{BEL|#}} [[L'jež]], [[Vallonii]], [[Bel'gii]] (2001)
* {{POL|#}} [[Lodz']], [[Pol'šanma]] (2004)
* {{FRA|#}} [[Nicc]], [[Francii]] (1969)
* {{UKR|#}} [[Odess]], [[Ukrain]] (1977)
* {{ITA|#}} [[Parm (lidn, Italii)|Parm]], [[Italii]] (1988)
||
* {{HRV|#}} [[Pul]], [[Horvatii]] (2003)
* {{UKR|#}} [[Rahov]], [[Ukrain]] (1997)
* {{SRB|#}} [[Subotic]], [[Serbii]] (1966 da 2004)
* {{ROU|#}} [[Tirgu Mureš]], [[Romanii]] (1997)
* {{ROU|#}} [[Timišoar]], [[Romanii]] (1998)
* {{USA|#}} [[Toledo (Ogajo)|Toledo]], [[Ogajo]], [[Amerikan Ühtenzoittud Valdkundad|AÜV]] (1990)
* {{FIN|#}} [[Turku]], [[Suomenma]] (1971)
* {{CHN|#}} [[Veinan']], [[Šen'si]], [[Kitai]] (1999)
|}

== Irdkosketused ==
* [http://www.szeged.hu/ Seged-lidnan tobmuden sait.] {{ref-hu}}
{{Commons|Szeged}}

{{stub}}
[[Kategorii:Seged| ]]
[[Kategorii:Mad'jaranman lidnad]]
[[Kategorii:Eländpunktad kirjamišton mödhe]]
[[Kategorii:Čongrad (agj)]]
