{{Eländpunkt
 | Nimi = Seged<br />Szeged
 | Lidnanznam = Szeged COA.png
 | Flag = 
 | Lidnanznam text = Segedan lidnanznam
 | Flag text =
 | Valdkund = Mad'jaranma
 | Eläjiden lugu = 162,621
 | Voz' = 2016
 | Pind = 280.84
 | Fail = Megyeszékhely - Csongrád megye - Szeged.jpg
 | Pämez' = Laslo Botka<br />(reduku 2002—)
 | Telefonkod = +36-62
 | Aigvö = tal'vel [[UTC]]+1,<br />kezal [[UTC]]+2
}}
'''Seged''' ({{lang-hu|Szeged}} ['sɛɡɛd], {{lang-de|Szegedin}}, {{lang-ro|Seghedin}}, {{lang-sr|Сегедин / Segedin}}) om lidn [[Mad'jaranma]]n suves, [[Čongrad (agj)|Čongrad-agjan]] pälidn. Se om valdkundan koumanz' surtte eländpunkt.

== Istorii ==
Mad'jarankel'ne eländpunkt mainitase ezmäižen kerdan Bela III-kunigahan dokumentas vl 1183 nügüdläiženke nimenke. Seged oli muretud täuzin mongoliž-totarižil sodavägil 13. voz'sadas, no oli saudud udes. Se sai lidnan oiktusid vl 1498. Vl 1879 katastrofine sur'vezi pani mantazole kaiked lidnad Tis-jogen tagut, siš aigaspäi se om udessündutadud möst.

Nügüdläine lidnan pämez' om Laslo Botka (mad'j.: ''László Botka''), hän om valitud möst vozil 2006, 2010 da 2014.

== Geografijan andmused ==
Lidn sijadase tazangištol, valdkundan röunanno [[Serbii|Serbijanke]] 10 kilometras suvhe da [[Romanii|Romanijanke]] 20 km suvipäivnouzmha. Se seižub 75 m keskmäižel korktusel valdmeren pindan päl, [[Tis (jogi)|Tis-jogen]] (mad'j.: ''Tisza'') molembil randoil. Matkad [[Budapešt]]hasai om 160 km lodeheze. Lähembaižed järedad lidnad oma [[Kečkemet]] 86 km lodeheze da [[Subotic]] (Serbii) 40 km suvipäivlaskmha.

Klimat om [[Keskmeri|Keskmeren]]. Voden keskmäine lämuz om +10,5 C°. Paneb sadegid 495 mm vodes, enamba kezal (179 mm). Om äi päipaštokahil päivil, 2025 časud vodes.

== Eläjad ==
Vn 2001 rahvahanlugemižen mödhe eläjiden lugu oli 168 048 ristitud, heišpäi [[mad'jaralaižed]] 93,5%. Kaikiš suremb ristitišt oli 169 930 eläjad vl 1990. Eläjiden enambuz om [[katoline jumalankodikund|katoližen jumalankodikundan]] polenpidajad (36,4% vl 2011) da [[ateizm|ateistad]] (23,4%), uskondan ozutandata — 31,4%.

== Ižanduz da transport ==
Lidn šingotase sömtegimišton keskuseks ezikät, om tetab «paprik»-[[perč]]iden kazvatusel i «salämi»-[[kolbas]]an tehmižel. Järed lämuzelektrostancii i hulad purtked ratas lidnas.

«Budapešt — [[Belgrad]]»-avtote läbitab lidnad. Päraudtestancii om olmas. Avtobusad, tramvaid da trolleibusad oma kundaližeks transportaks lidnas. Lendimport radab peniden privatižiden lendimiden täht.

== Sebruzlidnad ==
Seged om kožundkosketusiš 17 lidnanke:
{| cellpadding="9"
|- valign="top"
|
* {{GER|#}} [[Darmštadt]], [[Gessen]], [[Saksanma]] (vspäi 1990)
* {{GBR|#}} [[Kembridž]], [[Anglii]], [[Sur' Britanii]] (1987)
* {{MNE|#}} [[Kotor]], [[Mustmägi]] (2001)
* {{CYP|#}} [[Larnak]], [[Kipr]] (1994)
* {{BEL|#}} [[L'jež]], [[Vallonii]], [[Bel'gii]] (2001)
* {{POL|#}} [[Lodz']], [[Pol'šanma]] (2004)
* {{FRA|#}} [[Nicc]], [[Francii]] (1969)
* {{UKR|#}} [[Odess]], [[Ukrain]] (1977)
* {{ITA|#}} [[Parm (lidn, Italii)|Parm]], [[Italii]] (1988)
||
* {{HRV|#}} [[Pul (lidn, Horvatii)|Pul]], [[Horvatii]] (2003)
* {{UKR|#}} [[Rahov]], [[Ukrain]] (1997)
* {{SRB|#}} [[Subotic]], [[Serbii]] (1966 da 2004)
* {{ROU|#}} [[Tirgu Mureš]], [[Romanii]] (1997)
* {{ROU|#}} [[Timišoar]], [[Romanii]] (1998)
* {{USA|#}} [[Tolido (Ogajo)|Tolido]], [[Ogajo]], [[Amerikan Ühtenzoittud Valdkundad|AÜV]] (1990)
* {{FIN|#}} [[Turku]], [[Suomenma]] (1971)
* {{CHN|#}} [[Veinan']], [[Šen'si]], [[Kitai]] (1999)
|}

== Irdkosketused ==
* [http://www.szeged.hu/ Lidnan tobmuden sait (''szeged.hu'').] {{ref-hu}}
{{Commons|Szeged}}

{{Mad'jaranman agjad}}

[[Kategorii:Seged| ]]
[[Kategorii:Mad'jaranman lidnad]]
[[Kategorii:Eländpunktad kirjamišton mödhe]]
[[Kategorii:Čongrad (agj)|*]]
