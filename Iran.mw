{{1000}}
{{Valdkund
| Nimi = Iranan Islamine Tazovaldkund<br />جمهوری اسلامی ایران‎<br /><small>''(Džomhurijo Eslamijo Iran)''</small>
| Flag = Flag of Iran.svg
| Valdkundznam = Emblem of Iran.svg
| Flag text = Iranan flag
| Valdkundznam text = Iranan valdkundznam
| Pälidn = Tehran
| Eläjiden lugu = 83,024,745<ref>[https://www.cia.gov/library/publications/the-world-factbook/geos/ir.html Iranan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,648,195
| Kart = Iran in its region.svg
| Kel' = [[farsi|farsi (persijan)]]
| Valdkundan pämez' = [[Hamenei Ali Hoseini|Ali Hamenei]]
| Päministr = ''eile olmas''
| Religii = [[islam]]
| Valüt = [[iranan rial]] (IRR)
| Internet-domen = [[.ir]], [[ایران.]]
| Telefonkod = +98
| Aigvö = tal'vel [[UTC]]+3:30,<br />kezal [[UTC]]+4:30
}}
'''Iran''' ({{lang-fa|ایران}} ''Iran''), täuz' oficialine nimituz — '''Iranan Islamine Tazovaldkund''' ({{lang-fa|جمهوری اسلامی ایران‎}} ''Džomhurijo Eslamijo Iran''), om valdkund [[Azii|Päivlaskmaižes Azijas]]. Edel 1935 vot sen toine nimituz oli '''Persii''' mugažo. Valdkundan pälidn da kaikiš suremb lidn om [[Tehran]].

== Istorii ==
Vs 1979 sulakun 1. päiväspäi Iran om olmas tazovaldkundaks.

Vn 1979 24. päiväl redukud nügüdläine Konstitucii<ref>[http://en.wikisource.org/wiki/Constitution_of_the_Islamic_Republic_of_Iran Iranan Konstitucii Vikipurtkiš.] {{ref-en}}</ref> ({{lang-fa|قانون اساسی}} ''Kânun-e asâsi'') tuli väghe, se om olmas vn 1989 vajehtusidenke.

== Geografijan andmused ==
[[Fail:Iran Topography.png|thumb|left|250px|Iranan topografine kart.]]
Iran om mavaldkundröunoiš [[Afganistan]]anke (röunan piduz om 921 km) da [[Pakistan]]anke (959 km) päivnouzmas, [[Irak]]anke päivlaskmas (1599 km), [[Turkanma]]nke (534 km) da [[Armenii|Armenijanke]] (44 km) dai [[Azerbaidžan]]anke (689 km) lodehes, [[Turkmenistan]]anke pohjoižes (1148 km). Ühthine röunoiden piduz — 5894 km. Iranan pohjoižed randad lainištab [[Kaspijan meri]] (randanpird om 740 km), suvižed randad — [[Indine valdmeri|Indižen valdmeren]] [[Arabijan meri|Arabijan meren]] [[Persijan laht|Persijan]] da [[Omanan laht|Omanan]] lahted (1700 km). Ühthine randanpird om 2440 km pitte.

Iran om mägikaz ma, sen tagut klimat om kuiv tobjimalaz. Valdkundan kaikiš korktemb čokkoim om sambnuden [[Demavend]] ([[Damavand]])-vulkananpä (5604 m). Kaikiš madalamb om [[Kaspijan meri|Kaspijan meren]] pind — −28 metrad (valdmeren pindan alemba).

Kaikiš suremb järv om solav Urmii (5200..6000 km², 16 m süvütte) valdkundan lodehes. Om vähän jogid.

Londuseližed pävarad oma [[kivivoi]], [[londuseline gaz]], [[kivihil']], [[metall]]ad ([[raud|raudkivend]], [[vas'k]], [[hahktin]], [[hrom]], [[cink]], [[marganc]]), [[rik]].

== Politine sistem ==
Ohjandusen form om unitarine teokratine (islamine) [[prezidentine tazovaldkund|prezidentine]] tazovaldkund. Valdkundan pämez' om Ülembaine ohjandai ([[Ali Hamenei]]). Tedajiden Nevondkund ({{lang-fa|مجلس خبرگان}} ''Madžlis-e hebregan'') om eriline islamine organ 88 mudžtahidaspäi, se valičeb Ülembašt ohjandajad, kaik rahvaz valičeb Nevondkundan ühtnijoid kahesaks vodeks. Organ keradase kahteks päiväks vai sen hätkemba kerdan pol'vodes vai sen paksumba.

Prezident ({{lang-fa|رییس‌جمهور ایران}} ''Rajis Džomhur-e Irān'') om kahtendel sijal valdkundas, hän om radonoigendajan tobmuden pä. Kaik rahvaz valičeb prezidentad nelläks vodeks, enamba kaht strokud ei sa. Ezmäine varaprezident, üks'toštkümne muite varaprezidentad da 18 ministrad oma hänele abuhu ohjastuseks. Prezident paneb ministrišton ühtnijoid radnikusile parlamentan hüvästusen sandan jäl'ghe.

Parlament om üks'kodine Islamine Konsul'tativine Suim ({{lang-fa|مجلس شورای اسلام}} ''Medžlis-e šura-je islami''). Kaik rahvaz valičeb sen 290 ühtnijoid nelläks vodeks.

Nügüdläine prezident om [[Ruhani Hasan|Hasan Ruhani]] vs 2013 elokun 3. päiväspäi, valitihe händast kahten kerdan vn 2017 19. päiväl semendkud, sai 57,13% änid (vl 2013 — 50,71%). Parlamentan 290 ühtnijan järgenduseližed valičendad oliba vn 2016 26. päiväl uhokud (ližavaličendad — 29. päiväl sulakud), valitihe Tedajiden Nevondkundan-ki ühtnijoid sil-žo päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Iranan administrativiž-territorialine jagand]].''

Valdkund jagase 31 agjaha (''ostān:ha'', {{lang-fa|استان}}). Vl 2012 agjad alajagasoiš 402 ümbrikho ({{lang-fa|شهرستان}} ''šahrestān''), ned — 999 rajonha ({{lang-fa|بخش}} ''bahš''). Edemba, rajonad alajagasoiš municipalitetoihe: 1167 lindankundha ({{lang-fa|شهر}} ''šahr'') da 2512 küläkundha ({{lang-fa|دهستان}} ''dehestān'').

Iranan agjad ühtenzoittas vidhe statistižhe regionha.

== Eläjad ==
Vl 2014 valdkundan eläjiden lugu oli 80 840 713 ristitud. Kaikiš suremb ristitišt om nügüd'.

Iranas elädas [[iranalaižed]].

Religijan mödhe (2011): [[islam|islamanuskojad]] — 98%, sidä kesken šiitad — 89%, sunnitad — 9%; toižed uskojad — 2%.

Toižed seičeme lidnad-millionerad (vn 2011 rahvahanlugemižen mödhe, surembaspäi penembha): [[Mešhed]], [[Keredž]], [[Isfahan]], [[Tebriz]], [[Širaz]], [[Ahvaz]], [[Kum (lidn, Iran)|Kum]]. Vl 2011 seičeme ristitud kümnespäi elihe lidnas.

== Ižanduz ==
Vl 2010 Iranan päeksport oli [[kivivoi]] (82%), toine eksport — himižed substancijad (3%), [[londuseline gaz]] (2%), [[polietilen]] (2%), [[pähkmed]] (1%), [[raud|raudkivend]], [[vas'k]], [[kuld]], [[kour]]ad.

== Homaičendad ==
<references />

== Irdkosketused ==
* [http://www.khamenei.ir/ Iranan Ülembaižen ohjandajan oficialine sait (''khamenei.ir'').] (14 kelel, sidä kesken {{ref-fa}}, {{ref-ru}}, {{ref-en}}, {{ref-de}}, {{ref-tr}}, {{ref-es}}, {{ref-ar}})
* [http://www.president.ir/ Iranan prezidentan da ohjastusen oficialine sait (''president.ir'').] {{ref-fa}} {{ref-en}} {{ref-ar}}
* [http://www.majlis.ir/ Iranan parlamentan oficialine portal (''majlis.ir'').] {{ref-fa}} {{ref-en}}
* [http://en.iran.ir/ Iranan Islamižen Tazovaldkundan portal (''en.iran.ir'').] {{ref-fa}}
{{Commons|Iran}}

{{Azii}}

[[Kategorii:Iran| ]]
