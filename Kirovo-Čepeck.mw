{{Eländpunkt
 | Nimi = Kirovo-Čepeck<br />Кирово-Чепецк
 | Lidnanznam = Coat of Arms of Kirovo-Chepetsk (2004).png
 | Flag = Flag of Kirovo-Chepetsk (Kirov oblast).png
 | Lidnanznam text = Kirovo-Čepeckan lidnanznam
 | Flag text = Kirovo-Čepeckan flag
 | Valdkund = Venäma
 | Eläjiden lugu = 72,071
 | Voz' = 2018
 | Pind = 53.36
 | Fail = Lenin srtreet (Kirovo-Chepetsk, 8 mkr).jpg
 | Pämez' = Jelena Savina<br />(reduku 2016—)
 | Telefonkod = +7-83361-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
[[Fail:Osm-railway-karintorf-center-z15-mapnik.png|thumb|left|250px|Lidnan kart kaidraižuiženke Karintorfan raudtenke (2011)]]
'''Kirovo-Čepeck''' ({{lang-ru|Ки́рово-Чепе́цк}}) om [[Venäma]]n lidn da lidnümbrik [[Kirovan agj]]an keskuzpalas. Se om [[Kirov]]an suvipäivnouzmaine ezilidn da aglomeracijan pala, agjan kahtenz' lidn eläjiden lugun mödhe, [[Kirovo-Čepeckan rajon]]an administrativižeks keskuseks mugažo (vspäi 1960), ei mülü rajonha.

== Istorii ==
Ezmäižed venälaižiden eländpunktad mainitasoiš 15. voz'sadaspäi. Ust'-Čepeckoje-žilo mainitase 18. voz'sadaspäi, nimitihe jogen mödhe. Virifabrik radaškanzi siš-žo, Ust'-Čepc-žilos ({{lang-ru|село Усть-Чепца}}) vl 1873.

Nügüdläižen eländpunktan aluz om pandud vl 1935 sauvomha da holitamha Kirovan lämuzelektrostancijad [[turbaz|turbhan]] sijaližel löudmižsijal. Vl 1938 himižen tegimen sauvomine zavodihe, nügüd' kaikiš suremb edheotand. Vl 1941 11-kilometrine raudtesarak ''Čepeckai''-lopstancijanke ({{lang-ru|Чепецкая}}) tuli lidnha «Kirov — [[Perm']]»-raudtespäi, stancii radab vaiše vemha jüguid. Kirovo-Čepeckii-radnikžilo sai oficiališt statusad vn 1942 keväz'kus. Radnikžilo sai lidnan statusad vl 1955 nügüdläiženke nimitusenke, Ust'-Čepc-žilo da lähižed küläd oliba mülütadud lidnha sil-žo aigal. Lidn ühtni [[Nevondkundaline Ühtištuz|NSTÜ:n]] atombomban projektha, i tegimištzonan pala (läz 0,7 km²) om alištunu radioaktivižele redustoitandale. Vspäi 1990 Karintorf-žilo om lidnan palaks, vl 1993 ühtištuihe lidnanke völ kümne eländpunktad (küläd).

Kirovo-Čepeck šingotase himižel tegimištol (polimerad, mineraližed heretused, agrohimikatad, kodihimii), mašinansauvomižel (kommutacine mašiništ aviacijan täht, pressmašiništ, elektrolämbitimed, kolonnad himižtegimiden täht, tegesed [[ftoroplast]]aspäi i himižikš seižujiš materialoišpäi), sauvondmaterialiden pästandal (savič, lämuzizoläcii, iknad), sömtegimištol, mugažo meblin (5), kengiden da sobiden omblendan (6) i medicinižprotezoiden (1) edheotandad ratas lidnas.

== Geografijan andmused ==
Lidn sijadase [[Vätk (jogi)|Vätk-]] i Čepc-jogiden huril randoil, Čepcan lanktendanno Vätkha huralpäi, 140 m ü.m.t. keskmäižel korktusel. Matkad agjan [[Kirov]]-pälidnan röunhasai om 15 km päivlaskmha orhal, keskushesai om 23 km päivlaskmha-lodeheze orhal, 40 km avtotedme vai 42 km raudtedme, se-žo om lähembaine lidn.

Kirovo-Čepeck om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 80 921 ristitud. Kaikiš suremb ristitišt oli 95..100 tuhad eläjid vll 1989−1994 (100 tuh. rist. vl 1994). [[Ortodoksine hristanuskond|Ortodoksižen hristanuskondan]] nell' jumalanpertid i ph. Mikulai-čudonsädajan naižjumalankodi (vspäi 2004) oma olmas lidnas.<ref>[http://sobory.ru/geo/locat/2511 Kirovo-Čepeck-lidnan pühäpertid ''sobory.ru''-saital.] {{ref-ru}}</ref>

Rahvahad (2002): [[venälaižed]] — 94,7%, [[totarlaižed]] — 1,6%, [[udmurtalaižed]] — 1,2%, toižed rahvahad — 2,5%.

Professionaližen opendusen aluzkund om Vätkan avtotegimištoline kolledž.<ref>[http://vapk.info/ Vätkan avtotegimištoližen kolledžan sait (''vapk.info'').] {{ref-ru}}</ref>

== Galerei ==
<gallery mode="packed" heights="125px">
The building of city administration (Kirovo-Cheprtsk).jpg|Lidnan i rajonan ohjandusen sauvuz (2014)
All Saints Cathedral of Kirovo-Chetetsk 1.jpg|Venäman Kaikiden Pühämehiden jumalanpert' (ortodoksine hristanuskond), vn 2013 nägu
Mineral fertilizer plant (Kirovo-Chepetsk).jpg|Mineraližiden heretusiden tegim (2006)
School 12 (Kirovo-Chepetsk).jpg|Keskškol nomer 12 (2014)
Karintorf railway TU4-2286 20111127 0399cnvt vernisaz.jpg|Taholine passažirine jonuz lidnas sen Karintorf-rajonaspäi vl 2011
</gallery>

== Homaičendad ==
<references />

== Irdkosketused ==
* [http://www.k4gorod.ru/ Lidnümbrikon oficialine sait (''k4gorod.ru'').] {{ref-ru}}
* [http://chepetsk.ru/ Lidnan informacine portal (''chepetsk.ru'').] {{ref-ru}}
{{Commons|Category:Kirovo-Chepetsk}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Kirovan agjan lidnümbrikod]]
[[Kategorii:Kirovo-Čepeckan rajon|*]]
