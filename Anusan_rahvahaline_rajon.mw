{{Rajon
| Nimi          = Anusan rahvahaline rajon<br />Олонецкий национальный район <small>(ven.)</small><br />Anuksen kanzalline piiri <small>(livv.)</small><br />Aunuksen kansallinen piiri <small>(suom.)</small>
| Znam          = Coat of arms of Olonetcky rayon.png
| Flag          = Flag of Olonetsky rayon.png
| Znam text     = Anusan rahvahaližen rajonan znam
| Flag text     = Anusan rahvahaližen rajonan flag
| Valdkund      = Venäma
| Pälidn        = Anus (lidn)
| Eläjiden lugu = 21,071
| Year          = 2016
| Pind          = 3,988
| Map           = Location Of Olonetsky District (Karelia).svg
| Map width     = 
}}
'''Anusan (Olonecan) rahvahaline rajon''' ([[venäkel'|venäkelel]]: ''Олонецкий национальный район'', {{lang-olo|Anuksen kanzalline piiri}}, {{lang-fi|Aunuksen kansallinen piiri}}) om [[Venäma|Venälaižen Federacijan]] municipaline ühtnik [[Karjalan Tazovaldkund]]an suves.

Administrativine keskuz om [[Anus (lidn)|Anus-lidn]].

== Istorii ==
Rajon om sätud vl 1927, elokun 29. päivän [[VCIK|VCIK:an]] käskön mödhe. Vspäi 1930 enččen Vidlican rajonan territorii mülüb Olonecan rajonha.

Vozil 1941−1944 Suomenman sodaväged oliba rajonas.

Vspäi 2004 rajonan oficialine nimituz om «rahvahaline»-sananke.

== Geografijan andmused ==
Olonecan rahvahaline rajon om Karjalan Tazovaldkundan suvine taho. Pind — 3 988 nellikkilometrad (14nz' sija tazovaldkundas 18späi). [[Mec]]ad da [[so]]d ottas territorijan ühesa kümnendest. Kavag'mecad oma enambuses (78%), sidä kesken [[pedai|pedajikod]] oma levitadud (53%).

Om röunoid 4 Venäman rajonanke:
* päivnouzmas [[Leningradan agj]]an [[Kos'kenaluižen rajon]]anke;
* suvipäivnouzmas [[Leningradan agj]]an [[Pöudon rajon]]anke.
* lodehes [[Karjalan Tazovaldkund]]an [[Pit'krandan rajon]]anke;
* pohjoižes da pohjoižpäivnouzmas [[Karjalan Tazovaldkund]]an [[Präžan rahvahaline rajon|Präžan rahvahaliženke rajonanke]].
[[Ladog]] lainištab rajonan suvipäivlaskmaižid randoid läz 120 km pitte.

Reljef om tazo tobjimalaz, om ülüzid pohjoižes i päivnouzmas. Kaikiš korktemb čokkoim om Raudasine-mägi ({{lang-ru|Железная}}) 97 m kortte valdmeren pindan päl. Joged mülüdas [[Ladog]]an da [[Atlantine valdmeri|Atlantižen valdmeren]] basseinha. Kaik om 11 joged i 49 järved rajonas.

Klimat om [[ven vö|ven]] pehmed. Vilukun keskmäine lämuz om −9,9 C°, heinkun kesklämuz om +16,5 C°. Paneb sadegid 584 mm vodes.

Londuseližed varad oma [[turbaz]], sauvondmaterialad ([[savi|saved]], [[lete|letked]], [[gravii]]), mineraline muju (mars-umbr), [[mec]], [[kala]], [[vezi|reskvezi]].

Vspäi 2005 rajonan territorii jagase 10 municipaližeks ühtnikaks: 1 lidnankund da 9 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 27 034 ristitud, vl 2010 — 23 124 ristitud.

Kaik om 65 eländpunktad rajonas (vl 2005), sidä kesken üks' lidn, 8 külänvuittušt žilod da 56 küläd.

Toižed sured eländpunktad oma [[Il'jinskii]]-žilo (2,8 tuh. rist. vl 2013), [[Vidlic]]-külä (1,6 tuh. rist. vl 2013) da [[Tuks]]-külä (1,1 tuh. rist. vl 2015).

== Homaičendad ==
<references />

== Irdkosketused ==
* [http://www.olon-rayon.ru/ Anusan rahvahaližen rajonan oficialine sait (''olon-rayon.ru'').] (venäkelel)
* [http://gov.karelia.ru/gov/Regions/olonets_info.html Anusan rahvahaline rajon Karjalan Tazovaldkundan oficialižel ''gov.karelia.ru''-saital.] (venäkelel)

{{Karjalan Tazovaldkundan rajonad}}

[[Kategorii:Anusan rahvahaline rajon| ]]
