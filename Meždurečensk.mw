{{Eländpunkt
 | Nimi = Meždurečensk<br />Междуреченск
 | Lidnanznam = Coat of Arms of Mezhdurechensk (Kemerovo oblast).png
 | Flag = Flag of Mezhdurechensk (Kemerovo oblast).png
 | Lidnanznam text = Meždurečenskan lidnanznam
 | Flag text = Meždurečenskan flag
 | Valdkund = Venäma
 | Eläjiden lugu = 96,088
 | Voz' = 2021
 | Pind = 332.56
 | Fail = Mezhdurechensk.jpg
 | Pämez' = Vladimir Černov<br />(reduku 2018—)
 | Telefonkod = +7-38475-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Meždurečensk''' ({{lang-ru|Междуреченск}}) om [[Venäma]]n lidn [[Kemerovon agj]]an suvipäivnouzmas. Se om agjan nellänz'-videnz' lidn eläjiden lugun mödhe kuti [[Leninsk Kuzneckii]]-ki, Meždurečenskan lidnümbrikon administrativine keskuz (vspäi 2005).

== Istorii ==
Eländpunktan aluz om pandud vl 1946 kuti ''Ol'žeras-žilo'' (nimitihe jogen mödhe) samha [[kivihil'|kivihil't]]. Kätihe žilod da saudud türmatud mehil eländpunktad lidnaks vn 1955 23. päiväl kezakud, nimitihe nügüdläižikš geografižen sijadusen mödhe kahten jogen keskes ({{lang-ru|между реками}}).

Meždurečensk šingotase kivihilen samižel (viž kaivut, sidä kesken järed «Raspadskai», i viž kar'jerad) i videl küllästamižfabrikal, [[kuld]]an samižel, kohenduzmehanižel Tomusinskii-tegimel i sömtegimištol (leibänkombinat, oludtegim i jomižed, mineraline vezi), mugažo [[suksed|mägisuksiden]] turizmal.

== Geografijan andmused ==
Lidn om 25 km pitte, sijadase pidust' [[Tom' (Obin ližajogi)|Tomin]] oiktad randad tobjimalaz i sen oiktan Us-ližajogen ({{lang-ru|Уса́}}) hural randal tobjimalaz, 240 m ü.m.t. keskmäižel korktusel, om ümbärtud mägirajonil. Matkad [[Kemerovo]]hosai om 225 km lodeheze orhal, 300 km avtol vai raudtedme. Meždurečensk mülüb [[Novokuzneck]]an lidnaglomeracijha (1,15 mln rist. vl 2010). Lähembaine lidn om [[Miski]] 15 km päivlaskmha.

Üks'toštkümne pen't žilod mülüdas lidnümbrikho Meždurečenskan ližaks, alištudas koumele territorialižele ohjandusele. Lidnümbrikon pind — 7322,9 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 101 678 ristitud, lidnümbrikon — 103 946 ristitud. Kaikiš suremb lidnan ristitišt oli 108 tuh. eläjid vll 1991−1993. Vl 2018 kaik 99 025 ristitud elihe lidnümbrikos.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/14868 Meždurečenskan pühäpertid ''sobory.ru''-saital.] {{ref-ru}}</ref> da kaks' časounäd oma olmas lidnas.

Meždurečenskan kaivudensauvondtehnikum<ref>[http://мгст.рф/ Meždurečenskan kaivudensauvondtehnikuman sait (''мгст.рф'').] {{ref-ru}}</ref> om professionaližen opendusen aluzkundaks.

Edeline lidnümbrikon pämez' om Sergei Kislicin (keväz'ku 2015 — sügüz'ku 2018).

== Galerei ==
<gallery mode="packed" heights="125px">
Мемориал шахтёрской славы (Междуреченск).jpg|Kaivajiden hoštusen memorial (2010)
Часовня (08.2011) - panoramio.jpg|Ortodoksižen hristanuskondan časoun' lidnümbrikos, vn 2011 nägu
|
|
Шахта Распадская.jpg|Raspadskai-kaivuden tulend vl 1984
|
|
|
Междуреченск 2.jpg|L-serijan puruvedim-muštnik
|
</gallery>

== Homaičendad ==
<references />

== Irdkosketused ==
* [http://sndmo.ru/ Lidnümbrikon Rahvahan Ezitajiden Nevondkundan oficialine sait (''sndmo.ru'').] {{ref-ru}}
* [http://www.mrech.ru/ Lidnümbrikon Administracijan oficialine sait (''mrech.ru'').] {{ref-ru}}
{{Commons|Category:Mezhdurechensk, Kemerovo Oblast}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kemerovon agjan lidnümbrikod]]
