{{1000}}{{A10000}}
{{Personalii
| изображение = Latin Poet Ovid.jpg
| описание изображения = Ovidii — pirdajan portretine fantazii
}}
'''Ovidii''', täuz' oficialine nimi '''Publii Ovidii Nazon''' ({{lang-la|Publius Ovidius Nasō}}; sünd. 20. keväz'ku 43 EME, [[Sul'mon|Sul'mo]], [[Riman tazovaldkund]] — kol. 17. vai 18. voz' meiden erad, [[Tomi|Tomis]], [[Rimalaine imperii]], om mahapandud sen ümbrištos, nüg. [[Konstanc]], [[Romanii]]), oli [[Amuine Rim|Amuižen Riman]] runokirjutai. Sädi runoid latinan kelel.

== Biografii da sädused ==
Tuleban aigan runokirjutai oli sündnu mägiheimho, raccastajiden seižushe. Tat oli elokaz i andoi hüväd opendust poigile. Ovidii radoi valdkundmehen i läbiti severzid-se alaradnikusid, no taci radnikoičendad [[runoišt]]ho näht. Oli nainu koume kerdad, vaiše koumanz' naimiželo oli ozakaz, oti našt tütrindamanke. Ei olend ičeze lapsid.

Tetas Ovidijad «Kändandad»- ({{lang-la|Metamorphoses}}) i «Armastusen tedo»- ({{lang-la|Ars amatoria}}) poemiden sädajaks, mugažo tegi «Armastuzelegijad»- i «Opalaššed elegijad»-runokogodusid. Vl 8 meiden erad oigetihe runokirjutajad küksushe Rimaspäi Mustmeren päivlaskmaižhe randištho, sigä hän vedi elon jäl'gmäižid vozid. Ovidijan runod ei olend sättujad [[Avgust (imperator)|Avgust-imperatoran]] politikale kanzas i naimiželos, i propagandiruidud runokirjutajal armastusen idealad kändihe küksusen päižeks süks. Ovidii kirjuti, miše oli valdkundmehen ogeruden statjaližen tundištajan. Erased mainitadud amuižrimalaižil tegijoil sädused eile kaičenus, ozutesikš «Medeja»-tragedii kadoi, mugažo panegirik Avgustale götan kelel, i vaiše ezmäižed kuz' kud jäiba «Fasti»-kalendarišpäi. Ovidijan sädused valatoitiba Evropan literaturad lujas.

== Mušt ==
[[Merkurii (planet)|Merkurijan]] krater i lidnanvuitte [[Ovidiopol']]-žilo Ukrainan Odessan agjas oma nimitadud runokirjutajan oiktastuseks. Vl 2017 [[Rim]]-lidnan nevondkund Virdžinia Radži-pämehenke tühjiti oficialižešti Avgust-imperatoran käsköd Ovidii-runokirjutajan küksendas hänen surman kaks'tuhaižele voz'päiväle.

== Levitadud frazad Ovidijan sädusišpäi ==
* ''Casta est quam nemo rogavit'' — Se naine om puhtazmel'ne, kudambad niken ei pakiči
* ''Fas est et ab hoste doceri'' — Opetas pidab kaiken, eskai vihankandajal

== Homaičendad ==
<references />

== Irdkosketused ==
* [http://en.wikisource.org/wiki/Author:Ovid Ovidijan sädused Vikiaitas.]

[[Kategorii:Amuižen Riman runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Abruccoho]]
[[Kategorii:Kolnuded Konstancas]]
