{{Eländpunkt
 | Nimi = Bor<br/>Бор
 | Lidnanznam = Coat of arms of Bor (Nizhny Novgorod Oblast).svg
 | Flag =
 | Lidnanznam text = Boran lidnanznam
 | Flag text =
 | Valdkund = Venäma
 | Eläjiden lugu = 76,732
 | Voz' = 2021
 | Pind = 147
 | Fail = Nizhny-Novgorod-Bor-seen-from-Sennaya-Sq-C0277.jpg
 | Pämez' = Aleksei Borovskii<br/>(reduku 2020—)
 | Telefonkod = +7-83159-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
{{Znamoičendad|Bor}}
'''Bor''' ({{lang-ru|Бор}}) om [[Venäma]]n lidn [[Alalidnan agj]]an keskuzpalas. Se om agjan videnz' lidn eläjiden lugun mödhe, [[Alauz'lidn]]an pohjoižpäivnouzmaine ezilidn [[Volg]]an vastrandal, [[Boran lidnümbrik]]on (edel 2010. vot — rajonan) administrativine keskuz da pala.

== Istorii ==
Eländpunkt mainitaškanzihe 14. voz'sadaspäi kuti kätud Bor-žiloks Nikol'sko-Borovskai slabadut ({{lang-ru|Никольско-Боровская слободка}}) volgantagaižen torguindten zavodindanno [[Venä]]späi. Nimitihe kavag'mecoiden venäkel'žen nimitusen mödhe. Žilon eläjad abutiba ühtenzoitta Alauz'lidnad Volgan vastrandanke. Bor oli ümbärtud käziradajiden slabadoil. Vl 1887 žilon ristitišt oli enamba 1400 eläjid, tehtihe jarmankoid kaks' kerdad vodes.

Vl 1927 «Alauz'lidn — [[Kotel'nič]]»-raudtekeskust radaškanzi, vl 1934 — stökoltegim. Bor-radnikžilo sai lidnan statusad vn 1938 27. päiväl kül'mkud. Vll 2004−2005 mülütihe lidnha lähižid lidnanvuiččid žiloid. Planiruidas tehta lidnad Alauz'lidnan palaks vodele 2030.

Bor šingotase järedal [[stökol]]tegimel (sidä kesken tripleks, stökolastjad, kovitadud stökol), torvtegimel, laivansauvomižen tegimel (abuastjad, portoiden i laivoiden tehnik), [[hob (material)|hoban]] fabrikal, sömtegimištol (leibtegesed i sömkoncentratad), silikatsavičun tegimel, akkumulätoriden, plastiktüpiden i PVB-kerthen (äišoiduižen stöklan tehmižen täht) edheotandoil, mugažo Alauz'lidnan «magaduzsijaks», radnikoiden nelländez radab siš.

== Geografijan andmused ==
Lidn sijadase ümbrikon päivlaskmaiženno röunanno, [[Volg]]an hural randal, 75 m ü.m.t. keskmäižel korktusel. Vezlom-jogi ({{lang-ru|Везлома}}) jokseb lidnan lodehes i lankteb Volgha Boran päivlaskmaižen röunan taga. Matkad [[Alauz'lidn]]an röunhasai om 1 km suvipäivlaskmha orhal, 6 km avtotedme vai raudtedme. Toine lähembaine lidn om [[Kstovo]] 15 km suvhe orhal, 50 km avtotedme vai raudtedme.

Koume sildad ühtenzoittas Alauz'lidnanke Volgas päliči: raudtesild vspäi 1935, avto- da raudtetransportine ühtenzoittud sild vspäi 1965, toine avtosild 50 metrad mödvedhe om avaitud vn 2017 elokuspäi. Mugažo ehtatimed ratas i funikulör om saudud passažoroiden täht (vspäi 2012). Koume raudtestancijad oma olmas lidnas: Mohovije gori ({{lang-ru|Моховые горы}}, «Samalmäged») — lopuline ezilidnelektrojonusiden täht, radab vspäi 1929 Boran keskuses; Tolokoncevo-sol'mstancii lodehes i Stekolzavodec-jügustancii lidnan suvipäivnouzmas. Nell' passažirplatformad (Alauz'lidnannoks): Sportivnai, Sodalidnut ({{lang-ru|Военный городок}}), Neklüdovo, Tolokoncevo. «Alauz'lidn — [[Kirov]]»-mante läbitab lidnan lodeht.

Lidn om administrativiž-territorialižen ohjastusen (edel 2010. vot — lidnankundan) üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 78 058 ristitud, lidnümbrikon kaks' koumandest. Kaikiš suremb lidnan ristitišt om 76..78 tuhad eläjid vspäi 2005, eländpunktoiden ühtenzoitusen jäl'ghe (78 500 rist. vl 2005).

Rahvahad (2010): [[venälaižed]] — 95,7%, toižed rahvahad — 4,3%.

[[Ortodoksine hristanuskond|Ortodoksižen hristanuskondan]] kahesa jumalanpertid i časoun'<ref>[https://sobory.ru/geo/locat/6552 Boran pühäpertid ''sobory.ru''-saital.] {{ref-ru}}</ref> oma olmas lidnas, sidä kesken [[vanhuskolaižed|vanhuskolaižiden]] jumalanpert'. [[Protestantizm]]an severz'-se sebroid oma registriruidud. [[Islam]]an kaks' mečetid oma avaitud.

Professionaližen opendusen aluzkundad oma Boran gubernine kolledž<ref>[http://www.bgkbor.ru/ Boran gubernižen kolledžan sait (''bgkbor.ru'').] {{ref-ru}}</ref>, Alalidnan agjan kul'turkolledž<ref>[http://nokk-33.ru/ Alalidnan agjan kul'turkolledžan sait (''nokk-33.ru'').] {{ref-ru}}</ref>, mugažo Alalidnan valdkundaližen universitetan Lobačevskii nimed Boran filial radab lidnas.

== Galerei ==
<gallery mode="packed" heights="125px">
Bor. District & Town Hall.jpg|Lidnümbrikon tobmuden sauvuz (2012)
View of Bor from NN 08-2016 img2.jpg|Hengeližen vauktustusen «ph. Sergijan slabad»-keskuz, vn 2016 nägu (ortodoksine hristanuskond)
View of Bor from NN 08-2016 img1.jpg|Boran stökoltegim vl 2016
Bor. Town Palace of Culture.jpg|Kul'turkeskuz (2012)
Станция Моховые горы (Бор).jpg|Mohovije gori-päraudtestancijan sauvuz vl 2017
</gallery>

== Homaičendad ==
<references />

== Irdkosketused ==
* [http://www.borcity.ru/ Lidnümbrikon tobmuden sait (''borcity.ru'').] {{ref-ru}}
{{Commons|Category:Bor (Nizhny Novgorod Oblast)}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Boran lidnümbrik|*]]
