{{Valdkund
| Nimi = Gvinei-Bisaun Tazovaldkund<br />República da Guiné-Bissau
| Valdkundznam = Emblem of Guinea-Bissau.svg
| Flag = Flag of Guinea-Bissau.svg
| Valdkundznam text = Gvinei-Bisaun valdkundznam
| Flag text = Gvinei-Bisaun flag
| Pälidn = Bisau
| Eläjiden lugu = 1,514,451<ref>[http://www.stat-guinebissau.com/ Gvinei-Bisaun ristitišt. — Gvinei-Bisaun Statistikan Nacionaline institut (Stat-guinebissau.com).] {{ref-pt}}</ref>
| Voz' = 2014
| Pind = 36,125<ref>[https://www.cia.gov/library/publications/the-world-factbook/geos/pu.html Gvinei-Bisaun pind. — Mail'man faktoiden kirj (Cia.gov).] {{ref-en}}</ref>
| Kart = LocationGuineaBissau.svg
| Kel' = [[portugalijan kel'|portugalijan]]
| Valdkundan pämez' = [[Vaz Žoze Mario|Žoze Mario Vaz]]
| Päministr = [[Korreia Karlos|Karlos Korreia]]
| Religii = [[islam]], [[paganuz]], [[hristanuskond]]
| Valüt = [[KFA:n frank]] (XOF)
| Internet-domen = [[.gw]]
| Telefonkod = +245
| Aigvö = [[UTC]]+0
}}
'''Gvinei-Bisau''', täuz' oficialine nimi — '''Gvinei-Bisaun Tazovaldkund''' ([[portugalijan kel'|port.]]: ''República da Guiné-Bissau''), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] randal. Sen pälidn da kaikiš suremb lidn om [[Bisau]].

== Istorii ==
Vl 1471-75 portugalijalaižed [[Kabo Verde]]späi zavodihe otta kävutamižhe nügüdläižen valdkundan territorijad, mödes aborigenoid [[Brazilii|Brazilijha]] orjikš. Vozil 1879-1973 valdkundan nimi oli '''Portugaline Gvinei'''. Vhesai 1886 nügüdläižen [[Gvinei|Gvinejan]] territorii mugažo mülüi sigä, no sid' mäni [[Francii|Francijan]] tobmuden alle.

Vl 1973 sügüz'kun 24. päiväl Gvinei-Bisau tedoti ičeze ripmatomudes [[Portugalii|Portugalijaspäi]].

Voziš 1998-1999 valdkundas oli Rahvahanikoiden soda. Valdkundan istorijas oli koume sodakukerdust (vl 2003, 2011, 2012).

Jäl'gmaine Konstitucii<ref>[http://www.constitutionnet.org/files/Guinea-Bissau%20Constitution.pdf Gvinei-Bisaun Konstitucii. — Constitutionnet.org.] {{ref-en}}</ref> om hüvästadud kaiken rahvahan referendumal vl 1984 (vn 1991 vajehtusidenke).

== Geografijan andmused ==
[[Fail:Guinea-Bissau Topography.png|thumb|left|250px|Gvinei-Bisaun topografine kart.]]
Gvinei-Bisaul om mavaldkundröunoid [[Senegal]]anke pohjoižes (röunan piduz — 338 km, se om oiged linii päivnouzmaspäi päivlaskmha) da [[Gvinei|Gvinejanke]] suvipäivnouzmas (386 km). Ühthine röunoiden piduz madme — 724 km. [[Atlantine valdmeri|Atlantižen]] valdmererandan piduz om 350 km.

Tahoidme sodunu lapak mererandaline alangišt otab valdkundan pindan tobjan palan. Veden pind otab 12% man territorijad. Aigan mändes täuz'vezižed joged ([[Žeb]], [[Kašeu]], [[Korubal]], [[Balan]]) oma čapelnu valdmeren randanpirdad. Kaikiš korktemb čokkoim om nimetoi taho [[Futa Džalon]]-platol valdkundan pohjoižpäivnouzmpoles, 300 m valdmeren pindan päl.

Klimat om [[subekvatorialine vö|subekvatorialine]] mussonine, sadegid paneb tobjimalaz kezal. Voden kesklämuz om +26°C, läz vajehtusita kuidme. Valdmererandal paneb 3000 mm sadegid, a päivnouzmal — 1200 mm (sigä oleskeleb letetorokoid-ki).

Londuseližiden pävaroiden keskes om [[kivivoi]]d da [[londuseline gaz|londuselišt gazad]] (šel'fas), [[alüminii|boksitoid]], [[fosfor|fosfatoid]], [[mecoid]], [[granit]]ad. Niišpäi vaiše mec om ottud radho.

== Politine sistem ==
[[Fail:Bissau3.jpg|thumb|right|200px|Kolinas de Boe (''Colinas de Boé'')-pert'kulu om parlamentan sauvuz [[Bisau]]s.]]
Ohjandusen form om unitarine konstitucine [[prezidentiž-parlamentine tazovaldkund|segoitadud]] tazovaldkund. Valdkundan pämez' om prezident, kaik rahvaz valičeb händast 5 vodeks. Prezidentan ohjandamižen strokuiden lugu ei ole röunatud, no vspäi 1974 valdkundas ei olend ni üht prezidentad, ken ištuiži ičeze ezmäižen vižvoččen strokun lophusai kogonaz.

Parlament om üks'kodine Nacionaline Rahvahaline Suim ([[portugalijan kel'|port.]] ''Assembleia Nacional Popular da Guiné-Bissau''), kaik rahvaz valičeb sen 100 ühtnijoid nelläks vodeks.

Ülembaine Käskuzkund (port. ''Supremo Tribunal da Justiça'') om käskuzkundaližen tobmuden pä.

Gvinei-Bisaun parlamentan da prezidentan valičendad oliba vl 2014 sulakun 13. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gvinei-Bisaun administrativiž-territorialine jagand]].''

Gvinei-Bisau jagadas ühesha regionha ([[portugalijan kel'|port.]] üks'lugu ''regiao''), üks' niišpäi om pälidn (kaikiš suremb region ristitišton lugun mödhe), i völ üks’ sijadase [[Bižagoš]]-sarištol (kaikiš penemb region ristitišton lugun mödhe).

== Eläjad ==
Gvinei-Bisaus elädas [[bisaugvinejalaižed]].

Valdkundan kaikiš suremb lidn om [[Bisau]]. Toižed sured lidnad (enamba 12 tuh. ristitud vl 2005, surembaspäi penembha) oma [[Bafat]], [[Gabu]] da [[Bisor]].

== Ižanduz ==
Vl 2012 Gvinei-Bisaun eksportan päpaloin oli arahis da [[pähkim|pähkmed]] (kokospal'man, Brazilijan da kešjupähkmed) (93%); toižed eksportiruidud tavarad — [[kuld]], [[pu (material)|pumaterialad]], [[kala]], [[puvill]], [[ris]].

== Homaičendad ==
<references />

== Irdkosketused ==
* [http://www.anpguinebissau.org/ Gvinei-Bisaun parlamentan informacine sait.] {{ref-pt}}
* [http://www.guinebissaurepublic.com/ Gvinei-Bisaun Tazovaldkundan ohjastusen informacine sait.] {{ref-en}}

{{Commons|Guinea-Bissau}}
{{Afrik}}

[[Kategorii:Gvinei-Bisau| ]]
