{{Eländpunkt
 | Nimi = Zarečnii<br/>Заречный
 | Lidnanznam = Coat of Arms of Zarechny (Sverdlovsk oblast).png
 | Flag = Flag of Zarechny (Sverdlovsk oblast).png
 | Lidnanznam text = Zarečnijan lidnanznam (Sverdlovskan agj)
 | Flag text = Zarečnijan flag (Sverdlovskan agj)
 | Valdkund = Venäma
 | Eläjiden lugu = 27,595
 | Voz' = 2018
 | Pind = 30
 | Fail = Zaretsjny tachov building.jpg
 | Pämez' = Andrei Zaharcev<br />(tal'vku 2016—)
 | Telefonkod = +7-34377-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
{{Znamoičendad|Zarečnii}}
'''Zarečnii''' ({{lang-ru|Заречный}}) om [[Venäma]]n lidn [[Sverdlovskan agj]]an suves. Se om Zarečnijan lidnümbrikon administrativine keskuz da pala.

== Istorii ==
Eländpunktan aluz om pandud vn 1955 2. päiväl heinkud kuti Zarečnii-žilo sauvomha da holitamha Belojarskan [[lämuz'elektrostancii|LES:an]]. Se oli [[Komsomol]]an ühtnijoiden sauvomine. Vl 1957 vajehtihe projektad i sauvoškanzihe ezmäižen tegimištoližen [[NSTÜ|nevondkundaližen]] [[atomelektrostancii|AES:an]]. Ühtenz' energoblok om pästtud töhö vl 1964, kahtenz' — vl 1967, koumanz' — vodel 1980, nellänz' om rados vspäi 2016. Vl 1992 lidnanvuitte žilo sai lidnan statusad.

Zarečnii šingotase Belojarskan AES:al (energii, izotopad) i sauvondmaterialiden tehmižel (polipropilentorved, rosttumatoi metalline vanutez), mugažo meblin i oluden edheotandad ratas.

== Geografijan andmused ==
Lidn sijadase [[Pišm]]-jogen ([[Tur (jogi)|Tur-jogen]] oiged ližajogi) Belojarskan vezivaradimen päivnouzmaižel hural randal (om täuttud vodele 1963, 38 km²), 240 m ü.m.t. keskmäižel korktusel. Lidnan raudte om vaiše juguiden täht, lähembaine ''Muranitnii''-raudtestancii, 5. km i 11. km-seižutezplatformad oma 2 kilometras päivnouzmha lidnaspäi. Matkad [[Jekaterinburg]]an röunhasai om 30 km päivlaskmha orhal vai 41 km avtotedme, keskushesai — 43 km orhal vai 54 km avtol. Lähembaižed lidnad oma [[Asbest (lidn)|Asbest]] 34 km pohjoižhe orhal vai avtol, i [[Aramil']] Kol'covo-lendimportanke 29 km päivlaskmha orhal vai 44 km avtotedme.

Mezenskoje-žilo (vspäi 1612, 1457 rist. vl 2010) da koume pen't küläd mülüdas lidnümbrikho Zarečniijan ližaks. Lidnümbrikon pind — 299,3 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 26 820 ristitud, lidnümbrikon — 29 765 ristitud. Kaikiš suremb lidnan ristitišt oli 29 800 eläjad vll 1998−2000. Kaik 31 207 ristitud elihe lidnümbrikos vl 2017. [[Ortodoksine hristanuskond|Ortodoksižen hristanuskondan]] kaks' jumalanpertid i protestantizman ([[vižkümnenden päivän jumalankodikund|vižkümnenden päivän uskojiden]]) «Päzutand»-pühäpert' oma saudud lidnas.

Rahvahad (ozutadud rahvahudenke vl 2010): [[venälaižed]] — 93,9%, [[totarlaižed]] — 1,7%, [[ukrainalaižed]] — 1,4%, toižed rahvahad — 3,0%.

Uralan tehnologine kolledž<ref>[http://www.urtk-mephi.ru/ Uralan tehnologižen kolledžan sait (''urtk-mephi.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references/>

== Irdkosketused ==
* [http://gorod-zarechny.ru/ Lidnümbrikon tobmuden aluzkundoiden oficialine sait (''gorod-zarechny.ru'').] {{ref-ru}}
{{Commons|Category:Zarechny, Sverdlovsk Oblast}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
