[[Fail:Ecuador cajas national park.jpg|thumb|right|250px|Rahvahaline «El' Kahas»-puišt]]
'''El' Kahas''' ({{lang-es|El Cajas}}) vai '''Rahvahaline «El' Kahas»-puišt''' ({{lang-es|Parque Nacional El Cajas}}, [[kečuan kel'|kečuaks]]: ''Cajas mama llaqta parki'') om londuseline puišt [[Ekvador]]an suvižes [[Asuai]]-provincijas. Se om avaitud [[1996]]-nden vodel [[5. kül'mku|kül'mkun 5. päiväl]].

Pind om 288 km² (läz 28 800 [[gektar|ga]]).

Rahvahaline puišt levitase [[Andad|korktoiden mägiden]] rajonas, 3100..4450 m ü.m.t., läz 30 km päivlaskmha [[Kuenk]]-lidnaspäi. Tünen i Atlantižen valdmeriden vezijagandan kaikiš päivlaskmaižemb tarh mülüb puištho. Läz 270 järved oma puišton territorijal, niiden keskes znamasine om Lusp-järv (''Luspa'') 78 ga pitte i 68 m süvütte. Kahas-puišt varatoitab jondvedel Kuenkan rajonad, koume videndest tarbhaižusespäi. Jäžomad oma äjiden järviden purtkeks. Tomebamb-, Janunkai- i Paute-joged mülüdas [[Amazonas]]an basseinha, Balao- i Kanjar-jogiden veded jokstas [[Tün' valdmeri|Tün'he valdmerhe]].

Mante om saudud Tres-Kruses-ülämänegedme (4167 m). Kazmusišt om korktoiden mägiden nepsad ''paramo''-nitud. Puišt om koditaho imetaiživatoiden 44 erikon täht, sidä kesken ''[[Chibchanomys orcesi]]''- i ''[[Caenolestes tatei]]''-erikod oma Kahasan endemikad. Niiden ližaks lidnuiden 157 erikod i reptilijoiden 17 erikod elädas täs.

== Homaičendad ==
<references />

{{Commons|Category:El Cajas}}

{{stub}}
[[Kategorii:Ekvadoran geografii]]
[[Kategorii:Puištod]]
