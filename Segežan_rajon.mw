{{Rajon
| Nimi          = Segežan rajon<br />Сегежский район <small>(ven.)</small><br />Segežan piiri <small>(suom.)</small>
| Znam          = 
| Flag          = 
| Znam text     = 
| Flag text     = 
| Valdkund      = Venäma
| Pälidn        = Segež
| Eläjiden lugu = 37,906
| Year          = 2016
| Pind          = 10,723
| Map           = Location Of Segezhsky District (Karelia).svg
| Map width     = 
}}
'''Segežan rajon''' ({{lang-ru|Сегежский район}}, {{lang-fi|Segežan piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Segež]]-lidn. Rajonan ristitišton viž seičemendest eläb siš.

== Istorii ==
Rajonan aluz om pandud vl 1927 Karjalha, elokun 27. päivän [[VCIK|VCIK:an]] käskön mödhe. Panihe [[Nadvojicad|Nadvojicid]] (Vožmosalm, suom. ''Vojatšu'') sen keskuseks (20 km pohjoižhe Segežaspäi), vspäi 1929 — [[Maigub (žilo)|Maigub]]-žilo. Rajonad likvidiruihe vl 1930 sulakun 20. päiväl.

[[Sur' Tatanman soda|Suren Tatanman sodan]] aigan [[Vigjärv]] oli röunaks NSTÜ:n i Suomenman sodavägiden keskes. Segež oli nevondkundaližen frontan eziröunas.

Vl 1945 udessündutihe Segežan rajonad [[Medvežjegorskan rajon|Medvežjegorskan]] da [[Rugjärven rajon|Rugjärven]] rajoniden paloišpäi i panihe [[Segež]]-lidnad sen keskuseks. Vozil 1991−2005 Segež-lidn oli alištunu tazovaldkundan tobmudele oikti.

== Geografijan andmused ==
Segežan rajon om Karjalan Tazovaldkundan päivnouzmaine taho. Pind — 10 723 nellikkilometrad (8nz' sija tazovaldkundas 18späi). [[Mec]] katab rajonan pol't (4 900 km²), se om kavag'mec tobjimalaz. [[So]]d ottas koumandest (3 600 km²). Saum vezid — videndez.

Om röunoid 4 Venäman rajonanke:
* suvipäivnouzmas [[Arhangel'skan agj]]an [[Onegan rajon]]anke;
* suves da suvipäivlaskmas [[Karjalan Tazovaldkund]]an [[Medvežjegorskan rajon]]anke;
* lodehes [[Karjalan Tazovaldkund]]an [[Mujezerskijan rajon]]anke;
* pohjoižes da pohjoižpäivnouzmas [[Karjalan Tazovaldkund]]an [[Belomorskan rajon]]anke.

Znamasine jogi om [[Vig (jogi)|Vig]], se om [[Vaugedmeren-Baltijanmeren vezite]]n pala vspäi 1933. Kaikiš surembad järved-vezivaradimed oma [[Vigjärv]] (suom. ''Uikujärvi'', 1143 km²) rajonan keskuses da [[Segjärv]] (suom. i karj. ''Seesjärvi'', 815 km²) rajonan suvipäivlaskmaižel röunal. Kaik om 487 järved da 9 joged rajonas<ref>[http://gov.karelia.ru/gov/Regions/segezha_inf.html Сегежский муниципальный район — краткая информация о муниципальном образовании (Segežan municipaline rajon — lühüd informacii municipaližes ühtnikas). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>.

Klimat om [[ven vö|ven]] pehmed meren klimatan pirdoidenke. Vilukun keskmäine lämuz om −12,1 C°, heinkun lämuz om +16,6 C°. Paneb sadegid 500 mm vodes.

Londuseližed varad oma [[turbaz]], metallad ([[vas'k]], [[nikel']], [[kuld]]), sauvondmaterialad ([[sauvondkivi]], [[lete|letked]], [[gravii]]), [[tal'k]]<ref>[http://home.onego.ru/~segadmin/history.htm Сегежский район — географические характеристики (Segežan rajon — geografijan andmused). — Segežan rajonan oficialine sait (''home.onego.ru/~segadmin'').] {{ref-ru}}</ref>, [[mec]], [[kala]], [[vezi|reskvezi]].

Vspäi 2005 rajonan territorii jagase 6 municipaližhe ühtnikha: 2 lidnankundad da 4 küläkundad.

== Tobmuz ==
Käskusenandai tobmuz om Rajonan Nevondkund (ven. ''Совет района'') 18 ühtnijanke. Kaik rahvaz valičeb heid videks vodeks. Valičendad sihe oliba edel strokud, vl 2012 redukun 14. päiväl (kudenz' kucund)<ref>[https://regnum.ru/news/1581706.html Новым главой Сегежского района Карелии избран начальник цеха (Cehan pämez' om valitud Karjalan Segežan rajonan udeks pämeheks). — Informacine Regnum-agentuz (''regnum.ru'').] {{ref-ru}}</ref>. [[Tükov Sergei|Sergei Tükov]] radab Rajonan Nevondkundan ezimehen da rajonan pämehen vs 2012 redukuspäi. Üks' abunik om hänele abhu. Rajonan Nevondkundan ezitajad valitas rajonan pämest i rajonan administracijan pämest ičeze valdatusiden strokun lophusai.

Vs 2011 vilukun 1. päiväspäi [[Veksler Igor'|Igor' Veksler]] om valitud i radab rajonan administracijan pämeheks kontraktan mödhe<ref>[http://home.onego.ru/~segadmin/omsu_rezerv.htm Список лиц, назначенных на должности из резерва управленческих кадров (Pandud radnikusile personiden nimikirjutez ohjastuzkadroiden varaspäi). — Segežan rajonan oficialine sait (''home.onego.ru/~segadmin'').] {{ref-ru}}</ref>. Üks' varapämez' om hänele abhu. Kuz' palakundad, 3 ohjandust, 2 laudkundad da 1 komitet alištudas rajonan administracijan pämehištole.

== Eläjad ==
Vn 2002 Venäman rahvahanlugemižen mödhe eläjiden lugu oli 15 624 ristitud (49 838 Segežanke), vl 2010 — 41 215 ristitud (11 584 Segežata).

Kaik om 36 eländpunktad rajonas (vl 2005), sidä kesken 1 lidn, 1 lidnanvuitte žilo, 15 külänvuittušt žilod, 8 raudtestancijad-eländpunktad, 7 küläd.

Toine sur' eländpunkt om lidnanvuitte [[Nadvojicad]]-žilo (7,8 tuh. rist. vl 2016).

Rahvahad (vn 2002 Venäman rahvahanlugemižen mödhe, enamba 0,4%)<ref>[http://gov.karelia.ru/gov/Regions/Info/segezha_nac.html Справка об исторических, культурных, демографических и национальных особенностях Сегежского района (Tedonandmine Segežan rajonan istorižiš, kul'turižiš, demografižiš da rahvahaližiš eriližusiš). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>: [[venälaižed]] — 81,3%, [[vaugedvenälaižed]] — 7,3%, [[karjalaižed]] — 3,4%, [[ukrainalaižed]] — 2,9%, [[suomalaižed]] — 1,1%, [[pol'šanmalaižed]] — 0,6%, toižed rahvahad — 2,3%, rahvahuden ozutandata — 1,1%.

Vl 2002 65 [[vepsläižed|vepsläšt]] eli rajonas (0,13% sen ristitištospäi).

== Ižanduz ==
Rajonan ižandusen päsarakod oma:
* mecan varhapanend;
* pumaterialan ümbriradmine;
* cellülozbumagaine tegimišt ([[Segežan CBK]], kaikiš suremb kraftbumagan pästand Evropas);
* alüminijan metallurgii ([[Nadvojicin alüminijantegim]]);
* raudte- da jogitransport;
* gidroenergetik ([[Ondan GES]], mülüb [[Vigan GES:oiden kaskad]]ha);
* torguind;
* sauvond;
* maižanduz, kalankazvatuz.

== Homaičendad ==
<references />

== Irdkosketused ==
* [http://home.onego.ru/~segadmin/ Segežan rajonan oficialine sait (''home.onego.ru/~segadmin'').] {{ref-ru}}
* [http://gov.karelia.ru/gov/Regions/segezha.html Segežan rajon Karjalan Tazovaldkundan oficialižel ''gov.karelia.ru''-saital.] {{ref-ru}}

{{Karjalan Tazovaldkundan rajonad}}

[[Kategorii:Segežan rajon| ]]
