{{1000}}
[[Fail:Nordpole.png|thumb|250px|'''1'''. Pohjoižnaba<br />'''2'''. [[Magnitine Pohjoižnaba]]<br />'''3'''. Geomagnitine Pohjoižnaba<br />'''4'''. [[Sättumatomuden naba|Sättumatomuden Pohjoižnaba]]]]
'''Pohjoižnaba''' vai '''Geografine Pohjoižnaba''' om [[Ma]]n kaikiš [[pohjoine|pohjoižemb]] čokkoim sen [[Pohjoine šurupolišk|Pohjoižes šurupoliškos]].

== Geografijan andmused ==
Pohjoižnaba sijadase [[Jävaldmeri|Jävaldmeren]] keskuzpalas, 0..3 m valdmeren tazopindal päl ([[jä]]n sanktuz vajehtub). Geografižed koordinatad oma 90°00′00″ pohjoišt [[leveduz|levedust]]. Valdmeren süvüz om 4261 metrad.

Planetan virtualine punondvärtmuz läbitab naban. [[Suvinaba]] om vastal'ne diametraližikš sille. Om vaiše suvine čuraduz Pohjoižnabaspäi. Naba ei mülü [[aigvö]]ihe. [[Polärine päiv]] da [[polärine ö]] vedadas läz pol'vot kaikutte.

Lähembaine eländpunkt om [[Alert]]-žilo [[Nunavut]]-agjas ([[Kanad]]) 817 kilometras.

== Klimat ==
Klimat om [[arktine vö|arktine]]. Tal'vel keskmäine lämuz om −40 C°, kezal 0 C°. Kaikiš korktemb fiksiruidud lämuz om +5 C°. Paneb sadegid 100..250 mm vodes. Evropad vaste jälautikod dreifuidas [[Grenland]]an randpolennoks.

== Rahvahidenkeskeine status ==
Pohjoižnaban akvatorii ei mülü nimiččehe valdkundha, se om [[Ühtenzoittud Rahvahiden Organizacii|ÜRO:n]] ''International Seabed Authority''-agentusen ohjandusen al.

== Avaidusen istorii i tedoidused ==
Naprihe sadas Pohjoižnabhasai, sikš miše 17. voz'sadal eciškanzihe lühüdad torguindted Evropaspäi [[Kitai]]ha. Anglijalaine [[Gudzon Genri|Genri Gudzon]]-merimatkadai tegi ezmäižen naprindan vl 1607, no saihe vaiše vähäižen pohjoižemb [[Špicbergen]]ad. Vn 1948 23. päiväl sulakud nevondkundaližen «[[Pohjoine-2 (ekspedicii)|Pohjoine-2]]»-ekspedicijan ühtnijad saisoiš Pohjoižnabahasai ezmäižen kerdan mail'mas, hö tegihe ištutandad lendimil.

Vn 2007 2. päiväl elokud Venäman kaks' pilotiruidud «Mir»-apparatad tedoižiba ezmäižen kerdan Pohjoižnaban mapindan biologijad da gruntad, painuz pohjanno om 430 atmosferad. Kaik kuz' ristitud oliba apparatoiš: nell' Venäman rahvahanikad, mugažo Ročinman i Avstralijan rahvahanikad üksin.

== Irdkosketused ==
* [http://www.youtube.com/watch?v=TLWYJCsVmTw Vitkotud kuvaduz Pohjoižnabal vn 2010 sulakus-redukus ''youtube.com''-saital.] {{ref-en}}

{{Commons|North Pole}}

[[Kategorii:Man nabad]]
[[Kategorii:Arktik]]
[[Kategorii:Jävaldmeri]]
