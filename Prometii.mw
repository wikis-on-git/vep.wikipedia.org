{{10000}}{{A10000}}
{{Himine element|61|Prometii|Pm|144,9127|HimLantanoid|2|8|18|23|8|2|0|}}
[[Fail:Promethium spectrum visible.png|thumb|300px|Prometijan spektran nägui pala]]
'''Prometii''' (''Pm'' — ''promethium'' latinan kelel) om 61nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

Ei ole olmas elementad londuses, sikš miše kaik sen [[izotop]]ad oma radioaktivižed.

== Avaiduz ==
Vl 1945 amerikalaižed himikad Džeikob Marinskii, Lorens Glendenin i Čarl'z Koriell saiba prometijad ezmäižen kerdan Klinton-laboratorijas (nüg. Ok-Ridž-laboratorii, Tennessi-štat) [[uran (himine element)|uranan]] čihodamižen produktoišpäi ionvajehtamižtervoil, i vodele 1947 todestiba ut elementad ičendoiden tedoidusil. Vspäi 1950 nimitihe nügüdläižikš Amuižen Grekanman mifižen [[Prometei]]-titanan mödhe ({{lang-grc|Προμηθεύς}} «meletai edel» vai «holitai», {{lang-sa|pramantha}} «tiks'un kaluine»), Koriellan ak tariči nimed eziauguižešti.

== Fizižed ičendad ==
Prometii om radioaktivine hahkvauvaz [[metall|mametall]]. Kristalline kaks'kerdaine geksagonaline α-segluz kändihe korgedlämuzližeks kubižeks β-segluseks 890 C° lämudel.

Atommass — 144,9127. Ninevuz (normaližiš arvoimižiš) — 7,26 g/sm³. Suladandlämuz — 1315 K (1042 C°). Kehundlämuz — 3273 K (3000 C°).

Om sadud 38 ratud izotopad 126..163 atommassanke, i niiden 18 izomärad. Kaikiš hätkemb elo om prometii-145-izotopal, sen pol'čihodamižen pord — 17,7 vot. Völ kahtel izotopal pol'čihodamižen pord om pit'k: <sup>146</sup>Pm (T<sub>½</sub> — 5,53 vot) i <sup>147</sup>Pm (T<sub>½</sub> — 2,62 vot).

== Kävutand ==
Kävutadas [[elektrojoksuz|joksusen]] radioaktivižeks purtkeks i [[lüminofor]]aks. <sup>147</sup>Pm-izotopan üks'jäine tegii om [[Venäma]].

== Homaičendad ==
<references />

== Irdkosketused ==
* [http://www.webelements.com/webelements/elements/text/Pm/key.html Prometii ''webelements.com''-saital.] {{ref-en}}
* [http://n-t.ru/ri/ps/pb061.htm Kirjutuz prometijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Promethium}}

{{Periodine tablut}}

[[Kategorii:Himižed elementad kirjamišton mödhe]]
