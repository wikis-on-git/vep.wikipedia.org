{{Venälaižen Federacijan subjekt
|Nimi           = Vologdan agj
|Venälaine nimi = Вологодская область
|Flag           = [[Fail:Flag of Vologda Oblast.png|150px|Vologdan agjan flag]]
|FSCoA          = [[Fail:Coat of Arms of Vologda oblast.png|125px|Vologdan agjan znam]]
|FlagLnk        = Vologdan agjan flag
|CoALnk         = Vologdan agjan znam
|FSMap          = [[Fail:Map of Russia - Vologda Oblast.svg|300px]]
|FSCtrWhat      = Pälidn
|FSCtrNm        = [[Vologd]]
|AreaRnk        = 26
|TotArea        = 144,527
|WaterPrcnt     =
|PopRnk         = 43
|Eläjiden lugu  = 1,191,010
|PopCtDate      = 2015
|PopDens        = 8.24
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Pohjoine
|CadNo          = 35
|OfLangs        = [[venäkel']]
|HeadTtl        = Gubernator
|HeadNm         = [[Kuvšinnikov Oleg|Oleg Kuvšinnikov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Ševcov Georgii|Georgii Ševcov]]
|FSAnthem       = 
|Domain         = 
|MSK            = [[UTC]]+3 ([[MSK]]+0)
}}
'''Vologdan agj''' ([[venäkel'|ven.]]: ''Вологодская область'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz om [[Vologd]].

== Keled ==
Valdkundkel' om üks'jäine — [[venäkel']].

== Istorii ==
Vologdan agj om olmas vl 1937 sügüz'kun 23. päivälpäi.

Agjan ezmäine Päkäskuz oli vahvištadud vl 1995 sügüz'kun 14. päiväl Käskusenandajan Suiman ezitajil.

Vologdan agjan kahtenz' Päkäskuz<ref>[http://constitution.garant.ru/region/ustav_vologod/ Vologdan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2001 redukun 3. päiväl Käskusenandajan Suiman ezitajil, tuli väghe sil-žo vodel redukun 18. päiväl da om väges tähäsai äiluguižiden vajehtusidenke. Valdatusiden erištund Federacijan tobmuden aluskundoidenke om kirjutadud tarkašti Päkäskuses (1nz' jaguz 4nz' kirjutuz 3nz' pala). Venäman Konstitucijan vägi om lujemb vologdašt Päkäskust kaiken aigan (1nz' jaguz 3nz' kirjutuz).

== Geografijan andmused ==
[[Fail:Relief Map of Vologda Oblast.png|thumb|left|250px|Vologdan agjan reljefan kart.]]
Agj röunatab [[Kirovan agj]]anke päivnouzmas, [[Kostroman agj]]anke suvipäivnouzmas, [[Jaroslavlin agj]]anke suves, [[Tverin agj|Tverin]] da [[Uz'lidnan agj|Uz'lidnan]] agjoidenke suvipäivlaskmas, [[Leningradan agj]]anke päivlaskmas, [[Karjalan Tazovaldkund]]anke lodehes, [[Arhangel'skan agj]]anke pohjoižes. Vologdan agj om mererandatoi.

[[Fail:Bliss in Russia.jpg|thumb|left|Vologdan agjan kukhad läz Moločnoje-küläd (Vologdan lodehline ezilidn).]]
Reljef om kukhikaz, äiluguižidme soidme — tazo. Vologdan agj sijadase [[Päivnouzmaine Evropan tazangišt|Päivnouzmaižes Evropan tazangištos]], mecakahad kukhad oma enambuses sen londuzkuviden keskes. Agjan suvipäivlaskmas, [[Šeksnanjogi|Šeksn]]- da [[Mologjogi|Molog]]-jogidenno, om [[Mologan da Šeksnan alangišt]]. Lodehližes palas kivekahad [[Andoman ülüz|Andoman]] da [[Vepsän ülüz|Vepsän]] ülüded oma, dai erased kukkazsel'gad. [[Vagjogi|Vag]]-, [[Suhonjogi|Suhon]]- da [[Jugjogi|Jug]]-jogiden alangod čaptas kukkaztahoid agjan päivnouzmpoles. Agjan suvipäivnouzmas [[Pohjoižed Uvalad]] seištas, ned sijadase suvhe Suhon-jogespäi. Korktembaine čokkoim om Valdai-ülüden Vepsän ülüden [[Mal'mägi]]-kukkaz (304 m) agjan lodehes ([[Vitegran rajon]]).

Pind om 144 527 km². Agjan pindan enambuz om ottud [[taiga]]mecoihe, [[so]]ihe da novihe. [[Mec]] otab territorijan koume nelländest, necišpäi enamba pol't kavag'mecad oma.

[[Fail:Сухона.Разбойничий утёс.jpg|thumb|right|250px|[[Suhon|Suhon-jogen]] pengr. Razbainikoiden kall'.]]
Vologdan agjan pind om jagadud [[Vauged meri|Vauktan]], [[Baltijan meri|Baltijan]] da [[Kaspijan meri|Kaspijan]] meriden basseinoiden keskes. Agjan lodehes, [[Vitegran rajon]]as, om koumekerdaine čokkoim (üks'jäine mugoine Venämas), kudamb jagab [[Änine (jogi)|Änižjogen]] ([[Jävaldmeri]]), [[Nevanjogi|Nevanjogen]] ([[Atlantine valdmeri]]) da [[Volg]]an ([[Kaspijan meri]]) basseinad.

[[Änine]] om kaikiš suremb järvišpäi [[Evrop]]as, se kaičeb äi verest vet. Sen suvipäivnouzmaine randišt sijadase Vologdan agjas. [[Vitegr (jogi)|Vitegr]]- da [[Andomanjogi|Andom]]-joged oma Änižen ližajoged. Mugažo agjan päivlaskmaižed joged (penes tahos) oma [[Ojat'|Ojatin]] ližajoged. Päivlaskman agjan joged jokstas [[Ribinskan vezivaradim|Ribinskan merhe]] (om padosein läz Volgad). Ribinskan vezivaradimen znamasižed ližajoged oma [[Mologjogi]], [[Sudjogi]], [[Sogožjogi]] dai [[Šeksnanjogi]].

Kaikes agjas om läz 4 tuhad järved. Nened sured järved sijadase agjas täuzin: [[Vaugedjärv]], [[Kubenanjärv]] da [[Vože]]-järv.

Klimat om [[ven vö|ven]] kontinentaline, kontinentaližuz ližadab päivlaskmaspäi päivnouzmha. Keza om lühüd da läm', heinkun keskmäine lämuz om +16...+18°C. Tal'v om pit'k vilu. Vilukun keskmäine lämuz om -11°C päivlaskmas, -14°C päivnouzmas. Paneb sadegid 500-650 mm vodes. Lumikate venub 165-170 päiväd vodes. [[Vegetacijan pord]] om 130 päiväd vodes.

Londuseližed varad oma [[turbaz]], [[sauvondmaterialad]] ([[savi]], [[lete]]), [[keitandsol]], [[mec]], [[reskvezi]].

== Tobmuz ==
[[Fail:Legislative Assembly of the Vologda region 4.jpg|thumb|right|250px|Agjan Käskusenandajan Suiman ištundsija [[Vologd]]as.]]
Agjan pämez' nimitase gubernatoraks. [[Kuvšinnikov Oleg|Oleg Aleksandrovič Kuvšinnikov]] radab gubernatoran vs 2011 tal'vkun 28. päiväspäi. Kaik rahvaz änestab händast videks vodeks. Gubernator om mugažo Agjan Ohjastusen ezimez', hän märičeb sen strukturad. Kaks' ezmäšt varamest da kahesa muite varamest oma hänele abhu.

Vologdan agjan parlament om üks'kodine Käskusenandai Suim. Kaik rahvaz valičeb sen 34 ezitajad videks vodeks. [[Ševcov Georgii|Georgii Jegorovič Ševcov]] radab Käskusenandajan Suiman ezimeheks vs 2011 tal'vkuspäi.

Radonoigendai tombuz om Vologdan agjan Ohjastuz. Agjan departamentad, ohjandused da radnikoičendad alištudas Ohjastusele.

Vl 2014 sügüz'kun 14. päiväl gubernatorad valitihe, [[Kuvšinnikov Oleg|nügüdläine gubernator]] sai vägestust ezmäižel tural (62,98% änid) da radab kahtenden strokun. Järgvaličendad Käskusenandajha Suimha oliba vl 2011 tal'vkun 4. päiväl.

== Administrativine jagand ==
=== Eländpunktad da kundad ===
Vn 2010 Venäman rahvahanlugemižen mödhe Vologdan agjas om 15 lidnad, 9 lidnanvuittušt žilod da 8006 küläd (niišpäi 2131 oma kaikenaigaižeta ristitištota). Vl 2009 kaik om 22 lidnkundad da 252 küläkundad.

=== Ümbrikod ===
Vologdan agjas om 2 lidnalašt ümbrikod da 26 municipališt rajonad (ümbrikod).

== Eläjad ==
Vl 2010 eläjiden lugu om 1 202 444 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte videnz' ristit seičemespäi om lidnalaine.

Kaikes agjas om [[Vologdan agjan lidnad|vižtoštkümne lidnad]]. Sured lidnad (enamba 100 tuh. ristitud vl 2015, surembaspäi penembha): [[Čerepovec]], [[Vologd]] (pälidn).

Rahvahad (enamba 0,2% vl 2010): [[venälaižed]] (92,5%), [[ukrainalaižed]] (0,7%), [[vaugedvenälaižed]] (0,3%), [[azerbaidžanlaižed]] (0,2%), [[armenijalaižed]] (0,2%), [[čiganalaižed]] (0,2%); toižed — 1,0%, rahvahuden ozutandata — 4,9%.

Erased toižed igähižed rahvahad: [[vepsläižed]] — 0,03% (412 rist.), [[komilaižed]] — 0,02% (295 rist.).

== Ižanduz ==

=== Tegimišt ===

=== Sauvond ===

=== Torguind ===

=== Maižanduz ===

== Transport ==

== Massinformacijan sarak ==

== Galerei ==
<center><gallery widths=180 heights=180>
Fail:ZAKAT.JPG|<small>Sügüz'</small>
Fail:Winter (Vologda oblast).jpg|<small>Tal'v</small>
Fail:Forest (Vologda oblast).JPG|<small>Taig</small>
Fail:Logduze vologda oblast.JPG|<small>Vederistmiden pakaižed ([[Logduzkülä]])</small>
Fail:Isakovo mountain.jpg|<small>Isakmägel</small>
Fail:Prilutsky Monastery.jpg|<small>Spas-Prilukin päjumalankodiš</small>
Fail:Meadow (vologda oblast).jpg|<small>Vologdan nit</small>
Fail:Horses (vologda oblast).jpg|<small>Vologdan man hebod</small>
</gallery></center>

== Homaičendad ==
<references/>

== Irdkosketused ==
;Tobmuz
* [http://okuvshinnikov.ru/ Vologdan agjan gubernatoran oficialine sait.] {{ref-ru}}
* [http://www.vologdazso.ru/ Vologdan agjan Käskusenandajan Suiman oficialine sait.] {{ref-ru}}
* [http://www.vologda-oblast.ru/ Vologdan agjan Ohjastusen oficialine portal.] {{ref-ru}} {{ref-en}}
;Toižed
* [http://russian-north.com/sekciya4/ Vologdan agjan käskusišt.] {{ref-ru}}
* [http://www.booksite.ru/pressa/index.htm Vologdan agj venälaižes pressas.] {{ref-ru}}
* [http://power35.ru/ Vägisportladud Vologdan agjas.] {{ref-ru}}
* [http://www.cultinfo.ru/index_e.htm Vologdan agjan kul'tur.] {{ref-ru}} {{ref-en}}

{{Vologdan agjan lidnad}}
{{Rajonad Vologdan agjas}}
{{Venälaižen Federacijan subjektad}}

{{stub}}

[[Kategorii:Vologdan agj| ]]
