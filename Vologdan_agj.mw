{{Venälaižen Federacijan subjekt
|Nimi           = Vologdan agj
|Venälaine nimi = Вологодская область
|Flag           = [[Fail:Flag of Vologda oblast.svg|150px|Vologdan agjan flag]]
|FSCoA          = [[Fail:Coat of arms of Vologda oblast.svg|125px|Vologdan agjan znam]]
|FlagLnk        = Vologdan agjan flag
|CoALnk         = Vologdan agjan znam
|FSMap          = [[Fail:Map of Russia - Vologda Oblast.svg|300px]]
|FSCtrWhat      = Pälidn
|FSCtrNm        = [[Vologd]]
|AreaRnk        = 26
|TotArea        = 144,527
|WaterPrcnt     = 4,56
|PopRnk         = 43
|Eläjiden lugu  = 1,176,689
|PopCtDate      = 2018
|PopDens        = 8.14
|GDPRnk         = 39
|GDP            = 486,2
|GDPCtDate      = 2016
|GDP(PPP)       = 410,0
|FedDistrNm     = Lodehline
|EcRegNm        = Pohjoine
|CadNo          = 35
|OfLangs        = [[venäkel']]
|HeadTtl        = Gubernator
|HeadNm         = [[Kuvšinnikov Oleg|Oleg Kuvšinnikov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Lucenko Andrei|Andrei Lucenko]]
|FSAnthem       = 
|Domain         = 
|MSK            = [[UTC]]+3 ([[MSK]]+0)
}}
'''Vologdan agj''' ({{lang-ru|Вологодская область}}) om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz om [[Vologd]].

== Keled ==
Valdkundkel' om üks'jäine — [[venäkel']].

== Istorii ==
Vologdan agj om olmas vs 1937 sügüz'kun 23. päiväspäi.

Agjan ezmäine Päkäskuz om vahvištadud vn 1995 14. päiväl sügüz'kud Käskusenandajan Suiman ezitajil.

Vologdan agjan kahtenz' Päkäskuz<ref>[http://constitution.garant.ru/region/ustav_vologod/ Vologdan agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 2001 3. päiväl redukud Käskusenandajan Suiman ezitajil, tuli väghe sen-žo voden 18. päiväl redukud da om väges tähäsai äiluguižidenke vajehtusidenke. Valdatusiden erištund Federacijan tobmuden aluskundoidenke om kirjutadud tarkašti Päkäskuses (1nz' jaguz 4nz' kirjutuz 3nz' pala). Venäman Konstitucijan vägi om lujemb vologdašt Päkäskust kaiken aigan (1nz' jaguz 3nz' kirjutuz).

== Geografijan andmused ==
[[Fail:Relief Map of Vologda Oblast.png|thumb|left|250px|Vologdan agjan reljefan kart.]]
Agj röunatab [[Kirovan agj]]anke päivnouzmas, [[Kostroman agj]]anke suvipäivnouzmas, [[Jaroslavlin agj]]anke suves, [[Tverin agj|Tverin]] da [[Uz'lidnan agj|Uz'lidnan]] agjoidenke suvipäivlaskmas, [[Leningradan agj]]anke päivlaskmas, [[Karjalan Tazovaldkund]]anke lodehes, [[Arhangel'skan agj]]anke pohjoižes. Vologdan agj om mererandatoi.

[[Fail:Bliss in Russia.jpg|thumb|left|Vologdan agjan kukhad läz Moločnoje-küläd (Vologdan lodehline ezilidn).]]
Reljef om kukhikaz, äiluguižidme soidme — tazo. Vologdan agj sijadase [[Päivnouzmaine Evropan tazangišt|Päivnouzmaižen Evropan tazangištol]], mecakahad kukhad oma enambuses sen londuzkuviden keskes. [[Mologan da Šeksnan alangišt]] om agjan suvipäivlaskmas, [[Šeksnanjogi|Šeksn]]- da [[Mologjogi|Molog]]-jogidenno. Kivekahad [[Andoman ülüz|Andoman]] da [[Vepsän ülüz|Vepsän]] ülüded oma lodehližes palas, dai erased kukkazsel'gad. [[Vagjogi|Vag]]-, [[Suhonjogi|Suhon]]- i [[Jugjogi|Jug]]-jogiden alangod čaptas kukkaztahoid agjan päivnouzmpoles. [[Pohjoižed Uvalad]] seištas agjan suvipäivnouzmas, ned sijadasoiš suvhe Suhon-jogespäi. Kaikiš korktemb čokkoim om Vepsän ülüden [[Mal'mägi]]-kukkaz (304 m) agjan lodehes ([[Vitegran rajon]]).

Pind om 144 527 km². Agjan pindan enambuz om ottud [[taiga]]mecoihe, [[so]]ihe da novihe. [[Mec]] otab territorijan koume nelländest, necišpäi kavag'mecad oma enamba pol't.

[[Fail:Сухона.Разбойничий утёс.jpg|thumb|right|250px|[[Suhon|Suhon-jogen]] pengr. Razbainikoiden kall'.]]
Vologdan agjan pind om jagadud [[Vauged meri|Vauktan]], [[Baltijan meri|Baltijan]] i [[Kaspijan meri|Kaspijan]] meriden basseinoiden keskes. Meribasseinoiden koumekerdaine čokkoim (üks'jäine mugoine Venämas) sijadase agjan lodehes, [[Vitegran rajon]]as, kudamb ühtenzoitab [[Änine (jogi)|Änižjogen]] ([[Jävaldmeri]]), [[Nevanjogi|Nevanjogen]] ([[Atlantine valdmeri]]) da [[Volg]]an ([[Kaspijan meri]]) basseinad.

[[Änine]] om kaikiš suremb järvišpäi [[Evrop]]as, se kaičeb äi verest vet. Sen suvipäivnouzmaine randišt sijadase Vologdan agjas. [[Vitegr (jogi)|Vitegr]]- da [[Andomanjogi|Andom]]-joged oma Änižen ližajoged. Mugažo agjan päivlaskmaižed joged oma [[Ojat'|Ojatin]] ližajoged penes tahos. Päivlaskmpolen joged lanktas [[Ribinskan vezivaradim|Ribinskan merhe]], sen padosein om saudud läz Volgad. Ribinskan vezivaradimen znamasižed ližajoged oma [[Mologjogi]], [[Sudjogi]], [[Sogožjogi]] dai [[Šeksnanjogi]].

Kaik om läz 4 tuhad järvid agjas. Nened sured järved sijadasoiš agjas täuzin: [[Vaugedjärv]], [[Kubenanjärv]] i [[Vože]]-järv.

Klimat om [[ven vö|ven]] kontinentaline, kontinentaližuz ližadab päivlaskmaspäi päivnouzmha. Keza om lühüd da läm', heinkun keskmäine lämuz om +16..+18 C°. Tal'v om pit'k vilu. Vilukun keskmäine lämuz om −11 C° päivlaskmas i −14 C° päivnouzmas. Paneb sadegid 500..650 mm vodes. Lumikate venub 165−170 päiväd vodes. [[Vegetacijan pord]] vedase 130 päiväd vodes.

Londuseližed varad oma [[turbaz]], [[sauvondmaterialad]] ([[savi]], [[lete]]), [[keitandsol]], [[mec]], [[vezi|reskvezi]].

== Tobmuz ==
[[Fail:Legislative Assembly of the Vologda region 4.jpg|thumb|right|250px|Agjan Käskusenandajan Suiman ištundsija [[Vologd]]as.]]
Agjan pämez' nimitase gubernatoraks. [[Kuvšinnikov Oleg|Oleg Aleksandrovič Kuvšinnikov]] radab gubernatoran vs 2011 tal'vkun 28. päiväspäi. Kaik rahvaz änestab händast videks vodeks. Gubernator om mugažo Agjan Ohjastusen ezimez', hän märičeb sen strukturad. Kaks' ezmäšt varamest da kahesa muite varamest oma hänele abhu.

Vologdan agjan parlament om üks'kodine Käskusenandai Suim. Kaik rahvaz valičeb sen 34 ezitajad videks vodeks. [[Lucenko Andrei|Andrei Nikolajevič Lucenko]] radab Käskusenandajan Suiman ezimeheks vn 2016 27. päiväspäi sügüz'kud.

Radonoigendai tobmuz om Vologdan agjan Ohjastuz. Agjan departamentad, ohjandused da radnikoičendad alištudas Ohjastusele.

Vn 2014 14. päiväl sügüz'kud valitihe gubernatorad, [[Kuvšinnikov Oleg|nügüdläine gubernator]] sai vägestust ezmäižel tural (62,98% änid) da radab kahtenden strokun. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud, se nimitase 2016−2021 voziden kucundaks.

== Administrativine jagand ==
=== Eländpunktad da kundad ===
Vn 2010 Venäman rahvahanlugemižen mödhe kaik om 15 lidnad agjas, 9 lidnanvuittušt žilod da 8006 küläd (niišpäi 2131 oma kaikenaigaižeta ristitištota). Kaik om 2 lidnümbrikod, 22 lidnankundad da 159 küläkundad (2017, vl 2009 oli 252 küläkundad).

=== Ümbrikod ===
Kaik om 2 lidnümbrikod agjas da 26 municipališt rajonad (ümbrikod).

{| style="background:transparent;" cellspacing="2px"  
|
{| class="standard wikitable"  style="text-align:left; font-size:90%;"
|- style="font-size:100%; text-align:right;"
! class="unsortable"| № || width="160px" | Admin. ühtnik || ! width="110px" | Admin. keskuz || Pind (km²)<ref>[http://www.gks.ru/dbscripts/munst/munst19/DBInet.cgi?pl=8006001 Общая площадь земель по муниципальным образованиям на 2015 год: Вологодская область (Maiden ühthine pind municipaližiden ühtnikoiden mödhe vl 2015: Vologdan agj). — Rosstat (''gks.ru'').] {{ref-ru}}</ref> || Eläjiden lugu<ref>[http://www.gks.ru/free_doc/doc_2016/bul_dr/mun_obr2016.rar Численность населения Российской Федерации по муниципальным образованиям на 1 января 2016 года (Venälaižen Federacijan ristitišton lugu municipaližiden ühtnikoiden mödhe vl 2016 vilukun 1. päiväl). — Rosstat (''gks.ru'').] {{ref-ru}}</ref> || rowspan="29" class="unsortable" | [[Fail:Wologda numbered.png|350px]]

|-
| 1 || [[Babajevon rajon]] || [[Babajevo]] || 9233,30 || 20021
|-
| 2 || [[Babuškinan rajon (Vologdan agj)|Babuškinan rajon]] || [[Babuškinan nimel nimitadud külä]] || 7760,50 || 11908
|-
| 3 || [[Belozerskan rajon]] || [[Belozersk]] || 5398,04 || 15424
|-
| 17 || [[Čagodoščan rajon]] || [[Čagod]] || 2410,19 || 12589
|-
| 18 || [[Čerepovecan rajon]] || [[Čerepovec]] || 7636,74 || 39513
|-
| 5 || [[Gräzovecan rajon]] || [[Gräzovec]] || 5025,70 || 33082
|-
| 4 || [[Harovskan rajon]] || [[Harovsk]] || 3563,67 || 14741
|-
| 9 || [[Jogidenkeskeine rajon (Vologdan agj)|Jogidenkeskeine rajon]] || [[Šuiskoje (Vologdan agj)|Šuiskoje]] || 3624,10 || 5625
|-
| 6 || [[Kadujan rajon]] || [[Kadui]] || 3262,62 || 17032
|-
| 8 || [[Kičmengan rajon]] || [[Kičmengan Lidnut]] || 7061,19 || 16387
|-
| 7 || [[Kirillovan rajon]] || [[Kirillov]] || 5394,19 || 15122
|-
| 19 || [[Kubenansun rajon]] || [[Ustje (Kubenansun rajon)|Ustje]] || 2443,94 || 7875
|-
| 10 || [[Nikol'skan rajon]] || [[Nikol'sk]] || 7476,71 || 20297
|-
| 11 || [[Nüksenican rajon]] || [[Nüksenic]] || 5167,42 || 8789
|-
| 14 || [[Sokolan rajon (Vologdan agj)|Sokolan rajon]] || [[Sokol (lidn)|Sokol]] || 4139,06 || 49416
|-
| 22 || [[Suren Ustügan rajon]] || [[Sur' Ustüg]] || 7593,87 || 54985
|-
| 13 || [[Sämžan rajon]] || [[Sämž]] || 3949,98 || 8241
|-
| 12 || [[Šeksnan rajon]] || [[Šeksn (Šeksnan rajon)|Šeksn]] || 2528,51 || 33273
|-
| 15 || [[Tarnogan rajon]] || [[Tarnogan Lidnut]] || 5175,74 || 11609
|-
| 16 || [[Tot'man rajon]] || [[Tot'm]] || 8195,98 || 22944
|-
| 20 || [[Ustüžnan rajon]] || [[Ustüžn]] || 3558,59 || 17326
|-
| 21 || [[Vaškiden rajon]] || [[Lipin Bor]] || 2883,92 || 7035
|-
| 23 || [[Verhovažjen rajon]] || [[Verhovažje]] || 4255,47 || 13106
|-
| 26 || [[Vitegran rajon]] || [[Vitegr]] || 13081,69 || 24853
|-
| 25 || [[Vologdan rajon]] || [[Vologd]] || 4549,00 || 52383
|-
| 24 || [[Vožegan rajon]] || [[Vožeg]] || 5751,59 || 14968
|-
| B || [[Čerepovecan lidnümbrik]] || [[Čerepovec]] || 120,94 || 318536
|-
| A || [[Vologdan lidnümbrik]] || [[Vologd]] || 116,58 || 320605
|}
|}

== Eläjad ==
Vn 2010 Venäman rahvahanlugemižen mödhe eläjiden lugu oli 1 202 444 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Vl 2018 kaikutte videnz' ristit seičemespäi om lidnalaine.

Kaik om [[Vologdan agjan lidnad|vižtoštkümne lidnad]] agjas. Järedad lidnad (enamba 100 tuh. ristituid vl 2015, surembaspäi penembha): [[Čerepovec]] (tegimišton pälidn) i [[Vologd]] (administrativine pälidn).

Rahvahad (enamba 0,2% vl 2010): [[venälaižed]] — 92,5%, [[ukrainalaižed]] — 0,7%, [[vaugedvenälaižed]] — 0,3%, [[azerbaidžanlaižed]] — 0,2%, [[armenijalaižed]] — 0,2%, [[čiganalaižed]] — 0,2%, toižed rahvahad — 1,0%, rahvahuden ozutandata — 4,9%.

Erased toižed igähižed rahvahad: [[vepsläižed]] — 0,03% (412 rist.), [[komilaižed]] — 0,02% (295 rist.).

== Galerei ==
<center><gallery widths=180 heights=180>
Fail:ZAKAT.JPG|<small>Sügüz'</small>
Fail:Winter (Vologda oblast).jpg|<small>Tal'v</small>
Fail:Forest (Vologda oblast).JPG|<small>Taig</small>
Fail:Logduze vologda oblast.JPG|<small>Vederistmiden pakaižed ([[Logduzkülä]])</small>
Fail:Isakovo mountain.jpg|<small>Isakmägel</small>
Fail:Prilutsky Monastery.jpg|<small>Spas-Prilukin päjumalankodiš</small>
Fail:Meadow (vologda oblast).jpg|<small>Vologdan nit</small>
Fail:Horses (vologda oblast).jpg|<small>Vologdan man hebod</small>
</gallery></center>

== Homaičendad ==
<references/>

== Irdkosketused ==
;Tobmuz
* [http://okuvshinnikov.ru/ Vologdan agjan gubernatoran oficialine sait (''okuvshinnikov.ru'').] {{ref-ru}}
* [http://www.vologdazso.ru/ Vologdan agjan Käskusenandajan Suiman oficialine sait (''vologdazso.ru'').] {{ref-ru}}
* [http://www.vologda-oblast.ru/ Vologdan agjan Ohjastusen oficialine portal (''vologda-oblast.ru'').] {{ref-ru}} {{ref-en}}
;Toižed
* [http://russian-north.com/sekciya4/ Vologdan agjan käskusišt ''russian-north.com''-saital.] {{ref-ru}}
* [http://www.booksite.ru/pressa/index.htm Vologdan agj venälaižes pressas ''booksite.ru''-saital.] {{ref-ru}}
* [http://power35.ru/ Vägisportladud Vologdan agjas (''power35.ru'').] {{ref-ru}}
* [http://www.cultinfo.ru/index_e.htm Vologdan agjan kul'turan sait (''cultinfo.ru'').] {{ref-ru}} {{ref-en}}

{{Vologdan agjan lidnad}}
{{Rajonad Vologdan agjas}}
{{Venälaižen Federacijan subjektad}}

[[Kategorii:Vologdan agj| ]]
