{{Eländpunkt
 | Nimi = Baikal'sk<br />Байкальск
 | Lidnanznam = Baykalsk COA (2011).gif
 | Flag = Flag of Baykalskoe (Irkutsk oblast).svg
 | Lidnanznam text = Baikal'skan lidnanznam
 | Flag text = Baikal'skan flag
 | Valdkund = Venäma
 | Eläjiden lugu = 12,738
 | Voz' = 2017
 | Pind =
 | Fail = Mountain-skiing base Sobolinaya Mountain (2).jpg
 | Pämez' = Vasilii Temgenevskii<br />(reduku 2012—)
 | Telefonkod = +7-39542-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Baikal'sk ''' ({{lang-ru|Байкальск}}) om [[Venäma]]n lidn da lidnankund [[Irkutskan agj]]an suves. Se om [[Slüdänkan rajon]]an kahtenz' lidn da eländpunkt eläjiden lugun mödhe.

== Istorii ==
Eländpunktan aluz om pandud [[Transsib]]an penen stancijanno, cellülozbumagaižen kombinatan sauvojiden radnikžiloks senno vl 1961, nimitihe [[Baikal]]-järven mödhe. Vl 1966 kombinat radaškanzi, i radnikžilo sai lidnan statusad. Cellüloz i bumag oliba produkcijaks. Redusti järved lujas, i vspäi 2013 likvidiruidas kombinatad da sen jändusid.

Lidn šingotase Baikal'skan lämuzelektrokeskusel, lebun edheotandoil da turizmal.

== Geografijan andmused ==
Lidn sijadase [[Baikal]]-järven suvirandal, 460 m ü.m.t. keskmäižel korktusel, korktan Hamar-Daban-mägisel'ganno. Pened Solzan-jogi ({{lang-ru|Солзан}}, 34 km pitte) i Harlaht-jogi ({{lang-ru|Харлахта}}, 10 km pitte) lanktas järvhe lidnan röunoiš. Matkad [[Irkutsk]]hasai om 86 km pohjoižhe orhal, 147 km «Baikal»-trassadme (R-258) vai Transsib-raudtedme. Lähembaine lidn om [[Slüdänk (lidn)|Slüdänk]] 33 km lodeheze orhal, 38 km «Baikal»-avtotel vai Transsibal.

Heinkun lämuz — +16 C°, vilukun i uhokun — −14,4..−14,8 C°. Voden keskmäine lämuz om +0,9 C°. Voib olda lujid manrehkaidusid (10 ballhasai 12:späi).

Solzan-žilo (602 rist. vl 2012) i Osinovk-žilo (kaikenaigaižeta ristitištota vl 2012) mülüdas lidnankundha Baikal'skan ližaks. Lidnankundan pind — 819,25 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 13 583 ristitud. Kaikiš suremb lidnan ristitišt oli 17 200 eläjad vl 1998.

[[Ortodoksine hristanuskond|Ortodoksižen hristanuskondan]] Pühän Stroican jumalanpert' om olmas vspäi 1778.

Baikal'skan saraktehnologijoiden da holitusen tehnikum om professionaližen opendusen aluzkundaks.<ref>[http://btotis.ru/ Baikal'skan tehnikuman oficialine sait (''btotis.ru'').]</ref>

== Galerei ==
<gallery mode="packed" heights="125px">
Museum of Baikalsk.jpg|Lidnan istoriž-čomamahtoine muzei (2011)
Baikalsk Church.jpg|Pühän Stroican jumalanpert', vn 2011 nägu
Клубника - один из символов Байкальска.jpg|Sadmanzikaižen festival' oleskeleb lidnas heinkun lopus
Hotel complex of mountain-skiing base.jpg|Mägisuks'bazan adivpertiden kompleks (2018)
Baykalsk station.jpg|Baikal'sk-päraudtestancijan sauvuz vl 2011
</gallery>

== Homaičendad ==
<references/>

== Irdkosketused ==
* [http://gorod-baikalsk.ru/ Lidnan municipaližen ühtnikan oficialine sait (''gorod-baikalsk.ru'').] {{ref-ru}}
{{Commons|Category:Baykalsk}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Slüdänkan rajon]]
