{{Eländpunkt
 | Nimi = Maiskii<br />Майский <small>(ven.)</small><br />Майскэ <small>(kab. da čerk.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 27,074
 | Voz' = 2018
 | Pind = 
 | Fail = Майский КБР.jpg
 | Pämez' = Vasilii Čepurnoi<br />(reduku 2016—)
 | Telefonkod = +7-86633-xx-xxx
 | Avtokod = 07
 | Aigvö = [[UTC]]+3 ([[MSK]]+0)
}}
'''Maiskii''' ({{lang-ru|Майский}}, {{lang-kbd|Майскэ}}, {{lang-tr|Mayskıy}}) om [[Venäma]]n lidn da lidnankund [[Kabardinijan da Balkarijan Tazovaldkund]]an päivnouzmas. Se om [[Maiskijan rajon (Kabardinii da Balkarii)|Maiskijan rajonan]] administrativine keskuz.

== Istorii ==
Eländpunktan aluz om pandud vl 1824 kuti varmitez, vspäi 1829 — ''Prišibskai-stanic'' ({{lang-ru|станица Пришибская}}). Vl 1925 ühtištoitihe sidä lähiženke ''Kotlärevskii-raudtežilonke'' da udesnimitihe nügüdläižikš. Vl 1965 žilo sai lidnan statusad. Lidn šingotase röntgenladimiden «Sevkavrentgen»-tegimel, raudbetontegimel i oludtegimel.

== Geografijan andmused ==
Lidn sijadase [[Čerek]]- da [[Terek (jogi)|Terek]]-jogiden keskes, kus ned jokstas kaikiš lähemba toine toiženke edel ühthejoksmust, 217 m ü.m.t. keskmäižel korktusel. Matkad [[Nal'čik]]hasai om 45 km suvipäivlaskmha. Lähembaižed lidnad oma [[Prohladnii]] 15 km pohjoižhe, [[Terek (lidn)|Terek]] 25 km suvhe i [[Nartkal]] 25 km suvipäivlaskmha.

Nell' žilod da Baksan-tesar mülüdas lidnankundha Maiskijan ližaks. Lidnankundan pind — 138,3 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 26 755 ristitud, lidnankundan — 27 416 ristitud, rajonan seičeme kümnendest. Kaikiš suremb lidnan ristitišt om 26..27 tuhad eläjid vspäi 2002 (27 301 rist. vl 2009). Vl 2017 kaik 27 738 ristitud elädas lidnankundas.

Rahvahad (enamba 0,7% vl 2010, ozutadud rahvahudenke): [[venälaižed]] — 70,0%, [[turkad]] — 11,4%, [[kabardalaižed]] — 5,6%, [[korejalaižed]] — 3,3%, [[čiganalaižed]] — 2,9%, [[ukrainalaižed]] — 1,2%, [[osetinalaižed]] — 0,9%, [[balkarijalaižed]] — 0,7%, toižed rahvahad — 4,0%. [[Hristanuskond]]an pühäpert' om olmas lidnas.

== Irdkosketused ==
* [http://www.mayadmin-kbr.ru/ops/pos/1241.html Lidnankundan oficialižed lehtpoled Maiskijan rajonan tobmuden ''mayadmin-kbr.ru''-saital.] {{ref-ru}}
{{Commons|Category:Maysky, Kabardino-Balkaria}}

{{Kabardinijan da Balkarijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kabardinijan da Balkarijan Tazovaldkundan lidnad]]
[[Kategorii:Maiskijan rajon (Kabardinii da Balkarii)|*]]
