{{Eländpunkt
 | Nimi = Berezniki<br />Березники
 | Lidnanznam = Coat of Arms of Berezniki (Perm krai) (1981).png
 | Flag = Flag of Berezniki (Perm krai).png
 | Lidnanznam text = Bereznikin lidnanznam
 | Flag text = Bereznikin flag
 | Valdkund = Venäma
 | Eläjiden lugu = 145,115
 | Voz' = 2017
 | Pind = 66
 | Fail = Uralkali.jpg
 | Pämez' = Sergei Djakov (2010—)
 | Telefonkod = +7-3424-xxx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Berezniki''' ({{lang-ru|Березники}} «koivištod», {{lang-koi|Кыдззакар}}) om [[Venäma]]n lidn da lidnümbrik [[Permin rand]]an pohjoižes. Se om randan kahtenz' lidn eläjiden lugun mödhe.

== Istorii ==
Vl 1572 tora oli enččel sarel sijaližiden heimoiden i venälaižiden sirdanikoiden keskes. Läz 1700 vot Kaman joksmuz vajehtihe, sar' kändihe Bereznik-sarikol.

Ezmäižed venäkel'žed eländpunktad mainitadas Kaisarovan aigkirjas vl 1623 i oliba vspäi 1570, saihe [[keitandsol]]ad niiden ümbrištos: Abramovo, Burundukov počinok (Sömino), Lönv, Berezniki, [[Usol'je]], Veretje, vspäi 1670 — Dedühin-mägilidn. Nügüd'aigaine eländpunkt zavodihe vl 1883 ezmäižen Venäman [[sod|sodantegimen]] radnikžiloks.

Vl 1932 ühtenzoittihe ümbrišton radnikžiloid i külid lidnha da nimitihe Berezniki-radnikžilon mödhe, nece om eländpunktan alusenpanendan oficialine voz'. Vspäi 1940 [[Usol'je]]-lidn om erigoittud Bereznikišpäi, vozil 1949—1954 Usol'je oli upotadud paloin sauvomha [[Kaman GES|Kaman GES:ad]], eläjiden tobj pala oli sirtud.

== Geografijan andmused ==
Lidn sijadase [[Kaman vezivaradim]]en hural randal, 130 m keskmäižel korktusel valdmeren pindan päl. Matkad [[Perm'|Permihesai]] om 180 km suvhe avtotedme, 208 km vetme vai 278 km raudtedme ([[Čusovoi]]-lidnan kal't). Lähembaižed lidnad oma [[Usol'je]] 1 km päivlaskmha Kaman vastrandal, [[Solikamsk]] pohjoižhe (20 km röunhasai) i [[Aleksandrovsk (lidn, Venäma)|Aleksandrovsk]] 65 km suvipäivnouzmha avtotedme. [[Karst|Karstnägused]] harakterizuidas Bereznikid solan samižen tagut.

Berezniki om lidnümbrikon üks'jäine eländpunkt. Lidnümbrikon pind om 524,51 km², se om ümbärtud [[Usol'jen rajon (Permin rand)|Usol'jen rajonan]] territorijal. Sadas lidnümbrikos [[kalii|kaliisolid]], [[kivivoi]]d, silikatišt letet.

== Eläjad da transport ==
Vn 2010 Venäman rahvahanlugemižen mödhe eläjiden lugu oli 156 466 ristitud. Kaikiš suremb ristitišt oli vl 1989 — 201 213 eläjad.

Avtobusad, trolleibusad da taksid oma kundaližeks transportaks lidnas. Tatanmaine civiline ''Berezniki-lendimport'' sijadase 16 km pohjoižhe lidnan keskusespäi, vspäi 2001 vaiše specialine aviacii kävutab sidä. Avtotesild ühtenzoitab lidnad [[Usol'je]]-lidnanke vspäi 1981. Vozil 1879—2014 ''Berezniki-raudtestancii'' oli olmas, sauptihe gruntan uhkundan tagut.

== Irdkosketused ==
* [http://www.berduma.ru/ Lidnan Duman oficialine sait (''berduma.ru'').] {{ref-ru}}
* [http://www.admbrk.ru/ Lidnan administracijan oficialine sait (''admbrk.ru'').] {{ref-ru}}
{{Commons|Category:Berezniki}}

{{Permin randan lidnad}}

[[Kategorii:Berezniki| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Permin randan lidnümbrikod]]
