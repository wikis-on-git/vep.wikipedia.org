{{1000}}
[[Fail:Африка-regions.png|thumb|left|200px|Afrikan regionad:
{{legend|#0000FF|[[Pohjoine Afrik]]}}
{{legend|#00FF00|[[Päivlaskmaine Afrik]]}}
{{legend|#FFD800|[[Keskuzafrik]]}}
{{legend|#FF00FF|[[Päivnouzmaine Afrik]]}}
{{legend|#FF0000|[[Suvine Afrik]]}}]]
[[Fail:Africa (orthographic projection).svg|thumb|250px|Afrik]]
[[Fail:LocationAfrica.png|thumb|250px|Afrikan sijaduz.]]
'''Afrik''' om [[kontinent]], lähižidenke saridenke — Man kuiv pala. Se om [[Ma]]n kahtenz' surtte kontinent [[Evrazii|Evrazijan]] jäl'ghe, sijadase kaikiš [[Man šurupoliškod|šurupoliškoiš]].

[[Afrikanistik]] om tedo Afrikan polhe, afrikanistad tedoidas kontinentad.

Nimitadas Afrikan eläjid da sündnuzid [[afrikalaižed|afrikalaižikš]], afrikanižel rodul mehid — [[afroamerikalaižed|afroamerikalaižikš]], [[afroevropalaižed|afroevropalaižikš]] da [[afroazijalaižed|afroazijalaižikš]].

== Ühthižed andmused ==
Pind saridenke — 30 221 532 km², kaiken kuivman videndez.

Eläjiden lugu oli läz 1 100 mln vl 2013. Kaik 55 valdkundad, 10 rippujad territorijad da 3 valdkundad rahvahidenkeskeižeta tundištuseta sijadasoiš Afrikas.

== Geografijan andmused ==
Afrik om kaikiš räkemb kontinentišpäi. Se om üks'jäine kontinent, kudamban zonad levinedas pohjoižes [[subtropine vö|subtropižes vöspäi]] suvhe subtropižhe vöhösai. Afrikan päivnouzmaižed randad lainištab [[Indine valdmeri]], päivlaskmaižed da pohjoižed — [[Atlantine valdmeri]], [[Neglaine (nem')|Neglaine-nem']] om röunaks niiden keskes.

[[Nil]], [[Niger (jogi)|Niger]] da [[Kongo (jogi)|Kongo]] oma Afrikan da mail'man znamasižed joged. Kaikiš korktemb čokkoim om [[Kilimandžaro]]-vulkan (5892 m) [[Tanzanii|Tanzanijan]] da [[Kenii|Kenijan]] röunal. Kaikiš alahamb čokkoim sijadase mugažo Päivnouzmaižes Afrikas, [[Džibuti]]š, se om solakahan [[Assal']]-järven tazopind (−155 m).

== Istorii ==
Evropalaižed ličiba Afrikha 15.-16. voz'sadal. Portugalijalaižed anastiba kontinentan päivlaskmašt randad i möškanziba orjid. 1880-nzil vozil kaik Afrikan randišt oli koloniziruidud da jagatud evropižil valdkundoil, päiči [[Efiopii|Efiopijas]] i [[Liberii|Liberijas]]. Eläjad [[Sahar (rahvahatoi ma)|Saharan]] suvemb Afrikan rahvahad oliba otnuded vägel industrialižhe civilizacijha. Tarbhaižiden maižanduzkul'turoiden vend äikerdoičihe Ezmäižen i Toižen mail'man sodoiden keskes. Sil-žo aigal [[Suviafrikan Tazovaldkund]], [[Egipt]] i [[Livii|Livijan]] pala saiba faktišt ripmatomut.

Kontinentan dekolonizacii zavodihe [[Toine mail'man soda|Toižen mail'man sodan]] jäl'ghe, se lopiše tobjimalaz vodele 1975, [[Namibii]] sai ripmatomut vl 1990. Rahvahanikoiden sodad, evropalaižiden lähtend da diktaturad oliba processan palaks äjiš uziš valdkundoiš.

== Homaičendad ==
<references/>

{{Commons|Africa}}

{{Afrik}}
{{Kontinentad}}

[[Kategorii:Afrik| ]]
[[Kategorii:Man kuivad palad]]
