{{Eländpunkt
 | Nimi = Čebarkul'<br />Чебаркуль
 | Lidnanznam = Coat of Arms of Chebarkul (Chelyabinsk oblast).png
 | Flag = Flag of Chebarkul (Chelaybinsk oblast).png
 | Lidnanznam text = Čebarkulin lidnanznam
 | Flag text = Čebarkulin flag
 | Valdkund = Venäma
 | Eläjiden lugu = 41,310
 | Voz' = 2020
 | Pind = 71.13
 | Fail = Город Чебаркуль с высоты птичьего полета.jpg
 | Pämez' = Svetlana Vinogradova<br />(keväz'ku 2019—)
 | Telefonkod = +7-35168-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Čebarkul' ''' ({{lang-ru|Чебарку́ль}}, {{lang-tt|Чибәркүл}}, {{lang-ba|Сыбаркүл}} «čoma /kirjav/ järv») om [[Venäma]]n lidn da lidnümbrik [[Čeläbinskan agj]]an keskuzpalan pohjoižes. Se om [[Čebarkulin rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud [[baškiralaižed|baškiran]] territorijal vl 1736 kuti venämalaine lidnuz imperijan röunal. Nimitihe järven mödhe. Kändihe [[kozakišt|kozakoiden]] stanicaks, varatoiti heiden edembaižid žiloid. [[Toine mail'man soda|Toižen mail'man sodan]] aigan [[Elektrostal'|Elektrostalin]] tegim (Moskvan agj) oli evakuiruidud žilho. Radnikžilo sai lidnan statusad vn 1951 25. päiväl redukud.

Čebarkul' šingotase järedal «Uraline paja»-tegimel (valamižezitegesed, tagodud tegesed, ühthekeittud konstrukcijad mašinansauvomižen i aviacijan täht), [[libutim]]iden tegimel, sauvondmaterialiden tehmižel (šlakblok, [[faner]]), sömtegimištol (leibänproduktad, maidtegim, kalategim, konditerine fabrik, lindun edheotand), mugažo omblendfabrik radab lidnas.

== Geografijan andmused ==
Lidn sijadase [[Uralmäged|Suviuralan]] Il'menan mägisel'gan päivnouzmaižel pautkel, 345 m ü.m.t. keskmäižel korktusel. Lidn om ümbärtud järvil, sured oma: [[Čebarkul' (järv)|Čebarkul']] päivlaskmaižeks röunaks (19,8 nellikkilometrad), Jelovoje ani lodeheze (3,1 km²), i Misäš pohjoižpäivnouzmas (4,4 km²). Kaik järved mülüdas [[Tobol]]an hurapol'žhe basseinha. Matkad [[Čeläbinsk]]hasai om 69 km päivnouzmha orhal, 82 km avtotel vai 79 km raudtel. Lähembaine lidn om [[Miass]] 10 km päivlaskmha orhal, 15 km avtotel vai raudtel.

«Čeläbinsk — [[Uf]]»-raudte läbitab lidnan pohjoižpalad. Nened stancijad ratas lidnas: Čebarkul' (vspäi 1954), Misäš (edel 1954 vot Čebarkul'), Kisegač, Kaširinskii-platform. Ural-avtote (M5-trass) mäneb 4 km suvhe lidnaspäi.

Čebarkul' om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 42 844 ristitud. Kaikiš suremb lidnan ristitišt oli 50..51 tuhad eläjid vll 1989−2001 (51 800 rist. vl 1996).

[[Ortodoksine hristanuskond|Ortodoksižen hristanuskondan]] Spasan Toižetamižen jumalanpert' (1745, om udessündutadud vl 2007) pühäpäivän školanke i [[islam]]an «Ihlas»-pühäpert' (vspäi 2009) oma avaitud lidnas.

Rahvahad (2010): [[venälaižed]] — 90,2%, [[totarlaižed]] — 2,7%, [[baškiralaižed]] — 2,2%, [[ukrainalaižed]] — 1,7%, toižed rahvahad — 3,2%.

Professionaližen opendusen aluzkund om Čebarkulin professionaline tehnikum.<ref>[http://www.chpt.edusite.ru/ Čebarkulin professionaližen tehnikuman sait (''chpt.edusite.ru'').] {{ref-ru}} ''(+ äikel'ne avtomatine känduz)''</ref>

Edeline lidnümbrikon pämez' om Sergei Kovrigin (tal'vku 2015 — keväz'ku 2019).

== Galerei ==
<gallery mode="packed" heights="125px">
Chebarkul, Chelyabinsk Oblast, Russia - panoramio (1).jpg|Lämoipalopalakund (2009)
Церковь город Чебаркуль.jpg|Spasan Toižetamižen jumalanpert', vn 2012 nägu
Chebarkul garnizon (T-34) NEW 2016.jpg|Tankdivizijan sodagarnizon vl 2016
Звезда Чебаркуль Стадион.JPG|«Uraline tähtaz»-jäpert'kulu (2014)
Станция Чебаркуль.jpg|Čebarkul'-päraudtestancii vl 2010
</gallery>

== Homaičendad ==
<references />

== Irdkosketused ==
* [http://www.chebarcul.ru/ Lidnümbrikon oficialine sait (''chebarcul.ru'').] {{ref-ru}}
{{Commons|Category:Chebarkul}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
[[Kategorii:Čebarkulin rajon|*]]
