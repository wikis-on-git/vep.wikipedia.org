{{Eländpunkt
 | Nimi = Tamsalu
 | Lidnanznam =
 | Flag = Flag of Tamsalu.svg
 | Lidnanznam text =
 | Flag text = Tamsalun flag
 | Valdkund = Estinma
 | Eläjiden lugu = 2,090
 | Voz' = 2020-01-01
 | Pind = 4.03
 | Fail = Tamsalu jaamahoone.jpg
 | Pämez' =
 | Telefonkod = +372-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Tamsalu vald.png|thumb|left|250px|Vn 2012 volostin kart]]
'''Tamsalu''' (mugažo [[estin kel'|estin kelel]], «[[tamm]]sar'») om lidn municipaližeta statusata [[Estinma]]n keskuzpalan pohjoižpäivnouzmas. Mülüb [[Lääne-Virun makund]]ha, sen kaikiš penemb lidn nelläspäi eläjiden lugun mödhe.

== Istorii ==
[[Fail:Coat of arms of Tamsalu Parish.png|thumb|left|150px|Enččen Tamsalun volostin znam]]
Eländpunkt mainitase ''Tamsal''-usadibaks (mizaks) i küläks vspäi 1512. Vll 1874−1876 saudihe raudtestancijad «Tallidn — Tartu»-keskustal. Vspäi 1880 [[mouckivi|mouckiven]] samine zavodihe žilonno, sen ümbriradmižen fabrik radaškanzi 20. voz'sadan augotišes, oigetihe produkcijad [[Piter]]ihe päpaloin. Mouckiven ümbriradmine jätksihe ripmatomas Estinmas i nevondkundaližel pordol. Tehmine oli kaikiš suremb mugoine Estinmas, i vl 1994 se tuli lophu. Vll 1920−1972 kaidraižuine «[[Türi (Estinma)|Türi]] — Tamsalu»-raudtekeskust oli rados.

Žilo sai lidnanvuiččen žilon statusad vl 1954. Kätihe lidnaks vn 1996 26. päiväl redukud. Vn 2017 reformhasai lidn oli Tamsalun volostin keskuseks 214,61 km² pindal, nügüd' om [[Tapan volost'|Tapan volostin]] palaks.

Tamsalu šingotase AS Tamsalu EPT-edheotandal (oli otnus melioracijha vspäi 1950), se pästab tehnikad maižandusen, mecan varhapanendan i teiden sauvondan täht, kauhoid, jäl'gregid (ližavedamid). Mouckiven tehmižen tematine openduzpark om avaitud lidnan röunanno.

== Geografijan andmused ==
Lidn sijadase makundan suvipäivlaskmas. Matkad volostin [[Tap (lidn)|Tap]]-keskushesai om 20 km lodeheze avtotedme vai 15 km raudtedme, makundan [[Rakvere]]-keskushesai om 30 km pohjoižpäivnouzmha orhal vai avtotel, [[Tallidn]]hasai om 105 km päivlaskmha-lodeheze avtotel vai raudtedme.

Ühtennimine raudtestancii radab lidnan keskuses.

== Eläjad ==
Vn 2011 Estinman rahvahanlugemižen mödhe lidnan eläjiden lugu oli 2 236 ristitud, vl 2000 — 2 572 ristitud.

Rahvahad (vl 2011): [[estilaižed]] — 82,7%, toižed rahvahad — 17,3%.

== Galerei ==
<gallery mode="packed" heights="125px">
Tamsalu, Paide mnt 10. 11. aprill 2021.jpg|Tamsalun usadiban ruinad
Tamsalu kirik.jpg|Lidnan jumalanpert'
Tamsalu Kultuurimaja.jpg|Kul'turkeskuz<br />(vn 2000 nägu)
Tamsalu raudteejaam.jpg|Lidnan raudteplatform
</gallery>

== Irdkosketused ==
* [http://www.tapa.ee/tamsalu-linn Lidn volostin oficialižel ''tapa.ee''-saital.] {{ref-et}}
{{Commons|Category:Tamsalu}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Lääne-Virun makund]]
