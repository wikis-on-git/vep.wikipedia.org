{{Eländpunkt
 | Nimi = Smolensk<br />Смоленск
 | Lidnanznam = Coat of Arms of Smolensk (Smolensk oblast) (2001).png
 | Flag = Flag of Smolensk (Smolensk oblast).png
 | Lidnanznam text = Smolenskan lidnanznam
 | Flag text = Smolenskan flag
 | Valdkund = Venäma
 | Eläjiden lugu = 330,025
 | Voz' = 2018
 | Pind = 166.35
 | Fail = Assumption Cathedral in Smolensk.jpg
 | Pämez' = Vladimir Sovarenko<br />(tal'vku 2016—)
 | Telefonkod = +7-4812-xxx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Smolensk''' ({{lang-ru|Смоленск}}) om lidn da lidnümbrik [[Venäma]]n i agjan päivlaskmas. Se om [[Smolenskan agj]]an administrativine keskuz da kaikiš suremb lidn, järed raudtesol'm, [[vägilidn]] vspäi 1985. Lidn om olmas [[Smolenskan rajon]]an administrativižen keskusen mugažo (ei mülü rajonha), om ümbärtud sen territorijal.

== Istorii ==
Vl 863 eländpunkt mainitase ezmäižen kerdan Ustügan aigkirjas kuti järed lidn — [[krivičud|krivičuiden]] heimoiden keskuz. Vl 882 [[Oleg Endustai]] anasti lidnad da mülüti sidä [[Kijevan Venä]]hä.

Vozil 1127−1387 Smolensk oli [[Smolenskan ruhtinazkund|ühtennimižen ruhtinazkundan]] pälidnaks.

Smolensk šingotase transportižen mašiništonsauvomižen edheotandoil (SM-lendimed, agregatad jüguavtoiden täht), mašiništonsauvomižel (gazmäričimed, tömašinad ümbriradamha metallad painuden al), [[brill'jant]]oiden tehmižen järedal «Kristall»-kompanijal, elektrotehnikal pästandal, sömtegimišton sarakol (maid i sagud, leib i makaronad, liha- i kalaproduktad), mugažo trikotažanfabrik, laboratorižen mašiništon edheotand i painuzkombinat ratas.

== Geografijan andmused ==
[[Fail:Районы Смоленска.png|thumb|left|250px|'''Smolenskan administrativižed rajonad vspäi 1979:'''<br />
1. Dneprantagaine rajon<br />
2. Leninan rajon<br />
3. Tegimišton rajon]]
Lidn seižub [[Dnepr]]anjogen üläjoksmusen muugotil kukhikahil randoil. Istorižen keskusen korktuz om 242 metrad, se sijadase Dnepran hural randal (suvipol'). Korktusiden erinend sase 90 metrhasai lidnan röunoiš. Matkad [[Moskv]]hasai om 378 kilometrad orhal suvipäivlaskmha, avtotedme — 410 km, [[Vaugedvenäma]]n röunhasai — 65 km päivlaskmha. Lähembaižed järedad lidnad oma Vaugedvenämas: [[Mogilöv]] 150 km suvipäivlaskmha orhal, [[Orš]] 120 km päivlaskmha M1-avtotedme i [[Vitebsk]] 135 km lodeheze avtotedme.

Smolensk jagase 3 administrativižhe rajonha, käskusenandai tobmuz om ühthine. Lidn om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 326 861 ristitud. Kaikiš suremb ristitišt oli 356 tuhad eläjid vl 1997.

Uskojiden tulendad da kundad (kaik — 63): [[ortodoksine hristanuskond]] — 22 tulendad i kaks' jumalankodid, [[protestantizm]] — 23 kundad, [[judaizm]] — 9 kundad, [[induizm]] — 2 kundad, [[katoline jumalankodikund|katoline]] — 1 tulend, [[lüteranine jumalankodikund|lüteranine]] — 1 kund, [[vanhuskolaižed]] — 1 kund, [[buddizm]]an keskuz i [[islam|islamanuskojiden]] organizacii.

== Transport ==
Avtobusad, trolleibusad, tramvaid, maršruttaksid da taksid oma kundaližtransportaks lidnas. Koume sildad om Dnepras päliči i viž avtoted om ristikoičemha raudted erižil tazopindoil lidnan territorijal.

Ei ole civilišt lendimportad lidnas matknikoiden täht, lähembaine Venäman mugoine sijadase [[Bränsk]]as 220 km suvipäivnouzmha. Vaiše sodalendimport (Smolensk-Pohjoine) da aeroport sportaviacijan täht (Smolensk-Suvine) oma olmas lidnan ümbrištos.

== Homaičendad ==
<references />

== Irdkosketused ==
* [http://www.smolsovet.ru/ Lidnan Nevondkundan oficialine sait (''smolsovet.ru'').] {{ref-ru}}
* [http://www.smoladmin.ru/ Lidnan administracijan oficialine sait (''smoladmin.ru'').] {{ref-ru}}
{{Commons|Smolensk}}

{{Smolenskan agjan lidnad}}
{{Venälaižen Federacijan subjektoiden pälidnad}}

[[Kategorii:Smolensk| ]]
[[Kategorii:Smolenskan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agj|*]]
[[Kategorii:Smolenskan rajon|*]]
