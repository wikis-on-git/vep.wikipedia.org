{{Eländpunkt
 | Nimi = Rovanem'<br />Rovaniemi <small>(suom. i roč.)</small><br />Roavvenjárga / Roavenjárga <small>(pohjoižsaam.)</small>
 | Lidnanznam = Rovaniemi.vaakuna.svg
 | Flag = 
 | Lidnanznam text = Rovanemin lidnanznam
 | Flag text = 
 | Valdkund = Suomenma
 | Eläjiden lugu = 62,037
 | Voz' = 2017
 | Pind = 8,016.73
 | Fail = Rovaniemi 06101999 rescanned.jpg
 | Pämez' = Esko Lotvonen (2012—)
 | Telefonkod = +358-16
 | Aigvö = tal'vel [[UTC]]+2,<br />kezal [[UTC]]+3
}}
'''Rovanem'''' ([[suomen kel'|suom]]. i {{lang-sv|Rovaniemi}}; {{lang-se|Roavvenjárga}} vai ''Roavenjárga'', [[inarisaamen kel'|inarisaam]].: ''Ruávinjargâ'') om lidn [[Suomenma]]n pohjoižes. Se om [[Laplandii|Laplandii-provincijan]] pälidn, valdkundan seičemetoštkümnenz' lidn eläjiden lugun mödhe, kaikiš suremb Evropan lidn pindan mödhe.

== Istorii ==
Ristitud mecaziba hirvid Rovanemin tahondas 8 tuhad vot tagaz. Nügüdläine eländpunkt mainitase ezmäižen kerdan vl 1453. 19. voz'sadaspäi se šingotase [[kuld]]an samižen keskuseks, [[mec]]an varhapanendan edheotandoil.

Vspäi 1909 ''Rovanem'-raudtestancii'' om saudud. [[Laplandijan soda]]n aigan (sügüz'ku 1944 — sulaku 1945) vn 1944 redukus Germanijan imperijan sodaväged paniba eländpunktad mantazole lämoipaloil da poukahtusil. Om udessündutadud sodan jäl'ghe. Rovanem' sai lidnan statusad vl 1960.

== Geografijan andmused ==
Lidn sijadase [[Ounasjogi|Ounasjogen]] da [[Kemijogi|Kemijogen]] ühthejoksmusen randoil ([[Baltijan meri|Baltijan meren]] bassein), 197 m ü.m.t. keskmäižel korktusel. Rovanemin fartalad sijadasoiš 8 km suvemb [[Pohjoine polärine pird|Pohjoižes polärižes pirdaspäi]].

Klimat om [[ven vö|ven]]. Heinkun lämuz +15,2 C°, vilukun — −11,8 C°, voden keskmäine lämuz om +0,6 C°. Paneb sadegid 618 mm vodes, enamba kezaku-elokus (61..79 mm kus). Lumikate venub pol'vot (kül'mku—sulaku). [[Joulupukki]]n rezidencii om saudud lidnas, bobuštuzkülä om avaitud vl 1985.

== Eläjad da transport ==
Vl 1980 eläjiden lugu oli 48 056 ristitud. Vl 2010 ristitišt oli 60 090 eläjad, provincijan koumandez. Lidnan ühthine pind om 8 016,73 km², sidä kesken kuivma 7 581,86 km², sokaz ma om 434,87 km².

Raudtestancii sijadase Kemijogen oiktal randpolel. Rahvahidenkeskeine soda- da civiline lendimport (''RVN'') sijadase 10 km pohjoižhe lidnan keskusespäi. Tehtas reisid Hel'sinkihe, sezonal Murmanskha, Amsterdamha i Parižha, tal'veližid čarterreisid Evropan äjihe maihe. Avtobusühtenzoittuz om Venäman [[Murmansk]]- da [[Kandalakš]]-lidnoidenke.

== Irdkosketused ==
* [http://www.rovaniemi.fi/ Lidnan tobmuden aluzkundoiden oficialine sait (''rovaniemi.fi'').] {{ref-fi}} {{ref-en}} <small>(+ informacii lidnas 10 kelel ''infopankki.fi''-saitalpäi)</small>
{{Commons|Category:Rovaniemi}}

{{Suomenman agjad}}

{{stub}}
[[Kategorii:Rovanem'| ]]
[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Laplandii|*]]
