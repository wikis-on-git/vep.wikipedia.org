{{Taxobox
 | name         = Sagarm
 | image file   = Fischotter, Lutra Lutra.JPG
 | image descr  = Sagarm
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Lihansöjad]] (''Carnivora'')
 | familia      = [[Nädad]] (''Mustelidae'')
 | genus        = [[Sagarmod]] (''Lutra'')
 | species      = '''Sagarm'''
 | latin        = {{btname|Lutra lutra|([[Linnei Karl|Linnaeus]], 1758)}}  
 | wikispecies  = Lutra lutra
 | commons      = Category:Lutra lutra
 | itis         = 621916
 | ncbi         = 9657
 | range map    = European Otter area.png
 | range legend = 
}}
'''Sagarm''' (dial. mugažo '''Sagarv''', {{lang-la|Lutra lutra}}) om lihansöi pol'vezine [[živat]], mülütadas ''[[Nädad]]''-sugukundha. Eläb kaikedme Evrazijadme päiči kuivanuziš da lujas viluiš maišpäi, mugažo Afrikan pohjoižes.

== Ümbrikirjutand ==
Se om järed živat pitkänke notkanke hibjanke, siled formal. Täuz'kaznu hibj om 55..95 sm pitte, händan piduz 26..55 sm, 6..10 kg vedutte. Käbälod oma lühüdad nahkudenke, händ om lihasikaz i kaugedkarvaine. Karvan üläh om kauged, muzabur sel'gal, vauvaz da hobedakaz alahan. Alakarv om tihed pehmed, se kaičeb živatad viluspäi da märktundaspäi. Hibjan form abutab ujuda čuklos, čukloiteldas vedhe i jäda veden al 2 minuthasai.

== Elonmahtuz ==
Sagarvod elädas ühtelaz, survasoiš vedes kevädel (keväz'ku-sulaku) vai vodes ümbri ku klimat sättub (Anglii). Kohtukahad 63 päiväd, sündutadas 2−4 poigašt kerdan. Oleldas täuz'kaznuzikš elon kahtendel-koumandel vodel.

Eläb mecjogiš kalanke tobjimalaz vai järviš da uitoiš. Voib vastata mererandal. Navedib sijid bongoidenke, heredanke jädumatomanke joksmusenke i lomunke otmaha peitsijikš da kaivamha uruid. Tegeb pezoid karoiš vai kištos, heinžomas. Tulend mapezha sijadase vedes. Üks' sagarm sötlese 2..18 km jogentarhaspäi i 100 m randaspäi kuivmaha kezaaigan. Tal'vel kalaidab söndan ecmäs, matkadab vezijagandoiš päliči, voib mända 15−20 km päiväs lumedme da jädme, laskese pucul pautkedme. Söb kalad, jogimollüskid, kezal mugažo nühtajid, löcuid da šihlikoid, mecadab [[küuki]]d da [[sorz]]oid sijidme.

== Kävutand ižanduses ==
Ottas kävutamižhe nahkad alakarvanke, se om käbed da varmed, kulumatoi aigan mändes. [[Mectuz]] da pesticidad poletas sagarmon lugumärad, i panihe živatad erikoiden Rusttaha kirjaha Venäman erasiš tihedašti elänzoittud regioniš.

== Homaičendad ==
<references />

{{Commons|Lutra lutra}}

[[Kategorii:Nädad]]
[[Kategorii:Živatad kirjamišton mödhe‎]]
[[Kategorii:Imetaiživatad]]
[[Kategorii:Pol'vezižed živatad]]
