{{Eländpunkt
 | Nimi = Sovetskii<br />Советский
 | Lidnanznam = Coat of Arms of Sovetsky (Khanty-Mansyisky AO).png
 | Flag = Flag of Sovetsky (Khanty-Mansyisky AO).png
 | Lidnanznam text = Sovetskijan lidnanznam
 | Flag text = Sovetskijan flag
 | Valdkund = Venäma
 | Eläjiden lugu = 29,452
 | Voz' = 2021
 | Pind = 50
 | Fail = Советский. вид сверху (2003 г.).jpg
 | Pämez' = Aleksandr Kulagin<br />(sügüz'ku 2020—)
 | Telefonkod = +7-34675-xx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Sovetskii''' ([[venäkel'|ven]]. i {{lang-tt|Советский}}) om [[Venäma]]n lidn da lidnankund [[Hantin da Mansin avtonomine ümbrik|Hantin da Mansin avtonomižen ümbrikon]] päivlaskmas. Se om [[Sovetskijan rajon (Hantin da Mansin avtonomine ümbrik)|Sovetskijan rajonan]] administrativine keskuz.

== Istorii ==
Eländpunktan aluz om pandud vl 1962 kuti ižanduz varhapanemha [[mec]]ad (mecpromhoz) da ''Sovetskii-žilo'' senno. Kätihe žilod lidnanvuiččeks vn 1963 21. päiväl vilukud 1500 eläjanke, i lugetas necidä alusenpanendan oficialižeks dataks. Vn 1963 elokus ezmäine jonuz tuli žilho raudtedme [[Ivdel'|Ivdelišpäi]], nügüd' ''Üläkondan''-stancii ({{lang-ru|Верхнекондинская}}) om olmas lidnan keskuses «Ivdel' — [[Priobje]]»-raudtel. Vll 1984−1987 regionaližen lendimportan (''OVS / СОЙ'') lendahtamižsarg om saudud. Vn 1996 23. päiväl tal'vkud žilo sai lidnan statusad.

Sovetskii šingotase mecan varhapanendal da sen ümbriradmižel sauvondmaterialikš (komplektad sauvomha pertid, kleidüd puižed lehtesed da plitud), meblin tehmižel, mugažo raudbetonkonstrukcijoiden tegim radab.

== Geografijan andmused ==
Lidn sijadase [[Ob'|Obin]] hurapol'žes basseinas, 112 m keskmäižel korktusel valdmeren pindan päl. Matkad [[Hanti-Mansiisk]]hasai om 295 km päivnouzmha orhal vai 365 km avtotedme. Lähembaine lidn om [[Jugorsk]] 10 km päivlaskmha orhal, raudtel vai avtotedme.

Sovetskii om lidnankundan üks'jäine eländpunkt. Lidnankundan pind — 388,90 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 26 495 ristitud, rajonan koume videndest. Kaikiš suremb lidnan ristitišt oli 29 624 eläjad vl 2019.

Rahvahad (enamba 1,3% vl 2010, ozutadud rahvahudenke): [[venälaižed]] — 78,7%, [[totarlaižed]] — 7,8%, [[ukrainalaižed]] — 3,2%, [[azerbaidžanlaižed]] — 1,6%, [[baškiralaižed]] — 1,3%, toižed rahvahad — 7,4%.

[[Ortodoksine hristanuskond|Ortodoksižen hristanuskondan]] koume jumalanpertid (Sündun voznesen'jan, Mikulai-čudonsädajan i Ksenija Piterilaižen) i [[islam]]an «Nur»-pühäpert' (2015) oma olmas lidnas.

Sovetskijan politehnine kolledž<ref>[http://www.sovprocollege.ru/ Sovetskijan politehnižen kolledžan sait (''sovprocollege.ru'').] {{ref-ru}}</ref> om professionaližen opendusen aluzkundaks.

Edeline lidnan pämez' om Aleksandr Žukov (reduku 2016 — sügüz'ku 2020).

== Galerei ==
<gallery mode="packed" heights="125px">
Первые дома п. Советский, ХМАО.png|Ezmäižed pertid (istorine fotokuva)
Первая "брендовая" АЗС после Ханты-Мансийска. Советский. - panoramio.jpg|Benzintäutandstancii (2014)
Airport Sovetsky. View from apron.JPG|Sovetskii-lendimportan sauvused vl 2012
</gallery>

== Homaičendad ==
<references />

== Irdkosketused ==
* [http://sovinet.ru/ Sovetskii-lidnan administracijan oficialine sait (''sovinet.ru'').] {{ref-ru}}
{{Commons|Category:Sovetsky}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Sovetskijan rajon (Hantin da Mansin avtonomine ümbrik)|*]]
