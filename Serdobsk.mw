{{Eländpunkt
 | Nimi = Serdobsk<br/>Сердобск
 | Lidnanznam = Coat of Arms of Serdobsk (Penza oblast).png
 | Flag = Flag of Serdobsk (Penza oblast).png
 | Lidnanznam text = Serdobskan lidnanznam
 | Flag text = Serdobskan flag
 | Valdkund = Venäma
 | Eläjiden lugu = 32,087
 | Voz' = 2018-01-01
 | Pind = 28.42
 | Fail = Фонтан, 2009 год - panoramio.jpg
 | Pämez' = Anatolii Kaišev<br />(sügüz'ku 2017—)
 | Telefonkod = +7-84167-xx-xxx
 | Avtokod = 58
 | Aigvö = [[UTC]]+3 ([[MSK]]+0)
}}
'''Serdobsk''' ({{lang-ru|Сердо́бск}}) om [[Venäma]]n lidn da lidnankund [[Penzan agj]]an suves. Se om [[Serdobskan rajonan]] administrativine keskuz.

== Istorii ==
Eländpunktan aluz om pandud Serdob-jogen molembil randoil vl 1698 kuti Serdobskai (Arhangel'skai)-slabad ({{lang-ru|Сердобская (Архангельская) слобода}}) varjoičemha ümbrišton mecad laivoiden täht [[Petr I]]-carin käskön mödhe. Se sai makundan lidnan statusad nügüdläiženke nimitusenke [[Jekaterina II]]-imperatornaižen käskön mödhe vs 1780 kül'mkun 7. päiväspäi. Lidn oli tetab [[din'|diniden]] kazvatandal, ned kuvadasoiš Serdobskan simvolikš.

Serdobsk šingotase mašinansauvomižen tegimel (avtopalad «[[VAZ]]»-tegimen täht), sömtegimištol (maidvoitegim, sömkombinat, konditerine edheotand) i mebel'kombinatal.

== Geografijan andmused ==
Lidn sijadase Serdob-jogen oiktal randal ({{lang-ru|Сердоба}} 160 km pitte, [[Hopr]]an üläjoksmusen hura ližajogi), 180 m ü.m.t. keskmäižel korktusel. Om toižid eländpunktoid jogen vastrandal. Matkad [[Penz]]hasai om 98 km pohjoižpäivnouzmha-suvipäivnouzmha orhal, 113 km avtotel vai raudtel. Lähembaine lidn om [[Rtiščevo]] (Saratovan agj) 37 km suvipäivlaskmha orhal, 48 km avtotedme vai raudtedme. «Penz — [[Balašov (lidn)|Balašov]]»-avtote ümbärdab lidnad pohjoižespäi. ''Serdobsk''-raudtestancii radab vspäi 1894 lidnan päivlaskmas, «Penz — Balašov»-raudtekeskustal.

Serdobsk om lidnankundan üks'jäine eländpunkt. Lidnankundan pind — 28,42 km².

== Eläjad ==
Vl 1939 lidnan ristitišt oli 12 807 eläjad. Vn 2010 Venäman rahvahanlugemižen mödhe lidnan eläjiden lugu oli 35 393 ristitud, rajonan kaks' koumandest. Kaikiš suremb lidnan ristitišt oli 40..44 tuhad eläjid vll 1980−2001 (44 900 rist. vl 1992). [[Ortodoksine hristanuskond|Ortodoksižen hristanuskondan]] ph. Mikoi-arhangelan päjumalanpert' om saudud vll 1895−1905 da radab lidnas.

Rahvahad (2010): [[venälaižed]] — 96,9%, toižed rahvahad — 3,1%.

Professionaližen opendusen aluzkundad oma Serdobskan äiprofil'ne tehnikum<ref>[http://smt58.3dn.ru/ Serdobskan äiprofil'žen tehnikuman sait (''smt58.3dn.ru'').] {{ref-ru}}</ref> (Serdobskan maižanduztehnikum om mülütadud sihe vl 2012), Penzan agjan medicinižen kolledžan filial i Penzan valdkundaližen universitetan filial.

== Galerei ==
<gallery mode="packed" heights="125px">
Здание администрации Сердобского района - panoramio.jpg|Rajonan tobmuden pert'
Serdobsk. Michael Arhangela's cathedral.jpg|Ph. Mikoi-arhangelan päjumalanpert' vl 2008
Serdobsky machine-building plant.jpg|Mašinansauvomižen tegim (2008)
Дом искусств, 2009 год - panoramio.jpg|Čomamahtoiden pert' (2009)
Сердобск-Здание Станции.jpg|Päraudtestancii (2015)
</gallery>

== Homaičendad ==
<references />

== Irdkosketused ==
* [http://www.gorod-serdobsk.ru/ Lidnan da rajonan tobmuden aluzkundoiden sait (''gorod-serdobsk.ru'').] {{ref-ru}}
{{Commons|Category:Serdobsk}}

{{Penzan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Penzan agjan lidnad]]
[[Kategorii:Serdobskan rajon|*]]
