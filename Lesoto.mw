{{10000}}
{{Valdkund
| Nimi = Lesoton Kunigahuz<br />Muso oa Lesotho <small>(sesoto)</small><br />Kingdom of Lesotho <small>(angl.)</small>
| Valdkundznam = Coat of arms of Lesotho.svg
| Flag = Flag of Lesotho.svg
| Valdkundznam text = Lesoton valdkundznam
| Flag text = Lesoton flag
| Pälidn = Maseru
| Eläjiden lugu = 1,962,461<ref>[https://www.cia.gov/library/publications/the-world-factbook/geos/lt.html Lesoton ristitišton endustuz vn 2018 heinkus. // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 30,355
| Kart = LocationLesotho.svg
| Kel' = [[sesoto]], [[anglijan kel'|anglijan]]
| Valdkundan pämez' = [[Letsie III]]
| Päministr = [[Tabane Tom|Tom Tabane]]
| Religii = [[hristanuskond]], [[paganuz]]
| Valüt = [[lesoton loti]] (LSL)
| Internet-domen = [[.ls]]
| Telefonkod = +266
| Aigvö = [[UTC]]+2
}}
'''Lesoto''' ([[sesoto]] i {{lang-en|Lesotho}}, sesoto virkand [lɪˈsʊːtʰʊ], anglijan virkand [ləˈsuːtuː]), täuz' oficialine nimituz — '''Lesoton Kunigahuz''' ([[sesoto]]: ''Muso oa Lesotho'', {{lang-en|Kingdom of Lesotho}}), om mererandatoi valdkund [[Afrik]]an suves, anklav [[Suviafrikan Tazovaldkund|SAT]]:an südäimes. Edel ripmatomuden sandad vl 1966 valdkundan territorijan nimi oli '''[[Basutolend]]'''. Pälidn da kaikiš suremb lidn om [[Maseru]].

== Istorii ==
Vn 1966 4. päiväl redukud Lesoto tedištoiti ripmatomut [[Sur' Britanii|Sures Britanijaspäi]].

Valdkundan nügüdläine Konstitucii<ref>[http://www.constituteproject.org/ontology/Lesotho?lang=en Vn 1993 Lesoton Konstitucijan tekst vn 2011 vajehtusidenke ''constituteproject.org''-saital.] {{ref-en}}</ref> ({{lang-en|Constitution}}) om koumanz' lugul, se om vahvištadud vn 1993 1. päiväl sulakud da tuli väghe jäl'geližel päiväl. Vajehtihe sidä severz-se kerdoid, vll 1996, 1997, 1998, 2001, 2004, 2011 i 2018.

== Geografijan andmused ==
[[Fail:Lesotho Topography.png|thumb|left|250px|Lesoton topografine kart.]]
Lesoto om mererandatoi anklav [[Suviafrikan Tazovaldkund]]an südäimes, röunan piduz — 1106 km. Valdkundan pind om 30 355 km².

Valdkundan territorijan nell' videndest om enamba 1800 metrad korktusidenke valdmeren pindan päl. Kaikiš korktemb čokkoim om [[Thabana Ntlenjan]]-mägi (3482 m).

Londuseližed pävarad oma [[diamant]]ad, [[kivi (material)|sauvondkivi]], [[vezi]], [[girdoenergii]]; toižed varad — [[lete]], [[savi|saved]], [[mahuz]].

== Politine sistem ==
[[Fail:Chinese Lesotho project Lesotho Parliament II.jpg|thumb|right|250px|Lesoton parlamentan pert' [[Maseru]]s.]]
Ohjandusen form om unitarine parlamentine konstitucine [[monarhii]]. Lesoton pämez' om [[Letsie III]]-kunigaz.

Parlament om kaks'kodine. Üläkodi om Senat ({{lang-en|Senate}}) 33 ühtnijanke videks vodeks, heišpäi 22 ristitud oma heimoiden vejad, kunigaz vahvištab koumandest. Alakodi om Nacionaline Suim ({{lang-en|National Assembly}}) 120 ezitajanke, kaik rahvaz valičeb heid videks vodeks.

Parlamentan ühtnijoiden edelstrokuižed valičendad oliba vn 2017 3. päiväl kezakud, päministran heitandan radmaspäi jäl'ghe. Nügüdläine päministr om [[Tom Tabane]] vn 2017 kezakun 16. päiväspäi, hän radoi jo Lesoton päministran vll 2012−2015.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Lesoton administrativiž-territorialine jagand]].''

Lesoto jagase 10 ümbrikoks ({{lang-en|district}}). Ümbrikod alajagasoiš 80 valičemižümbrikoks ({{lang-en|constituency}}), ned — 129 sijaližeks nevondkundaks ({{lang-en|local community council}}).

== Eläjad ==
Lesotos elädas [[lesotolaižed]] (soto 99,7%). Vl 2011 eläjiden lugu oli 1 894 194 ristitud<ref>[http://www.bos.gov.ls/ Valdkundan ristitišt vl 2011 de jure. — Lesoton Statistikan büro (''bos.gov.ls'').] {{ref-en}}</ref>, vn 2014 heinkus — 1 942 008 ristitud. Kaikiš suremb ristitišt om nügüd'.

Uskondan mödhe (2014): [[protestantizm|protestantad]] — 47,8%, riman [[katoline jumalankodikund|katolikad]] — 39,3%, toižed [[hristanuskond|hristanuskojad]] — 9,1%, toižed uskojad — 1,4%, religijatomad — 2,3%.

Toižed sured lidnad (enamba 40 tuh. ristituid vl 2012, surembaspäi penembha): [[Hloce]] da [[Mafeteng]]. Vl 2012 oli 7 lidnad enamba 15 tuh. eläjidenke.

== Ižanduz ==
Lesoton agrarine ižanduz rippub lujas märas [[Suviafrikan Tazovaldkund]]an ižandusespäi.

Vl 2010 Lesoton päeksport oli erazvuiččed [[sobad]] (63%) da [[diamant]]ad (33%).

== Homaičendad ==
<references />

== Irdkosketused ==
* [http://www.gov.ls/ Lesoton Kunigahusen ohjastusen portal (''gov.ls'').] {{ref-en}}
* [http://www.parliament.ls/ Lesoton Kunigahusen parlamentan sait (''parliament.ls'').] {{ref-en}}
* [http://www.bos.gov.ls/ Lesoton Kunigahusen Statistikan büron sait (''bos.gov.ls'').] {{ref-en}}
{{Commons|Lesotho}}

{{Afrik}}

[[Kategorii:Lesoto| ]]
