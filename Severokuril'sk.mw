{{Eländpunkt
 | Nimi = Severokuril'sk<br />Северо-Курильск
 | Lidnanznam = Coat of Arms of Severo-Kurilsk rayon (Sakhalin oblast).png
 | Flag = Flag of Severo-Kurilsk (Sakhalin oblast).png
 | Lidnanznam text = Severokuril'skan lidnanznam
 | Flag text = Severokuril'skan flag
 | Valdkund = Venäma
 | Eläjiden lugu = 2,507
 | Voz' = 2018
 | Pind = 155
 | Fail = 214 1426 Sev Kur main street wiki.jpg
 | Pämez' = Aleksandr Serebräkov<br />(keväz'ku 2014—)
 | Telefonkod = +7-42453-xx-xxx
 | Avtokod = 65
 | Aigvö = [[UTC]]+11 (MSK+8)
}}
[[Fail:Demis-Shumshu (Shumushu).png|thumb|left|250px|Lidnan geografine sijaduz saril]]
'''Severokuril'sk''' ({{lang-ru|Северо-Курильск}}, {{lang-ja|セベロクリリスク}} ''Seberokuririsku'', edel 1946. vot — ''Kasivabar'', {{lang-ja|柏原}} ''Kasivabara'') om [[Venäma]]n lidn [[Sahalinan agj]]an [[Paramušir]]-saren pohjoižes. Se om Severokuril'skan lidnümbrikon administrativine keskuz (edel 2006. vot — rajonan) da üks'jäine elänzoittud eländpunkt.

== Istorii ==
Vspäi 1711 [[Venäman imperii|Venäman imperijan]] merimatkadajad tedoiziba [[Kurilan sared|Kurilan sarid]] [[Petropavlovsk Kamčatkal|Petropavlovskaspäi Kamčatkal]]. Vll 1875−1945 oli [[Japonii|Japonijan]] oficialižeks palaks. Japonijalaižed paniba ''Kasivabar-žilon'' alust [[ainalaižed|ainalaižiden]] ''Ottomai-külän'' sijha. Sirtihe ainalaižid [[Šikotan]]-sar'he. Nimitihe žilod «Ivaki»-tedoiduzlaivan kapitanan kanzannimen mödhe. [[Toine mail'man soda|Suren sodan]] aigan [[Amerikan Ühtenzoittud Valdkundad|AÜV:oiden]] aviacii bombardirui meriportad da sodalendimportad žilos vspäi 1943. Se sai lidnan statusad vl 1946, nimitihe Kurilan sariden mödhe.

Vn 1952 5. päiväl kül'mkud luja cunami (10 m) pani lidnad mantazole, i se om udessündutadud uzil korktusil. Severokuril'sk šingotase kalantegimišton radol sijaližel torhudel.

== Geografijan andmused ==
Lidn sijadase Kurilan kahtenden sal'men randal ({{lang-ru|Второй Курильский пролив}}), 30 m ü.m.t. keskmäižel korktusel, Tünen valdmeren [[Ohotskan meri|Ohotskan meren]] päivnouzmaižel randal. Matkad [[Suvisahalinsk]]hasai om 1060 km suvipäivlaskmha orhal, no voib sadas kalalaivištol vai punolendimel vaiše [[Petropavlovsk Kamčatkal|Petropavlovskan Kamčatkal]] kal't (Kamčatkan rand) 312 km pohjoižpäivnouzmha orhal, se om lähembaine lidn.

Klimat om [[subarktine vö|subarktine]] meren märg. Elokun lämuz om +11,5 C°, vilukun-uhokun — −4,1..−4,9 C°. Voden keskmäine lämuz om +2,8 C°. Paneb sadegid 1844 mm vodes, vähemba uhokus-kezakus (107..128 mm kus). Voib panda tuhkad lähižes Ebeko-vulkanaspäi 7 kilometras.

Baikovo-sodažilo jäb kaikenaigaižeta ristitištota 20. voz'sadan lopuspäi, mülüb lidnümbrikho Severokuril'skan ližaks. Lidnümbrikon pind — 3501,23 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 2 536 ristitud. Kaikiš suremb lidnan ristitišt oli 7 733 eläjad vl 1959 i 5 180 eläjad vl 1989.

== Galerei ==
<gallery mode="packed" heights="125px">
209 0943 SevKur heli View wiki.jpg|Lidnan nägu edel vn 1952 cunamid
ЧайкиНадЗаводом.jpg|Kajaged kalategimen päl Paramušir-sarel (2021)
</gallery>

== Homaičendad ==
<references />

== Irdkosketused ==
* [http://sevkur.admsakhalin.ru/ Lidnan da lidnümbrikon tobmuden aluzkundoiden oficialine sait (''sevkur.admsakhalin.ru'').] {{ref-ru}}
* [http://sakhalin.gov.ru/index.php?id=684 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Severo-Kurilsk}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Sahalinan agjan lidnümbrikod|*]]
