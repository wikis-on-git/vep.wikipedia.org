{{10000}}
{{Eländpunkt
 | Nimi = Librevil'<br />Libreville
 | Lidnanznam = Libreville Coat of Arms.svg
 | Flag = 
 | Lidnanznam text = Librevilin lidnanznam
 | Flag text = Librevilin flag
 | Valdkund = Gabon
 | Eläjiden lugu = 703,904
 | Voz' = 2013
 | Pind = 
 | Fail = Libreville.jpg
 | Pämez' = Roze Kristian Ossuka Raponda<br />(2014—)
 | Telefonkod = +241
 | Aigvö = [[UTC]]+1
}}
'''Librevil'''' ({{lang-fr|Libreville}} «joudai lidn») om [[Gabon]]an pälidn da kaikiš suremb lidn (valdkundan ristitišton läz pol't). Se om mugažo [[Estuer (agj)|Estuer-agjan]] administrativine keskuz, om sen palaks.

== Istorii ==
Vl 1846 francine laivišt anasti brazilišt «L’Elizia»-laivad orjidenke, päzutihe heid. Joudutadud 52 ristitud paniba eländpunktan alust i nimitihe sidä [[Fritaun]]an analogijan mödhe. Lidn mainitase ezmäižen kerdan vl 1849. Vl 1886 tegihe francižen Gabon-kolonijan pälidnaks, vspäi 1960 — ripmatoman Gabonan pälidn.

== Geografijan andmused ==
Librevil' sijadase [[Atlantine valdmeri|Atlantižen valdmeren]] [[Gvinejan laht]]en randpolel, [[Komo (jogi)|Komo]]-jogensunno.

Klimat om [[subekvatorialine vö|subekvatorialine]]. Keskmäine lämuz vajehtub +26..+30 C° röunoiš vodes läbi. Paneb sadegid 2840 mm vodes. Kuivsezonan aigan (kezaku-eloku) paneb vaiše 75 mm sadegid.

Lidn jagase 39 fartalaks.

== Transport ==
Librevil' om [[Atlantine valdmeri|Atlantižen valdmeren]] afrikaižen randišton üks' kaikiš surembiš portoišpäi. Sen specializacii om [[pu (material)|pumaterialiden]] vend ujuden verhiže maihe.

Ezmäižen [[Gabon]]an prezidentan oiktastuseks Leon Mba nimel nimitadud rahvahidenkeskeine lendimport (''LBV'') sijadase 11 kilometrad pohjoižpolehe lidnan keskusespäi. Kaikenaigaine [[Francii|Francijan]] il'mvägiden sodabaz sijadase läz sidä. Uden lendimportan projektan mödhe, sen sijaduz mugažo linneb pohjoižpolehe pälidnaspäi.

== Homaičendad ==
<references />

== Irdkosketused ==
* [http://www.libreville.ga/ Librevil'-lidnan ohjastusen oficialine sait (''libreville.ga'').] {{ref-fr}}
{{Commons|Category:Libreville}}

{{Afrikan pälidnad}}

[[Kategorii:Librevil'| ]]
[[Kategorii:Gabonan lidnad]]
[[Kategorii:Eländpunktad kirjamišton mödhe]]
[[Kategorii:Gabon|*]]
[[Kategorii:Pälidnad]]
[[Kategorii:Estuer-agj|*]]
