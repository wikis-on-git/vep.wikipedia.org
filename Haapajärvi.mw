{{Eländpunkt
 | Nimi = Haapajärvi
 | Lidnanznam = Haapajärvi.vaakuna.svg
 | Flag = 
 | Lidnanznam text = Haapajärvi lidnanznam
 | Flag text = 
 | Valdkund = Suomenma
 | Eläjiden lugu = 7,149 
 | Voz' = 2018-12-31
 | Pind = 789.11
 | Fail = Haapajärvi railway station.JPG
 | Pämez' = Juha Uusivirta (2013—)
 | Telefonkod = +358-(0)44-xxx-xxxx
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Haapajärven kirkko.jpg|thumb|left|250px|Lidnan jumalanpert', om saudud vl 1802 i udištadud vl 1880.]]
'''Haapajärvi''' (mugažo [[suomen kel'|suomen]] i [[ročin kel'|ročin]] kelil) om [[Suomenma]]n lidn valdkundan keskuzpalan päivlaskmas, [[Pohjoižpohjanma]]-provincijan suves.

== Istorii ==
Eländpunkt mainitase kirjutadud purtkiš ezmäižen kerdan vl 1547 kuti pen' Haapajärvi-külä, elihe [[terv]]an poltandal, kalanpüdusel, mectusel i [[dögot'|dögotin]] pästandal. Kundan oficialine aluz om pandud vl 1868. Raudte tuli žilho vl 1960. Žilo sai lidnuden ({{lang-fi|kauppala}}, {{lang-sv|köping}}) statusad vl 1967, kändihe lidnaks (suom. ''kaupunki'') vl 1977.

Haapajärvi šingotase [[živatvodind]]an rajonan keskuseks.

== Geografijan andmused ==
Lidn sijadase ühtennimižen järven (sen palad nimitasoiš Kortejärvi i Uitonsalmi) päivnouzmaižel randal tobjimalaz. Hautaperän vezivaradim om saudud lidnan suves. Matkad agjan [[Oulu]]-keskushesai om 159 km pohjoižhe, [[Hel'sinki]]hesai — 400 km suvhe orhal, 458 km avtotedme vai raudtel.

Vl 2018 lidnan ühthine pind oli 789,11 nellikkilometrad, sidä kesken kuiv ma — 765,89 km², sokaz ma oti 23,22 km².

23 küläd alištudas lidnan tobmudele.

== Eläjad ==
Vl 2015 eläjiden lugu oli 7 484 ristitud. Kaikiš suremb ristitišt oli 8 519 eläjad vl 1995.

Mamankelen mödhe (2016): suomen kel' — 98,4%, ročin kel' — 0,1%, toižed keled — 1,5%.

Hihtandsportan keskuz radab lidnas tal'vel. Lidnan edeline pämez' oli Maija-Liisa Veteläinen (2003−2013).

== Irdkosketused ==
* [http://www.haapajarvi.fi/ Lidnankundan oficialine sait (''haapajarvi.fi'').] {{ref-fi}}
{{Commons|Category:Haapajärvi}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma]]
