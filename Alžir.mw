{{1000}}
{{Znamoičendad|Alžir (znamoičendad)}}
{{Valdkund
| Nimi = Alžiran Rahvahaline Demokratine Tazovaldkund<br />الجمهورية الجزائرية الديمقراطية الشعبية<br /><small>''(Al'-Džumhurijja Al'-Džazairijja Ad-Dimukratijja Aš-Šabijja)''</small>
| Valdkundznam = Algeria coa.png
| Flag = Flag of Algeria.svg
| Valdkundznam text = Alžiran valdkundznam
| Flag text = Alžiran flag
| Pälidn = Alžir (lidn){{!}}Alžir-lidn
| Eläjiden lugu = 38.813.722<ref>[https://www.cia.gov/library/publications/the-world-factbook/geos/ag.html Alžiran ristitišton endustuz vl 2014 heinkus. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 2.381.741
| Kart = Location Algeria AU Africa.svg
| Kel' = [[araban kel'|araban]]
| Valdkundan pämez' = [[Buteflika Abdel' Aziz|Abdel' Aziz Buteflika]]
| Päministr = [[Sellal' Abdel'malek|Abdel'malek Sellal']]
| Religii = [[islam]]
| Valüt = [[alžiran dinar]] (DZD)
| Internet-domen = [[.dz]]
| Telefonkod = +213
| Aigvö = [[UTC]]+1
}}
'''Alžir''' ([[araban kel'|arab.]]: الجزائر, vepsän transkripcii: ''Al'-Džazāir''), täuz' oficialine nimituz — '''Alžiran Rahvahaline Demokratine Tazovaldkund''' ([[araban kel'|arab.]]: الجمهورية الجزائرية الديمقراطية الشعبية ''Al'-Džumhurijja Al'-Džazairijja Ad-Dimukratijja Aš-Šabijja''), om valdkund [[Afrik]]an pohjoižes. Päine da surembaine lidn om ühtennimine [[Alžir (lidn)|Alžir-lidn]].

== Istorii ==
Vl 1962 heinkun 5. päiväl Alžir tedoti ripmatomudes [[Francii|Francijaspäi]].

Jäl'gmäine Konstitucii om vahvištadud vl 1976. Se om väges znamasižiden vajehtusidenke (vozil 1979, 1988, 1989, 1996).

== Geografijan andmused ==
[[Fail:Algeria Topography.png|thumb|left|250px|Alžiran topografine kart.]]
Alžir om mavaldkundröunoiš [[Tunis]]anke (röunan piduz — 1034 km) da [[Livii|Livijanke]] (989 km) päivnouzmas, [[Niger]]anke suvipäivnouzmas (951 km), [[Mali]]nke (1359 km) da [[Mavritanii|Mavritanijanke]] (460 km) suvipäivlaskmas, [[Marok]]onke päivlaskmas (1941 km, sidä kesken [[Päivlaskmaine Sahar|Päivlaskmaižen Saharanke]] — 41 km). Ühthine röunoiden piduz om 6734 km. Alžiran pohjoižed randad lainištab [[Keskmeri]] 998 km pitte randanpirdanke. Valdkundan pind om 2,381,741 km².

[[Atlas (mäged)|Atlas]]-mägiden päivnouzmaine pol' seižub Alžiran pohjoižes, läz mererandištod. Murendajad [[manrehkaiduz|manrehkaidused]] oma paksud täs, kaikiš tihedašti elänzoittud sijas (93% valdkundan ristitištod eläb läheli). Kaikiš korktemb čokkoim om [[Ahaggar]]-mägišton [[Tahat]]-mägi (2908 m) suvipäivnouzmpoles. Madalambaine sija om solakahan [[Šott-Mel'gir]]-järven pind (-40 m). Rahvahatoi [[Sahar (rahvahatoi ma)|Sahar]]-letetazangišt otab valdkundan territorijan nell' videndest. Surembaine jogi om [[Šeliff]] 700 km pitte.

Londuseližed pävarad oma [[kivivoi]], [[londuseline gaz]], [[raud]]kivend, [[cink]], [[hahktin]], [[uran (himine element)|uran]], [[fosfor|fosfatad]].

== Politine sistem ==
[[Fail:Assemblée populaire nationale (Algérie).jpg|thumb|right|250px|Alžiran parlamentan alakodin pert' [[Alžir (lidn)|Alžir-lidnas]].]]
Ohjandusen form om unitarine [[segoitadud tazovaldkund|parlamentiž-prezidentine]] tazovaldkund äjiden partijoiden sistemanke. Valdkundan pämez' om prezident. Kaik rahvaz valičeb händast videks vodeks, strokuiden lugu om röunatusita.

Parlament om kaks'kodine. Üläkodi om Nacionaline Nevondkund ([[araban kel'|arab.]]: ''al'-Madžlis al'-Umma'') 144 ühtnijanke (heiden koumandest prezident paneb radnikusile, 2/3 — valitas agjoiden suimil). Alakodi om Rahvahaline Nacionaline Suim ([[araban kel'|arab.]]: ''al'-Madžlis al'-Ša'abi al'-Vatani'') 462 ezitajanke, kaik rahvaz valičeb heid videks vodeks.

Järgvaličendad parlamentan alakodihe oliba vl 2012 semendkun 10. päiväl. Nügüdläine prezident om [[Buteflika Abdel' Aziz|Abdel' Aziz Buteflika]] (vspäi 1999). Vn 2014 sulakun 17. päivän valičendoil hän sai 81,53%, se om hänen nellänz' strok. Päministr om [[Sellal' Abdel'malek|Abdel'malek Sellal']] vs 2014 sulakun 28. päiväspäi. Edel sidä hän oli jo päministran (03.09.2012 — 13.03.2014).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Alžiran administrativiž-territorialine jagand]].''

Alžir alajagase 48 agjaha (üks'lugu [[araban kel'|arab.]]: ولاية ''vilajet''). Agjad jagase 553 ümbrikho (üks'lugu [[araban kel'|arab.]]: دائرة ''daira''), ned — 1541 kommunha (üks'lugu [[araban kel'|arab.]]: بلدية ''baladija'').

== Eläjad ==
Alžiras elädas [[alžiralaižed]].

Toižed sured lidnad (enamba 300 tuh. ristitud vl 2012, surembaspäi penembha): [[Oran]], [[Konstantin (lidn, Alžir)|Konstantin]], [[Džel'f]], [[Batn (lidn, Alžir)|Batn]], [[Setif]]. Vl 2012 kaik om 50 sadatuhašt lidnad.

Vl 2009 eläjiden lugu oli 34,895,000 ristitud.

== Rahvahanižanduz ==
Alžiran päeksport om [[kivivoi]] (56%, sidä kesken toreh — 41%, ümbriratud — 15%) da [[londuseline gaz]] (40%).

== Homaičendad ==
<references />

== Irdkosketused ==
* [http://www.apn.dz/ Alžiran parlamentan alakodin oficialine sait.] {{ref-ar}} {{ref-fr}}

{{Afrik}}

[[Kategorii:Alžir (valdkund)| ]]
