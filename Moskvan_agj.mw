{{Venälaižen Federacijan subjekt
|Nimi           = Moskvan agj
|Venälaine nimi = Московская область
|Flag           = [[Fail:Flag of Moscow oblast.svg|150px|Moskvan agjan flag]]
|FSCoA          = [[Fail:Coat of arms of Moscow Oblast (large).svg|110px|Moskvan agjan znam]]
|FlagLnk        = Moskvan agjan flag
|CoALnk         = Moskvan agjan znam
|FSMap          = [[Fail:Map of Russia - Moscow Oblast.svg|300px]]
|FSCtrWhat      = Administrativižed keskused
|FSCtrNm        = [[Moskv]], [[Krasnogorsk]]
|AreaRnk        = 55
|TotArea        = 44329
|WaterPrcnt     = 2.03
|PopRnk         = 2
|Eläjiden lugu  = 7,503,385
|PopCtDate      = 2018
|PopDens        = 169.27
|GDPRnk         = 3
|GDP            = 3565,3
|GDPCtDate      = 2016
|GDP(PPP)       = 483,7
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Vorob'jov Andrei|Andrei Vorob'jov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Brincalov Igor'|Igor' Brincalov]]
|FSAnthem       = 
|Domain         = 
|CadNo          = 50, 90, 150, 190, 750
|MSK            = [[UTC]]+3 ([[MSK]]+0)
}}
'''Moskvan agj''' ({{lang-ru|Московская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan Dum sijadase toižes federacijan subjektas — [[Moskv]]as. Agjan Ohjastusen pert' sijadase [[Krasnogorsk]]as.

== Keled ==
Valdkundkel' om üks'jäine — [[venäkel']].

== Istorii ==
Moskvan agj om olmas vs 1929 vilukun 14. päiväspäi.

Moskvan agjan Päkäskuz<ref>[http://constitution.garant.ru/region/ustav_mosobl/ Moskvan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1996 4. päiväl tal'vkud Agjan Duman ezitajil, sen-žo voden 11. päiväl tal'vkud gubernatoral da om väges nügüd' äiluguižidenke vajehtusidenke.

== Geografijan andmused ==
[[Fail:Relief-Moskovskaya.png|thumb|left|250px|Moskvan agjan reljefan kart.]]
Agj röunatab 8 regionanke: [[Vladimiran agj]]anke pohjoižpäivnouzmas da päivnouzmas, [[Räzanin agj]]anke suvipäivnouzmas, [[Tulan agj]]anke suves, [[Kalugan agj]]anke suvipäivlaskmas, [[Smolenskan agj]]anke päivlaskmas, [[Tverin agj]]anke lodehes da pohjoižes, [[Jaroslavlin agj]]anke pohjoižes, [[Moskv]]anke keskuses. Moskvan agj om mererandatoi.

Pind om 44 379 km². [[Mec]] otab läz kaht videndest territorijad. Kaik joged mülüdas [[Volg]]an basseinha. Znamasižed joged oma [[Kläz'm]], [[Ruz (jogi)|Ruz]], [[Moskv (jogi)|Moskv]] da [[Ok (jogi)|Okanjogi]].

Kukhikahad ülüded seištas agjan päivlaskmas, alangištod ottas agjan päivnouzmpol't. Kaikiš korktemb čokkoim om [[Zamri (mägi)|Zamri-mägi]] Možaiskan rajonas agjan suvipäivlaskmas (310 m).

Londuseližed varad oma [[turbaz]], [[fosfor|fosforitad]], [[sauvondmaterialad]] ([[mouckivi]], [[savi|saved]], [[lete|letked]]).

== Tobmuz ==
[[Fail:House of Moscow Oblast Government (night).jpg|thumb|right|250px|Agjan Ohjastusen pert' [[Krasnogorsk]]as.]]
Agjan pämez' om gubernator, hän-žo om agjan ohjastusen ezimez'. Kaik rahvaz valičeb händast videks vodeks. [[Vorob'jov Andrei|Andrei Vorob'jov]] radab gubernatoran vs 2012 kül'mkun 8. päiväspäi. Gubernator märičeb Ohjastusen strukturad da paneb sen ühtnijoid radnikusile. Kaks' varagubernatorad, üks' ezmäine Ohjastusen varaezimez', kahesa Ohjastusen muite varaezimest, mugažo Gubernatoran Administracii oma hänele abhu.

Käskusenandai tobmuz om Agjan Dum. Kaik rahvaz valičeb sen 50 ezitajad videks vodeks. [[Brincalov Igor'|Igor' Brincalov]] radab sen ezimeheks vs 2011 tal'vkun 15. päiväspäi kahtenden strokun.

Radonoigendai tobmuz om Moskvan agjan Ohjastuz. Agjan ministrused da laudkundad alištudas Ohjastusele.

Gubernatoran järgenduseližed valičendad oliba vn 2013 8. päiväl sügüz'kud, nügüdläine gubernator sai vägestust ezmäižel tural (78,94%). Agjan Duman ühtnijoiden järgenduseližed valičendad oliba vn 2016 18. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 7 095 120 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, sidä kesken 16 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe). — Rosstat (''gks.ru''). — Lp. 14.] {{ref-ru}}</ref>. Kaikutte kahesanz' ristit kümnespäi om lidnalaine. [[Moskv]]an ezilidnan zon levigandeb 50..70 km matkoil [[Rengazte ümbri Moskvas|ümbärtespäi]] agjan territorijas.

Kaik om [[Moskvan agjan lidnad|seičemekümne koume lidnad]] agjas da 72 lidnanvuittušt žilod (radnikžilod i kezažilod). Niišpäi kaikiš järedambad oma (enamba 150 tuh. ristituid, surembaspäi penembha): [[Balaših]], [[Podol'sk]], [[Korolöv (lidn)|Korolöv]], [[Himki]], [[Lüberci]], [[Mitišči]], [[Elektrostal']].

Rahvahad (enamba 0,5% vl 2010): [[venälaižed]] — 87,4%, [[ukrainalaižed]] — 1,7%, [[armenijalaižed]] — 0,9%, [[totarlaižed]] — 0,8%, [[vaugedvenälaižed]] — 0,5%, toižed rahvahad — 2,8%, rahvahuden ozutandata — 5,9%.

== Homaičendad ==
<references />

== Irdkosketused ==
* [http://www.mosreg.ru/ Moskvan agjan gubernatoran da Ohjastusen oficialine sait (''mosreg.ru'').] {{ref-ru}}
* [http://www.mosoblduma.ru/ Moskvan agjan Duman oficialine portal (''mosoblduma.ru'').] {{ref-ru}}

{{Moskvan agjan lidnad}}
{{Venälaižen Federacijan subjektad}}

[[Kategorii:Moskvan agj| ]]
