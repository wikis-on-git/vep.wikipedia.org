{{Venälaižen Federacijan subjekt
|Nimi           = Moskvan agj
|Venälaine nimi = Московская область
|Flag           = [[Fail:Flag of Moscow oblast.svg|150px|Moskvan agjan flag]]
|FSCoA          = [[Fail:Coat of arms of Moscow Oblast (large).svg|110px|Moskvan agjan znam]]
|FlagLnk        = Moskvan agjan flag
|CoALnk         = Moskvan agjan znam
|FSMap          = [[Fail:Map of Russia - Moscow Oblast.svg|300px]]
|FSCtrWhat      = Administrativižed keskused
|FSCtrNm        = [[Moskv]], [[Krasnogorsk]]
|AreaRnk        = 55
|TotArea        = 44379
|WaterPrcnt     = 0.4
|PopRnk         = 2
|Eläjiden lugu  = 7,231,068
|PopCtDate      = 2015
|PopDens        = 162.94
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Vorob'jov Andrei|Andrei Vorob'jov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Brincalov Igor'|Igor' Brincalov]]
|FSAnthem       = 
|Domain         = 
|CadNo          = 50, 90, 150, 190, 750
|MSK            = [[UTC]]+3 ([[MSK]]+0)
}}
'''Moskvan agj''' ([[venäkel'|ven]].: ''Московская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan Dum sijadase toižes federacijan subjektas — [[Moskv]]as. Agjan Ohjastusen pert' sijadase [[Krasnogorsk]]as.

== Keled ==
Valdkundkel' om üks'jäine — [[venäkel']].

== Istorii ==
Moskvan agj om olmas vl 1929 vilukun 14. päivälpäi.

Moskvan agjan Päkäskuz<ref>[http://constitution.garant.ru/region/ustav_mosobl/ Moskvan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1996 tal'vkun 4. päiväl Agjan Duman ezitajil, sil-žo vodel tal'vkun 11. päiväl gubernatoral da om väges nügüd' äiluguižiden vajehtusidenke.

== Geografijan andmused ==
[[Fail:Relief-Moskovskaya.png|thumb|left|250px|Moskvan agjan reljefan kart.]]
Agj röunatab 8 regionanke: [[Vladimiran agj]]anke pohjoižpäivnouzmas da päivnouzmas, [[Räzanin agj]]anke suvipäivnouzmas, [[Tulan agj]]anke suves, [[Kalugan agj]]anke suvipäivlaskmas, [[Smolenskan agj]]anke päivlaskmas, [[Tverin agj]]anke lodehes da pohjoižes, [[Jaroslavlin agj]]anke pohjoižes, [[Moskv]]anke keskuses. Moskvan agj om mererandatoi.

Pind om 44 379 km². [[Mec]] otab läz 40% territorijad. Kaik joged mülüdas [[Volg]]an basseinha. Surembaižed joged oma [[Kläz'm]], [[Ruz (jogi)|Ruz]], [[Moskv (jogi)|Moskv]] da [[Ok (jogi)|Okanjogi]].

Kukhikahad ülüded oma agjan päivlaskmas, alangištod ottas agjan päivnouzmpol't. Korktembaine čokkoim om [[Zamri (mägi)|Zamri-mägi]] Možaiskan rajonas (310 m).

Londuseližed varad oma [[turbaz]], [[fosfor|fosforitad]], [[sauvondmaterialad]] ([[mouckivi]], [[savi]], [[lete]], [[granit]]).

== Tobmuz ==
[[Fail:House of Moscow Oblast Government (night).jpg|thumb|right|250px|Agjan Ohjastusen pert' [[Krasnogorsk]]as.]]
Agjan pämez' om gubernator, hän-žo om agjan ohjastusen ezimez'. Kaik rahvaz valičeb händast videks vodeks. [[Vorob'jov Andrei|Andrei Vorob'jov]] radab gubernatoran vs 2012 kül'mkun 8. päiväspäi. Gubernator märičeb Ohjastusen strukturad da paneb sen ühtnijoid radnikusile. Kaks' varagubernatorad, üks' ezmäine Ohjastusen varaezimez', kahesa Ohjastusen muite varaezimest, mugažo Gubernatoran Administracii oma hänele abhu.

Käskusenandai tobmuz om Agjan Dum. Kaik rahvaz valičeb sen 50 ezitajad videks vodeks. [[Brincalov Igor'|Igor' Brincalov]] radab sen ezimeheks vs 2011 tal'vkun 15. päiväspäi.

Radonoigendai tobmuz om Moskvan agjan Ohjastuz. Agjan ministrused da laudkundad alištudas Ohjastusele.

Gubernatoran järgvaličendad oliba vl 2013 sügüz'kun 8. päiväl, nügüdläine gubernator sai vägestust ezmäižel tural (78,94%). Järgvaličendad Agjan Dumha oliba vl 2011 tal'vkun 4. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 7 095 120 ristitud. Kaikutte kahesanz' ristit kümnespäi om lidnalaine. [[Moskv]]an ezilidnaine zon levigandeb 50-70 km matkoil ümbärtespäi agjan territorijas.

Agjas om [[Moskvan agjan lidnad|seičemekümne nell' lidnad]] da 72 lidnanvuittušt žilod. Niišpäi surembaižed oma (enamba 150 tuh. ristitud, surembaspäi penembha): [[Balaših]], [[Podol'sk]], [[Korolöv (lidn)|Korolöv]], [[Himki]], [[Lüberci]], [[Mitišči]], [[Elektrostal']].

Rahvahad (enamba 0,5% vl 2010): [[venälaižed]] (87,4%), [[ukrainalaižed]] (1,7%), [[armenijalaižed]] (0,9%), [[totarlaižed]] (0,8%), [[vaugedvenälaižed]] (0,5%), toižed — 2,8%, rahvahuden ozutandata — 5,9%.

== Homaičendad ==
<references />

== Irdkosketused ==
* [http://www.mosreg.ru/ Moskvan agjan gubernatoran da Ohjastusen oficialine sait.] {{ref-ru}}
* [http://www.mosoblduma.ru/ Moskvan agjan Duman oficialine portal.] {{ref-ru}}

{{Moskvan agjan lidnad}}
{{Venälaižen Federacijan subjektad}}

[[Kategorii:Moskvan agj| ]]
