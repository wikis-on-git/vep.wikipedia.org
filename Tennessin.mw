[[Fail:Electron shell 117 ununseptium.png|thumb|left|250px|Tennessinan atoman model'.]]
{{Himine element|117|Tennessin|Ts|(294)|Galogen|2|8|18|32|32|18|7|}}
'''Tennessin''' (''Ts'' — ''tennessine'' anglijan kelel) om 117nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om seičemendestoštkümnendes gruppas, tabluden seičemendes periodas.

Ei ole tennessinad londuses. Se om transaktinoidine ratud element.

== Avaidusen istorii da nimi ==
[[Venälaine Federacii|Venämalaižiden]] tedomehiden grupp avaiži tennessinan [[Dubn]]as vll 2009−2010 ampten [[kal'cii|kal'cijan-48]] ionil [[berklii|berklijan-249]] metho, sädihe berklijad [[Amerikan Ühtenzoittud Valdkundad|AÜV:oiš]]. Vl 2014 tedomehiden grupp [[Darmštadt]]as (Saksanma) sai elementad tošti.

Vn 2016 28. päiväl kül'mkud [[Teoretižen da sättutoitud himijan rahvahidenkeskeine ühtištuz|IUPAC]] vahvišti elementan nimitust AÜV:oiden [[Tennessi]]-štatan nimen mödhe (angl. ''Tennessee''), sikš miše severz'-se jüžmakoiden elementoiden tedoiduzkeskusid sijadasoiš neciš štatas. Sihesai kucuihe elementad ''Ununseptii''-nimeks (''Uus'', 117nz') da ''eka-[[astat]]aks''.

== Fizižed ičendad ==
Tennessin om [[radioaktivižuz|radioaktivine]] [[galogen]], om enamb metalližid ičendoid ezimeletaden.

Atommass — 294. Ninevuz (normaližiš arvoimižiš) — 7,1..7,3 g/sm³ (''lugustusen mödhe''). Elementale pidab olda kovaks honuzlämudel. Tennessin voib olda üks'atomižeks toižiš galogenišpäi erineden, i kehuškandeb alembal lämudel. Suladandlämuz — 623..823 K (350..550 C°, ''ezimeletaden''). Kehundlämuz — 883 K (610 C°, ''ezimeletaden'').

Vodele 2018 kaik om 2 avaitud [[izotop]]ad 293 da 294 atommassanke, [[izomär]]id ei ole. Kaikiš hätkemban tennessin-294-izotopan pol'čihodamižen pord om 0,051 sekundad.

== Himižed ičendad ==
Järgeližed muigotandmärad lindäs +1 i +3, endištajidenke reakcijoidenke, mugažo +5 i −1, läz ei linne muigotamižreakcijoid. Primitivine ühtnend — TsH.

== Irdkosketused ==
* [http://www.webelements.com/webelements/elements/text/Ts/key.html Tennessin ''webelements.com''-saital.] {{ref-en}}
{{Commons|Tennessine}}

{{Periodine tablut}}

[[Kategorii:Himižed elementad kirjamišton mödhe]]
