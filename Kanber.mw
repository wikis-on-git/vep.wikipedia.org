{{Eländpunkt
 | Nimi = Kanber<br />Canberra
 | Lidnanznam = Coat of Arms of the Australian Capital Territory.svg
 | Flag = Flag of the Australian Capital Territory.svg
 | Lidnanznam text = Kanberan lidnanznam
 | Flag text = Kanberan flag
 | Valdkund = Avstralii
 | Eläjiden lugu = 381,488
 | Voz' = 2013
 | Pind = 814.2
 | Fail = Canberra at twilight from mt ainslie.jpg
 | Pämez' = [[Barr Endrü|Endrü Barr]]<br />(2014—)
 | Telefonkod = +61-02
 | Aigvö = tal'vel [[UTC]]+10,<br />kezal [[UTC]]+11
}}
[[Fail:Canberra Map-MJC.png|thumb|left|200px|Kanberan ümbrikod: Gangalin, Belkonnen, Pohjoižkanberr, Suvikanberr, Ueston-Krik, Uoden-Velli i Taggeranong.]]
'''Kanber''' vai '''Kanberr''' ({{lang-en|Canberra}} [ˈkænb(ə)rə]) om [[Avstralii|Avstralijan]] administrativine da politine pälidn. Se om [[Avstralijan pälidnan territorii|Avstralijan pälidnan territorijan]] üks'jäine znamasine eländpunkt da lidn.

== Istorii ==
Kanberan aluz om pandud vl 1913 kuti Avstralijan pälidn. Vspäi 1927 Avstralijan parlament da ohjastuz päministranke sijadasoiš lidnas. 1950-nzil vozil sirdihe jäl'gmäižid ministrusid pordaigaližes [[Mel'burn]]-pälidnaspäi.

== Geografijan andmused ==
Lidn om Avstralijan üks'jäine sur' eländpunkt, kudambad sijatihe edahan mererandpolespäi. Otab Avstralijan pälidnan territorijan pohjoižpalad, nece territorii om täuz' anklav [[Uz' Suviuel's]]-štatan südäimes. Lidn sijadase Avstralijan suvipäivnouzmas, kukhikahan tazangišton 550..700 m korktusil, 570 m keskmäižel korktusel valdmeren pindan päl, mecoiš ümbri. Matkad päivnouzmaižele mererandištolesai om pol'tošt sadad kilometrid, [[Sidnei]]hesai 280 km pohjoižpäivnouzmha, [[Mel'burn]]hasai 660 km suvipäivlaskmha.

Nimitadas lähižid mägid Brindabell:aks (angl. ''Brindabella Ranges''). Kanberan keskuz seižub [[Berli-Griffin]]-vezivaradimen randoil. Lopihe sen sauvomišt vl 1964, ende sen sijad upotelihe regulärižikš. Molonglo-jogi andab vet vezivaradimele, läbitab lidnad i lankteb [[Marrambidži]]-jogehe oiktalpäi lidnan lodehes.

Klimat om [[subtropine vö|subtropine]] kuivahk. Heinkun keskmäine lämuz om +5,6 C°, vilukun +20,6 C°, uhokun +20,1 C°. Voden keskmäine lämuz om +13,1 C°. Paneb sadegid 617 mm vodes, läz tazomäras vodes läbi. Tal'vel (kezaku-eloku) voib panda lunt.

Kanber jagase seičemeks ümbrikoks (angl. ''district''), kahesanz' Molonglo-Velli-ümbrik om sauvomas. Planiruind om leved, ičeze keskuz om jogahižes ümbrikos, ühtenzoittas avtoteil. Ümbrikod alajagasoiš 103 ezilidnaks (angl. ''suburb''). Puištod erigoittas erasid ümbrikod.

== Eläjad ==
Vl 1960 lidnan ristitišt oli 50 tuh. eläjid. Vn 2011 rahvahanlugemižen mödhe Kanberan eläjiden lugu oli 358 222 ristitud.

Vn 2011 rahvahanlugemižen mödhe, 1,4% oma Avstralijan igähižiš rahvahišpäi, 28,6% oma sündnuded verhiš maiš (heiden keskes 3,7% Sures Britanijaspäi, 1,8% Kitaišpäi). 77,8% pagištas kodiš vaiše [[anglijan kel'|anglijan kelel]].

Radnikoiden enambuz om ottud ohjastusen apparatha, varuitomuden edheotandoihe da armijha (il'mlaivišt, merinavigacii), kompjuterprogramiden sarakho.

== Transport ==
Äjad ezilidnad oma ühtenzoittud keskneze avtoteil, om velotehuzid-ki. Ühesa lidnalašt kümnespäi ajadas personaližil avtoil. Avtobusad da taksid oma kundaližeks transportaks. Päraudtestancii om olmas, raudte ühtenzoitab lidnad Avstralijan toižidenke suridenke lidnoidenke.

Rahvahidenkeskeine civiline Kanber-lendimport (''CBR'') sijadase lidnas sen päivnouzmaižen röunanno. Sišpäi tehtas reisid Avstralijan kaikihe surihe lidnoihe, mugažo [[Uz' Zelandii|Udhe Zelandijha]] i [[Singapur]]ha.

== Homaičendad ==
<references />

== Irdkosketused ==
* [http://www.act.gov.au/ Avstralijan pälidnan territorijan oficialine sait (''act.gov.au'').] {{ref-en}}
{{Commons|Canberra}}

{{Avstralijan štatad da territorijad}}
{{Valdmerimaiden pälidnad}}

[[Kategorii:Kanberr| ]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Avstralii (valdkund)|*]]
[[Kategorii:Pälidnad]]
[[Kategorii:Avstralijan pälidnan territorii|*]]
