{{10000}}{{A10000}}
{{Eländpunkt
 | Nimi = Turin<br />Torino
 | Lidnanznam = Stemma di Torino (CoA of Turin).svg
 | Flag = Flag of Turin.svg
 | Lidnanznam text = Turinan lidnanznam
 | Flag text = Turinan flag
 | Valdkund = Italii
 | Eläjiden lugu = 882,523
 | Voz' = 2016
 | Pind = 130.17
 | Fail = Turin monte cappuccini.jpg
 | Pämez' = Kjara Appendino<br />(heinku 2016—)
 | Telefonkod = +39-(0)11
 | Aigvö = tal'vel [[UTC]]+1,<br />kezal [[UTC]]+2
}}
'''Turin''' ({{lang-it|Torino}} [toˈriːno], sijaline virkand: [tyˈriŋ]) om [[Italii|Italijan]] lidn valdkundan lodehes. Se om [[Pjemont]]-agjan (regionan) administrativine keskuz, valdkundan nellänz' lidn eläjiden lugun mödhe.

Lidn vastsi Tal'veližid [[Olimpižed vändod|Olimpižid vändoid]] vl 2006.

== Istorii ==
Eländpunktan aluz om pandud [[Rimalaine imperii|Rimalaižen imperijan]] aigan vl 28 edel meiden erad kuti rimalaižiden ''Kastra Turinorum-sodalager''' ({{lang-la|Castra Taurinorum}}).

Turin šingotase nenil sarakoil: [[FIAT]]-konglomeratan edheotandad (avtosauvomine, metallurgii, vagonad, traktorad, laivlikutimed), [[pörutügi]]den pästand, mašinansauvomine, himine, farmaceftine, omblendtegimišt, sömtegimišt, mugažo [[Iveco]]-jüguavtoiden kompanijan päfater om saudud lidnas.

== Geografijan andmused ==
Lidn sijadase tazangištol, [[Po (jogi)|Po-jogen]] randal, [[Al'pad|Päivlaskmaižiden Al'piden]] pautkidenno, 240 m ü.m.t. keskmäižel korktusel. Matkad [[Rim]]hasai om 520 km suvipäivnouzmha orhal, 690 km avtotedme vai raudtel. Lähembaine järed lidn om [[Milan]] 140 km päivnouzmha-pohjoižpäivnouzmha avtotedme vai raudtedme.

== Eläjad ==
Vl 2012 eläjiden lugu oli 911 823 ristitud. Kaikiš suremb lidnan ristitišt oli 1 167 968 eläjad. Ristitišt ližadub möst vspäi 2011 immigracijan tagut. Läz 1,7 mln eläjid om ezilidnoidenke (2017).

== Transport ==
Avtobusad, tramvaid (lidnan keskuses), metropoliten (vspäi 2006, 1 jono, 21 stancijad, 13 km raudted), ezilidnelektrojonused i velosipedad oma kundaližeks transportaks lidnas. Turistižed laivad ujudas Po-jogedme. Kiruhjonused ühtenzoittas Milananke.

Rahvahidenkeskeine civiline Turinan lendimport (''TRN'', 4 mln passažiroid vl 2018) sijadase Kazelle-Torineze-kundas 16 km pohjoižhe-lodeheze lidnan keskusespäi. Tehtas reisid Evropan surihe lidnoihe, Marokho (Kasablank), mugažo Italijan suven lidnoihe.

== Irdkosketused ==
* [http://www.comune.torino.it/ Kommunan tobmuden oficialine sait (''comune.torino.it'').] {{ref-it}}
{{Commons|Torino}}

[[Kategorii:Turin| ]]
[[Kategorii:Italijan lidnad]]
[[Kategorii:Eländpunktad kirjamišton mödhe]]
[[Kategorii:Pjemont|*]]
