{{Eländpunkt
 | Nimi = Sosnovk<br />Сосновка
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 11,027
 | Voz' = 2018
 | Pind = 20
 | Fail =
 | Pämez' = Najil' Sajitov<br />(keväz'ku 2016—)
 | Telefonkod = +7-83334-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
{{Znamoičendad|Sosnovk}}
'''Sosnovk''' ({{lang-ru|Сосно́вка}} «[[pedai]]»-pun nimitusespäi, mugažo [[totaran kel'|totaran kelel]]) om [[Venäma]]n lidn da lidnankund [[Kirovan agj]]an suvipäivnouzmaižes čogas. Mülüb [[Vätkan Polänin rajon]]ha, sen üks'jäine lidn.

== Istorii ==
Eländpunkt mainitase ezmäižen kerdan 17. voz'sadan lopus kuti külä. Möhemba se šingotihe tegimištžiloks: vl 1763 vas'kentegim radaškanzi, vl 1830 kervačunkudondan fabrik oli avaitud, vspäi 1905 mecpilindtegim radoi. «[[Moskv]] — [[Kazan']] — [[Jekaterinburg]]»-raudte läbiti žilod vl 1915, saudihe Sosnovk-stancijad. Vspäi 1924 laivansauvomižen verf' om olmas, kändihe tegimeks [[Toine mail'man soda|Toižen mail'man sodan]] aigan. Radnikžilo sai lidnan statusad vn 1962 29. päiväl keväz'kud. Vspäi 2007 avtotesild ühtenzoitab Vätkan randoid 2 km päivlaskmha lidnaspäi.

Sosnovk šingotase mecanümbriradajal kombinatal, mecan oigendamižen bazal, laivansauvomižen tegimel (pästi motorvenehid, astjoid il'mpölusel, seižub radmata).

== Geografijan andmused ==
Lidn sijadase rajonan päivnouzmas, [[Vätk (jogi)|Vätk-jogen]] hural randal i sen Pižmank-ližajogen ({{lang-udm|Пыжман}} 49 km pitte) oiktal randpolel, 80 m ü.m.t. keskmäižel korktusel. Matkad [[Udmurtijan Tazovaldkund|Udmurtijan]] röunhasai om 7 km päivnouzmha orhal, agjan [[Kirov]]-pälidnhasai om 278 km pohjoižhe-lodeheze orhal, 352 km avtotedme vai 596 km raudtedme. Lähembaižed lidnad oma [[Vätkan Poläni]] 10 km päivlaskmha orhal, 21 km avtotedme vai 14 km raudtedme i [[Kukmor]] (Tatarstan) 25 km päivlaskmha-suvipäivlaskmha orhal, 35 km avtotedme vai 30 km raudtedme.

Sosnovk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 960 ristitud, rajonan kaks' videndest. Kaikiš suremb lidnan ristitišt oli 15..16 tuhad eläjid vll 1967−1992 (16 748 eläjad vl 1970).

Rahvahad (2010): [[venälaižed]] — 66,8%, [[totarlaižed]] — 28,8%, [[udmurtalaižed]] — 1,7%, toižed rahvahad — 2,7%.

Professionaližen opendusen aluzkund om Sosnovkan laivansauvomižen tehnikum.<ref>[http://sosnovkagst.ru/ Sosnovkan laivansauvomižen tehnikuman sait (''sosnovkagst.ru'').] {{ref-ru}}</ref>

== Homaičendad ==
<references />

== Irdkosketused ==
* [http://www.vpolyansky-rayon.ru/Поселения/Сосновское%20сельское%20поселение/ Lidnankundan lehtpoled rajonan oficialižel ''vpolyansky-rayon.ru''-saital.] {{ref-ru}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Vätkan Polänin rajon]]
