{{10000}}{{A10000}}
{{Valdkund
| Nimi = Uzbekistanan Tazovaldkund<br />O‘zbekiston Respublikasi<br /><small>''vai''</small> Ўзбекистон Республикаси
| Valdkundznam = Coat of Arms of Uzbekistan.svg
| Flag = Flag of Uzbekistan.svg
| Valdkundznam text = Uzbekistanan valdkundznam
| Flag text = Uzbekistanan flag
| Pälidn = Taškent
| Eläjiden lugu = 30,565,411<ref>[https://www.cia.gov/library/publications/the-world-factbook/geos/uz.html Uzbekistanan ristitišton endustuz vn 2020 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2020
| Pind = 447,400
| Kart = Uzbekistan in its region.svg
| Kel' = [[uzbekan kel'|uzbekan]]
| Valdkundan pämez' = [[Mirzijoev Šavkat|Šavkat Mirzijoev]]
| Päministr = [[Aripov Abdulla|Abdulla Aripov]]
| Religii = [[islam]]
| Valüt = [[uzbekistanan sum]] (UZS)
| Internet-domen = [[.uz]]
| Telefonkod = +998
| Aigvö = [[UTC]]+5
}}
'''Uzbekistan''' ({{lang-uz|O‘zbekiston / Ўзбекистон}} [ozbekiˈstɒn]), '''Uzbekistanan Tazovaldkund''' ({{lang-uz|O‘zbekiston Respublikasi / Ўзбекистон Республикаси}} vai ''Oʻzbekiston Jumhuriyati / Ўзбекистон Жумҳурияти''), om valdmererandatoi valdkund Keskmäižes [[Azii|Azijas]]. Pälidn da kaikiš järedamb lidn om [[Taškent]].

Uzbekistan om [[neitraline valdkund|neitraline]] valdkund.

== Istorii ==
Vn 1991 31. päiväl elokud Uzbekistan tedištoiti ičeze ripmatomudes [[Nevondkundaline Ühtištuz|NSTÜ:späi]]. Vn 1991 25. päiväl tal'vkud valdkund erištui täuzin.

Valdkundan üks'jäine Konstitucii<ref>[http://www.constituteproject.org/ontology/Uzbekistan?lang=en Uzbekistanan Konstitucijan tekst ''constituteproject.org''-saital.] {{ref-en}}</ref> ({{lang-uz|Конституцияси / Konstitutsiyasi}}) om vahvištadud vn 1992 8. päiväl tal'vkud. Se om väges voziden 2003, 2007, 2008, 2011, 2014, 2016 i 2017 vajehtusidenke.

== Geografijan andmused ==
[[Fail:Uzbekistan Topography.png|thumb|left|250px|Uzbekistanan topografine kart.]]
Uzbekistan om mavaldkundröunoiš [[Turkmenistan]]anke (röunan piduz — 1793 km) suves da suvipäivlaskmas, [[Kazahstan]]anke (2330 km) lodehes, pohjoižes da pohjoižpäivnouzmas, [[Kirgizstan]]anke päivnouzmas (1314 km), [[Tadžikistan]]anke suvipäivnouzmas (1312 km) da [[Afganistan]]anke suves (144 km). Ühthine maröunoiden piduz om 6893 km. Uzbekistan om valdmererandatoi valdkund.

Valdkundan kaikiš korktemb čokkoim om [[Hazret Sultan]]-mägenpä [[Tän'-Šan'|Tän'-Šanin]] Gissaran-mägisel'gal, 4643 m meren pindan päl. Kaikiš alahaižemb čokkoim om [[Sarikamiš]]-järven Minbulak-alang (−12,8 metrad) [[Kizilkum]]-rahvahatomas mas.

Kaikiš järedambad joged oma [[Amudarj]] da [[Sirdarj]]. Niiden veziden enambuz ei sabuta [[Aralmeri|Aralmert]], sen tagut [[Aralmeri]] kuivab voz' voden jäl'ghe. Se azj vedab ekologižid problemoid.

Klimat om terav kontinentaline.

Londuseližed pävarad oma [[londuseline gaz]], [[turbaz]], [[kivivoi]], [[kivihil']] da [[metall]]ad ([[kuld]], [[uran (himine element)|uran]], [[hobed]], [[vas'k]], [[cink]], [[hahktin]], [[vol'fram]], [[molibden]]).

== Politine sistem ==
[[Fail:Oliy Majlis (Parliament of Uzbekistan).jpg|thumb|right|250px|Uzbekistanan parlamentan pert' [[Taškent]]as.]]
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan da armijan pämez' om prezident ({{lang-uz|O‘zbekiston Respublikasi Prezidenti}}). Kaik rahvaz valičeb händast videks vodeks, kahtenden strokun voimuz om olmas. Prezident paneb ohjastusen päministrad da ministrid radnikusile, mugažo koumen valdkundaližen käskuzkundan sudijoid.

Parlament om kaks'kodine Olii Mažlis ({{lang-uz|Oliy Majlis}}). Sen üläkodi om Senat (''Senati'') 100 ühtnijanke. Alakodi om Käskusenandai kodi ({{lang-uz|Қонунчилик палатаси / Qonunchilik palatasi}}) 150 ühtnijanke, sidä kesken 15 sijad om Uzbekistanan Ekologjan likundan kvot. Kaik rahvaz valičeb niiden ühtnijoid videks vodeks.

[[Šavkat Mirzijoev]] radab prezidentan vs 2016 tal'vkun 14. päiväspäi i [[Abdulla Aripov]] om päministran siš-žo dataspäi. Edel sidä Mirzijoev radoi Uzbekistanan päministran vn 2003 tal'vkuspäi. [[Islam Karimov]] oli valdkundan prezidentan pit'kan aigan (24.03.1990−02.09.2016). Parlamentan alakodin ühtnijoiden järgenduseližed valičendad oliba vn 2019 22. päiväl tal'vkud, ližaänestuz oli vn 2020 5. vilukud. Üläkodi om valitud järgkerdan vn 2020 16.-17. päivil vilukud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Uzbekistanan administrativiž-territorialine jagand]].''

Uzbekistan jagase 14 regionaks: 12 agjad ({{lang-uz|viloyat}}), avtonomine [[Karakalpakijan Tazovaldkund]]-agj i [[Taškent]]-pälidn. Päiči pälidnas, regionad alajagasoiš lidn- da külärajonikš ({{lang-uz|tuman}} «rajon»).

== Eläjad ==
Vl 2014 valdkundan eläjiden lugu oli 30 488 600 ristitud<ref name="stat20140319">[http://www.stat.uz/press/1/8195/ Demografine situacii (2014-03-19). — Uzbekistanan Tazovaldkundan Statistikan valdkundaline komitet (''stat.uz'').] {{ref-ru}}</ref><ref>[http://news.uzreport.uz/news_3_r_117663.html Muloi Uzbekistanan ristitišt ližazi 495,1 tuhal eläjil. — ''Uzreport.com''.] {{ref-ru}}</ref>. Kaikiš suremb ristitišt om nügüd', radmigracii valdkundaspäi om luja.

Rahvahad (vn 2011 rahvahanlugemižen mödhe): [[uzbekad]] — 82,4%, [[tadžikalaižed]] — 4,8%, [[venänikad]] — 2,9%, [[kazahlaižed]] — 2,9%, [[karakalpakad]] — 2,2%, [[kirgizlaižed]] — 1,9%, [[totarlaižed]] — 0,8%, [[korejalaižed]] — 0,7%, [[turkmenalaižed]] — 0,6%, toižed rahvahad — 0,8%.

Kodikelen mödhe (2020): [[uzbekan kel']] — 74,3%, [[venäkel']] — 14,2%, [[tadžikan kel'|tadžikan]] [[Persijan kel'|Persijan]] — 4,4%, toižed keled — 7,1%.

Uskondan mödhe (2020): [[islam]]anuskojad — 88% (sunnitad päpaloin), [[ortodoksine hristanuskond|ortodoksižed hristanuskojad]] — 9%, toižed uskojad i religijatomad — 3%.

Uzbekistanan toižed järedad lidnad (enamba 200 tuh. ristituid vl 2014, surembaspäi penembha): [[Samarkand]], [[Namangan]], [[Andižan]], [[Nukus]], [[Buhar]], [[Fergan]], [[Karši]], [[Kokand]], [[Margilan]]. Vl 2014 kaik oli 120 lidnad valdkundas da 115 lidnanvuittušt žilod<ref name="stat20140319"/>. Lidnalaižiden pala om 50,4% (2020).

== Ižanduz ==
Industrialiž-agrarine ižanduz. Radnikoiden 25,9% om ottud maižandushe, 13,2% — industrijha, 60,9% ratas holitišiden sferas (2012). Sarakoiden pala kogosüdäiproduktas (2017): maižanduz — 17,9%, tegimišt — 33,7%, holitišed — 48,5%.

Ekonomikan päsarakod oma kaivuztegimišt, maižanduz (puvillan, fruktoiden i villän kazvatand), tekstiline, sömtegimišt, mujumetalloiden metallurgii, himine tegimišt.

Uzbekistanan päeksport om [[puvill]] (22%), [[turbaz]] (12%), [[uran (himine element)|uran]] (11%), puhtaz [[vas'k]] da vas'kvanuim (10%), [[avto]]d (8%), [[fruktad]] da [[maplodud]] (7%), [[londuseline gaz]] (6%); toine eksport — [[sobad]] (läz 4%), [[kuld]] (4%), [[kivivoi]] (3%), [[cink]] (2%), [[heretused]] (1%). Pätorguindpartnörad oma Kitai, Venäma, Kazahstan i Turkanma, ned andoihe eksportan i importan pol't vl 2018.

== Homaičendad ==
<references />

== Irdkosketused ==
;Tobmuz
* [http://president.uz/ Uzbekistanan prezidentan oficialine sait (''president.uz'').] {{ref-uz}} {{ref-en}} {{ref-ru}}
* [http://parliament.gov.uz/ Uzbekistanan parlamentan alakodin oficialine sait (''parliament.gov.uz'').] {{ref-uz}} {{ref-ru}} {{ref-en}}
* [http://www.gov.uz/ Uzbekistanan Tazovaldkundan ohjastusen portal (''gov.uz'').] {{ref-uz}} {{ref-kaa}} {{ref-ru}} {{ref-en}}

;Ühthine informacii valdkundas
* [http://www.facebook.com/Visit.Uzbekistan/ Uzbekistanan Tazovaldkundan turizman lehtpol' ''facebook.com''-saital.] {{ref-en}}
{{Commons|Uzbekistan}}

{{Azii}}

[[Kategorii:Uzbekistan| ]]
