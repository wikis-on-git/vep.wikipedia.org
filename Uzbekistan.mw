{{Valdkund
| Nimi = Uzbekistanan Tazovaldkund<br />O‘zbekiston Respublikasi<br /><small>''vai''</small> Ўзбекистон Республикаси
| Valdkundznam = Coat of Arms of Uzbekistan.svg
| Flag = Flag of Uzbekistan.svg
| Valdkundznam text = Uzbekistanan valdkundznam
| Flag text = Uzbekistanan flag
| Pälidn = Taškent
| Eläjiden lugu = 30,488,600<ref name="stat20140319">[http://www.stat.uz/press/1/8195/ Demografine situacii (2014-03-19). — Uzbekistanan Tazovaldkundan Statistikan valdkundaline komitet (stat.uz).] {{ref-ru}}</ref><ref>[http://news.uzreport.uz/news_3_r_117663.html Muloi Uzbekistanan ristitišt ližazi 495,1 tuhal eläjil. — Uzreport.com.] {{ref-ru}}</ref>
| Voz' = 2014
| Pind = 447,400<ref>[https://www.cia.gov/library/publications/the-world-factbook/geos/uz.html Uzbekistanan pind. — Mail'man faktoiden kirj (Cia.gov).] {{ref-en}}</ref>
| Kart = Uzbekistan in its region.svg
| Kel' = [[uzbekan kel'|uzbekan]]
| Valdkundan pämez' = [[Karimov Islam|Islam Karimov]]
| Päministr = [[Mirzijajev Šavkat|Šavkat Mirzijajev]]
| Religii = [[islam]]
| Valüt = [[uzbekistanan sum]] (UZS)
| Internet-domen = [[.uz]]
| Telefonkod = +998
| Aigvö = [[UTC]]+5
}}
'''Uzbekistan''' ([[uzbekan kel'|uzb.]]: ''O‘zbekiston / Ўзбекистон''), '''Uzbekistanan Tazovaldkund''' ([[uzbekan kel'|uzb.]]: ''O‘zbekiston Respublikasi / Ўзбекистон Республикаси'' vai ''Oʻzbekiston Jumhuriyati / Ўзбекистон Жумҳурияти''), om valdmererandatoi valdkund Keskmäižes [[Azii|Azijas]]. Pälidn da kaikiš järedamb lidn om [[Taškent]].

Uzbekistan om [[neitraline valdkund|neitraline]] valdkund.

== Istorii ==
Vl 1991 elokun 31. päiväl Uzbekistan tedoti ičeze ripmatomudes [[Nevondkundaline Ühtištuz|NSTÜ]]:späi. Vl 1991 tal'vkun 25. päiväl valdkund erištui täuzin.

Valdkundan Konstitucii oli vahvištadud vl 1992 tal'vkun 8. päiväl.

== Geografijan andmused ==
[[Fail:Uzbekistan Topography.png|thumb|left|250px|Uzbekistanan topografine kart.]]
Uzbekistan om mavaldkundröunoiš [[Turkmenistan]]anke (röunan piduz — 1793 km) suves da suvipäivlaskmas, [[Kazahstan]]anke (2330 km) lodehes, pohjoižes da pohjoižpäivnouzmas, [[Kirgizstan]]anke päivnouzmas (1314 km), [[Tadžikistan]]anke suvipäivnouzmas (1312 km) da [[Afganistan]]anke suves (144 km). Ühthine maröunoiden piduz om 6893 km. Uzbekistan om valdmererandatoi valdkund.

Valdkundan kaikiš korktemb čokkoim om [[Hazret Sultan]]-mägenpä [[Tän'-Šan'|Tän'-Šanin]] Gissaran-mägisel'gal, 4643 m meren pindan päl. Kaikiš alahaižemb čokkoim om [[Sarikamiš]]-järven Minbulak-alang (-12,8 metrad) [[Kizilkum]]-rahvahatomas mas.

Kaikiš järedambad joged oma [[Amudarj]] da [[Sirdarj]]. Niiden veziden enambuz ei sabuta [[Aralmeri|Aralmert]], sen tagut [[Aralmeri]] kuivab voz' voden jäl'ghe. Se azj vedab ekologižid problemoid.

Klimat om terav kontinentaline.

Londuseližed pävarad oma [[londuseline gaz]], [[turbaz]], [[kivivoi]], [[kivihil']] da [[metall]]ad ([[kuld]], [[uran (himine element)|uran]], [[hobed]], [[vas'k]], [[cink]], [[hahktin]], [[vol'fram]], [[molibden]]).

== Politine sistem ==
[[Fail:Oliy Majlis (Parliament of Uzbekistan).jpg|thumb|right|250px|Uzbekistanan parlamentan pert' [[Taškent]]as.]]
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan da armijan pämez' om [[Islam Karimov]]-prezident. Kaik rahvaz valičeb händast videks vodeks, kahtenden strokun om voimuz. Prezident paneb päministrad da ministrid radnikusile, mugažo koumen valdkundaližen käskuzkundan sudijoid.

Parlament om kaks'kodine Olii Mažlis ([[uzbekan kel'|uzb.]] ''Oliy Majlis''). Sen üläkodi om Senat. Alakodi om Käskusenandai Kodi. Kaik rahvaz valičeb niiden ühtnijoid videks vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Uzbekistanan administrativiž-territorialine jagand]].''

Uzbekistan alajagase 14 regionha: 12 agjad ([[uzbekan kel'|uzb.]]: ''viloyat''), [[Karakalpakijan Tazovaldkund]]-avtonomine agj da [[Taškent]]-pälidn. Päiči pälidnas, regionad alajagase lidn- da külärajonihe ([[uzbekan kel'|uzb.]]: ''tuman'' «rajon»).

== Eläjad ==
Uzbekistanas elädas [[uzbekalaižed]].

Uzbekistanan toižed järedad lidnad (enamba 200 tuh. ristitud vl 2014, surembaspäi penembha): [[Samarkand]], [[Namangan]], [[Andižan]], [[Nukus]], [[Buhar]], [[Fergan]], [[Karši]], [[Kokand]], [[Margilan]]. Vl 2014 kaik valdkundas om 120 lidnad da 115 lidnanvuittušt žilod<ref name="stat20140319"/>.

== Ižanduz ==
Uzbekistanan päeksport om [[puvill]] (22%), [[turbaz]] (12%), [[uran (himine element)|uran]] (11%), puhtaz [[vas'k]] da vas'kvanuim (10%), [[avto]]d (8%), [[fruktad]] da [[maplodud]] (7%), [[londuseline gaz]] (6%); toine eksport — [[sobad]] (läz 4%), [[kuld]] (4%), [[kivivoi]] (3%), [[cink]] (2%), [[heretused]] (1%).

== Homaičendad ==
<references />

== Irdkosketused ==
* [http://parliament.gov.uz/ Uzbekistanan parlamentan alakodin oficialine sait.] {{ref-uz}} {{ref-ru}} {{ref-en}}
* [http://www.gov.uz/ru/ Uzbekistanan Tazovaldkundan ohjastusen portal.] {{ref-uz}} {{ref-ru}} {{ref-en}}
* [http://www.facebook.com/ozbekistan1 Uzbekistanan Tazovaldkundan lehtpol' «Feisbuk»:as.] {{ref-uz}} {{ref-ru}} {{ref-en}}

{{Commons|Uzbekistan}}
{{Azii}}

[[Kategorii:Uzbekistan| ]]
