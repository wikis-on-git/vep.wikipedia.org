{{Eländpunkt
 | Nimi = Čaikovskii<br />Чайковский
 | Lidnanznam = Coat of Arms of Chaykovsky (2000).png
 | Flag = Flag of Chaykovskoe (Perm krai).png
 | Lidnanznam text = Čaikovskijan lidnanznam
 | Flag text = Čaikovskijan flag
 | Valdkund = Venäma
 | Eläjiden lugu = 83,486
 | Voz' = 2017
 | Pind = 56.49
 | Fail = Chaikovsky.JPG
 | Pämez' = Aleksandr Poilov<br />(sulaku 2018—.<br />''velgusentäutai'')
 | Telefonkod = +7-34241-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
{{Znamoičendad|Čaikovskii (znamoičendad)}}
[[Fail:Карта Чайковского.png|thumb|left|200px|Lidnan kart (2011).]]
'''Čaikovskii''' ({{lang-ru|Чайковский}}) om [[Venäma]]n lidn da lidnankund [[Permin rand]]an suvipäivlaskmaižes čogas. Se om randan nellänz' lidn eläjiden lugun mödhe, [[Čaikovskijan rajon]]an administrativine keskuz (vspäi 1958), mülüb rajonha.

== Istorii ==
Eländpunktan aluz om pandud vl 1955 radnikžiloks sauvomha Votkinskan GES:ad. Sai lidnan statusad vn 1962 18. päiväl vilukud. Elektroenergetikan ližaks, lidn šingotase raudbetontegimel, kanghiden kombinatal, gazapparaturan tegimel, sömtegimišton edheotandoil (lihakombinat, maidtegim), mugažo meblin, metalližtegesiden i metalližkonstrukcijoiden edheotandad ratas.

== Geografijan andmused ==
Lidn sijadase [[Kam (jogi)|Kamanjogen]] hural randal, 95 m ü.m.t. keskmäižel korktusel. Kaman [[Votkinskan vezivaradim]]en padosein sijadase lidnas. Matkad [[Perm'|Permihesai]] om 190 km pohjoižpäivnouzmha orhal vai 270 km avtol, vob sadas Kamal-ki. Lähembaižed lidnad sijadasoiš Udmurtijan Tazovaldkundas: [[Sarapul]] suvipäivlaskmha, [[Iževsk]] päivlaskmha i [[Votkinsk]] 32 km pohjoižhe orhal vai 42 km avtotedme.

Čaikovskii om lidnankundan üks'jäine eländpunkt. Lidnan pertišton pind om 31 km².

== Eläjad ==
Vn 2010 Venäman rahvahanlugemižen mödhe eläjiden lugu oli 82 895 ristitud, rajonan nell' videndest. Kaikiš suremb lidnan ristitišt oli 90 200 eläjad vl 2001. Ortodoksižen hristanuskondan nell' jumalanpertid i kaks' časounäd, baptizman pühäpert' i islaman mečet' oma olmas lidnas.

== Irdkosketused ==
* [http://www.chaikovskiy.ru/ Lidnankundan tobmuden aluzkundoiden oficialine sait (''chaikovskiy.ru'').] {{ref-ru}}
{{Commons|Category:Chaykovsky, Perm Krai}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Čaikovskijan rajon|*]]
