{{10000}}{{A10000}}
[[Fail:Neodymium2.jpg|thumb|left|200px|Neodim]]
{{Himine element|60|Neodim|Nd|144,242|HimLantanoid|2|8|18|22|8|2|0|}}
'''Neodim''' (''Nd'' — ''neodymium'' latinan kelel) om 60nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ​==
Element om harv Man kores, 25..37 grammad tonnas.

Avstrijalaine Karl Auer fon Vel'sbah-himik avaiži neodiman vl 1885 didim-segoitusen jagamižel, erigoiti neodimad [[prazeodim]]aspäi. Sikš nimitihe elementad grekan kelen sanoispäi νέος «uz'» i δίδυμος «kaks'nik».

== Fizižed ičendad ==
Neodim om pehmed tagokaz notked hobedaižvauged [[metall|mametall]] kuldaiženke ližamujunke.

Atommass — 144,242. Ninevuz (normaližiš arvoimižiš) — 7,007 g/sm³. Suladandlämuz — 1297 K (1024 C°). Kehundlämuz — 3347 K (3074 C°).

Londuseline neodim kogoneb seičemes stabiližes [[izotop]]aspäi, niišpäi kaks' oma vähänradioaktivižed: <sup>142</sup>Nd (27,2%), <sup>143</sup>Nd (12,2%), <sup>144</sup>Nd (23,8%, T<sub>½</sub> — 2,38 × 10<sup>15</sup> vot), <sup>145</sup>Nd (8,3%), <sup>146</sup>Nd (17,2%), <sup>148</sup>Nd (5,7%), <sup>150</sup>Nd (5,6%, T<sub>½</sub> — 7 × 10<sup>18</sup> vot). Sen ližaks, saihe 31 ratud radioaktivišt izotopad 124..141, 147, 149, 151..161 atommassanke, i 13 izomärad.

== Himižed ičendad ==
Neodim muigotub [[il'm]]as lujas kebnas i kändase hapanduseks.

== Kävutand ==
Ottas neodimad kävutamižhe metallurgijas, optikas, [[magnit]]oiden tehmižes i m. e. Tehtas ühthesuladusid alüminijanke i magnijanke sauvomha lendimid da raketoid. Puhthan titanan legiruind (neodiman 1,5%) ližadab sen varmdust pol'tošt kerdha.

Metallan päeksportör — [[Kitai]], mugažo om neodiman löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]]. Maksoi 70 US$ kilogrammas vl 2014.

== Irdkosketused ==
* [http://www.webelements.com/webelements/elements/text/Nd/key.html Neodim ''webelements.com''-saital.] {{ref-en}}
* [http://n-t.ru/ri/ps/pb060.htm Kirjutuz neodimas Himižiden elementoiden populärižes ''n-t.ru''-kirjištos.] {{ref-ru}}
{{Commons|Neodymium}}

{{Periodine tablut}}

[[Kategorii:Himižed elementad kirjamišton mödhe]]
