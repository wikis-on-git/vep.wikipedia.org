{{Taxobox
 | name         = Vesnuhhein
 | image title  = Vesnuhhein
 | image file   = Miyama-kinpouge.jpg
 | image descr  = Vesnuhhein
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Vesnuhheinänikoižed]] (''Ranunculales'')
 | familia      = [[Vesnuhheinižed]] (''Ranunculaceae'')
 | genus        = [[Vesnuhhein (heim)]] (''Ranunculus'')
 | species      = '''Vesnuhhein'''
 | latin        = {{btname|Ranúnculus ácris |[[Linnei Karl|L.]], 1753}}
 | wikispecies  = Ranunculus acris
 | commons      = Category:Ranunculus acris
 | itis         = 18583
 | ncbi         = 3447
 | range map    = 
}}
'''Vesnuhhein''' ({{lang-la|Ranunculus acris}}) om [[äivoččed kazmused|äivozne]] [[heinäsižed kazmused|heinäsine]] kazmuz. Se om Vesnuhhein-heimon tipine erik, mülüb [[Vesnuhheinižed]]-sugukundha.

== Leviganduz ==
Voib vastata [[Evrop]]an i [[Azii|Azijan]] venon vönen nituil. Erik om introduciruidud [[Pohjoižamerik]]ha, varuline rujohein [[Uz' Zelandii|Udes Zelandijas]].

Kazmuz navedib nepsoid mahusid. Voib eläda läbi venos sur'vedes vai nimadundas. Voib kazda mahusil erazvuiččenke muiktuzmäranke (pH 4,0..7,5). Kazvab hüvin plodukahil i vägitomil savikoil i savimail.

== Ümbrikirjutand ==
Kazvab 20..50 santimetrhasai pitte. Vižsaumnikan formal jagadud lehtesed kazdas vezoil. Lühüd jurišt (0,5..1,8 sm pitte) om mahusen pindanno. Ribujuren palad kazdas lapakoikti i kon'ha alahaks, 10..40 sm süvüdehesai i 25..50 sm levette.

Vesnuhhein änikoičeb kezakus i ehtib kärnduda heinäntegole. Änikod oma pakaižed, kahthe santimetrhasai surtte. Viž äniklehtest, äi pölükid da petkloižid om änikos. Änikuz om pol'vihmankatuz. Plod om kazvanuded ühtheze pähkmuded. Äikerdoičese semnil tobjimalaz, paremba luhtoidme.

== Kävutand ==
Kazmuz om ''luja [[morim]]'', ei sa otta südäimehe ristituile, mezjäižile i äjile kabjživatoile.

Kazvatadas 'Flore pleno'-formad dekorativižeks, sen pakuižed änikod oma järedad ribuikahad loštabad. Vesnuhheinän tuhk mülütab nenid mikroelementoid<ref>''Rabotnov T.A.'' Кормовые растения сенокосов и пастбищ СССР (NSTÜ:n heinmaiden i omaluižiden sötmižkazmused): koumes tomas. / I.V. Larinan redakcijan al. — M. ; L.: Sel'hozgiz, 1951. — T.2: Двудольные (Kaksidülehtesižed, Хлорантовые — Бобовые). — Lpp. 375−376. {{ref-ru}}</ref> (procentoiš): kalii 24,3, kal'cii 18,4, natrii 6,0, hlor 5,0, magnii 4,1, ola 3,7, fosfor 3,5, raud 2,4, rik 1,8.

Kävutadas hibjan irdpolespäi, ottas tervehtamha poltatesid, satatesid, pän kibuid, [[tuberkulöz]]ad.

== Homaičendad ==
<references />

{{Commons|Ranunculus acris}}

[[Kategorii:Vesnuhheinižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Rujoheinäd]]
