{{Eländpunkt
 | Nimi = Räpin<br />Räpina
 | Lidnanznam = Coat of arms of Räpina Parish.jpg
 | Flag = Räpina linna lipp.gif
 | Lidnanznam text = Räpinan lidnanznam
 | Flag text = Räpinan flag
 | Valdkund = Estinma
 | Eläjiden lugu = 2,118
 | Voz' = 2020-01-01
 | Pind = 3.7
 | Fail = Räpina keskväljak.jpg
 | Pämez' =
 | Telefonkod = +372-79
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Räpina vald.png|thumb|left|250px|Volostin kart (2012)]]
'''Räpin''' ([[estin kel'|estin kelel]]: ''Räpina'') om lidn [[Estinma]]n suvipäivnouzmas. Mülüb [[Pilvan makund]]ha, sen kahtenz' lidn kahtespäi. Räpinan volostin keskuz.

== Istorii ==
Räpin-eländpunkt oli Tartun kümnen torguindümbrikon (sid' volostin) keskes vl 1582, mainitadas volostin toižid-ki külid necil vodel. Vl 1636 Räpin om nimitadud tulendan keskuseks ezmäižen kerdan, Ročinman kunigazližen käskuzkundan dokumentas.

Rappin-miz (mugažo saksan kelel) oli bajarišton Lövenvol'de-kanzan eloks 18. voz'sadal. Miz kändihe Rihterad-kanzan ičezkaluikš 19. voz'sadal, i vl 1842 päine ižanduzpert' (nüg. Sillapäe-zamk) om saudud klassicizman stiliš. Peizažpuišt om sätud Val'ter Engel'gardtan ohjandusen al.

Kätihe Räpinad žiloks vl 1945, vll 1950−1961 se oli ühtennimižen rajonan keskuseks. Žilo sai lidnan statusad vl 1993. Vl 2002 se kadoti erižen municipalitetan statusad, ühtenzoittihe lidnad volostinke.

Räpin šingotase bumagfabrikal<ref>[http://www.rappin.ee/ Räpinan bumagfabrikan sait (''rappin.ee'').] {{ref-et}} {{ref-en}} {{ref-fi}} {{ref-ru}} {{ref-lv}} {{ref-lt}} {{ref-de}} {{ref-sv}}</ref>, se om üks' kaikiš amuižembiš Evropas, radab vspäi 1734. Toine järed edheotand om [[sadunkazvatuz|sadunkazvatusen]] profškol<ref>[http://www.aianduskool.ee/ Räpinan sadunkazvatusen profškolan sait (''aianduskool.ee'').] {{ref-et}} {{ref-en}} {{ref-de}} {{ref-ru}}</ref> vspäi 1924. Järedamb port valdmoidenke om sauvomas läz lidnad vspäi 2012 Evropan kalanpüdon fondan abul.

== Geografijan andmused ==
Lidn seižub [[Vihandu]]-jogen randal 6 kilometras sen lanktendan sijaspäi [[Läminjärv]]he ([[Peipusjärv]]en kompleks) 30 m ü.m.t. keskmäižel korktusel. Padosein om saudud jogel, kuctas vezivaradint Räpinanjärveks.

Matkad makundan [[Pilv]]-keskushesai om 24 km päivlaskmha orhal vai 28 km avtol, [[Tallidn]]hasai om 216 km lodeheze orhal vai 248 km avtotedme [[Tartu]]n ümbärtenke, Tartun keskuz om 64 kilometras. Toižed lähižed lidnad oma [[Pskov]] 60 km suvipäivnouzmha järven kal't vai 86 km avtotedme, [[Petseri]] 40 km suvhe avtol (Venäma), [[Viru]] 44 km suvipäivlaskmha orhal i tel (Estinma).

== Eläjad ==
Vn 2011 Estinman rahvahanlugemižen mödhe eläjiden lugu oli 2 455 ristitud. Kaikiš suremb ristitišt oli 3 488 eläjad vl 1990. Rahvahad (2011): [[estilaižed]] — 85,5%, [[venälaižed]] — 12,8%, toižed rahvahad — 1,7%.

[[Hristanuskond]]an lüteranine kirh ({{lang-et|Räpina Miikaeli kirik}}) om vaumitud vll 1785.

== Galerei ==
<gallery mode="packed" heights="125px">
Rapina manor 01.jpg|Sillapäe-zamk (2008)
RäpinaKirik20140503.jpg|Lüteranine jumalanpert'
Rapina-paberivabrik.jpg|Räpinan bumagfabrik<br />(vn 2009 nägu)
Räpina Harbour.jpg|Räpinan valdmad Läminjärven randal (2017)
Räpina Aianduskool 01-vaade-koolihoonele.jpg|Räpinan sadunkazvatusen škol (2016)
</gallery>

== Homaičendad ==
<references />

== Irdkosketused ==
* [http://www.rapina.ee/ Volostin ohjastusen oficialine sait (''rapina.ee'').] {{ref-et}} {{ref-en}} {{ref-ru}}
{{Commons|Category:Räpina}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Pilvan makund]]
