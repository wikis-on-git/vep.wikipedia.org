{{Eländpunkt
 | Nimi = Užur<br />Ужур
 | Lidnanznam = Coat of arms of Uzhur (2010).png
 | Flag = Flag of Uzhur (Krasnoyarsk krai).png
 | Lidnanznam text = Užuran lidnanznam
 | Flag text = Užuran flag
 | Valdkund = Venäma
 | Eläjiden lugu = 15,568
 | Voz' = 2017
 | Pind = 38.9
 | Fail = Церковь в Ужуре.jpg
 | Pämez' = Oleg Kirillov (2015—)
 | Telefonkod = +7-39156-xx-xxx
 | Aigvö = [[UTC]]+7 (MSK+4)
}}
'''Užur''' ({{lang-ru|Ужур}}) om [[Venäma]]n lidn da lidnankund [[Krasnojarskan rand]]an suvipäivlaskmaiženno röunanno. Se om [[Užuran rajon]]an administrativine keskuz.

== Istorii ==
Eländpunktan aluz om pandud vl 1760 kuti [[hakaslaižed|hakaslaižiden]] külä (''ulus''), nimituz znamoičeb «jogensu» ({{lang-bua|үзүүр}}). ''Užur-raudtestancii'' om kävutamas vn 1923 uhokuspäi.

Užur om lidnan statusanke vspäi 1953. Om äi sömtegimišton edheotandoid (maidtegim, leibtegim, kalanümbriradai tegim), ratas sijališt torhut.

== Geografijan andmused ==
Lidn sijadase Užurk-jogen hural randal tobjimalaz ({{lang-ru|Ужурка}}, [[Čulim (Obin ližajogi)|Čulim-jogen]] hura randpol'), kesked maižanduzrajonad, 390 m keskmäižel korktusel valdmeren pindan päl. Se seižub 206 km suvipäivlaskmha [[Krasnojarsk]]aspäi orhal, 303 km avtotedme, «[[Ačinsk]] — [[Abakan]]»-raudtejonol i avtotel. Matkad Čulim-jogehesai om 25 km suvhe orhal. Lähembaine lidn om [[Šaripovo]] 47 km lodeheze orhal vai 75 km avtotedme.

Užur om lidnankundan üks'jäine eländpunkt. Lidnankundan pind — 587,95 km².

== Eläjad ==
Vn 2010 Venäman rahvahanlugemižen mödhe eläjiden lugu oli 16 093 ristitud, rajonan ristitišton pol'. Kaikiš suremb ristitišt oli vl 1992 — 29 100 eläjad, edel Užur-4-eländpunktan erištundad. Sauptud administrativiž-territorialižhe "Solnečnii"-ühtnik (ende Užur-4, raketlidnut, 10 tuh. eläjid, 3,84 km²) sijadase ani suvipäivlaskmha lidnaspäi. [[Ortodoksine hristanuskond|Ortodoksižen hristanuskondan]] Petran da Pavlan pühäpert' om saudud vozil 1778−1824 kuti missionerine forpost.

Professionaližen opendusen aluzkund om Užuran äiprofil'ne tehnikum.

== Homaičendad ==
<references/>

== Irdkosketused ==
* [http://городужур.рф/ Lidnankundan tobmuden aluzkundoiden oficialine sait (''городужур.рф'').] {{ref-ru}}
{{Commons|Category:Uzhur}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Užuran rajon|*]]
