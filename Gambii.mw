{{10000}}
{{Valdkund
| Nimi = Gambijan Islamine Tazovaldkund<br />Islamic Republic of the Gambia
| Valdkundznam = Coat of arms of The Gambia.svg
| Flag = Flag of The Gambia.svg
| Valdkundznam text = Gambijan valdkundznam
| Flag text = Gambijan flag
| Pälidn = Banžul
| Eläjiden lugu = 2,092,731<ref name="ciaga">[https://www.cia.gov/library/publications/the-world-factbook/geos/ga.html Vn 2018 heinkun Gambijan ristitišton endustuz // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 11,295<ref name="ciaga"/>
| Kart = LocationGambia.svg
| Kel' = [[anglijan kel'|anglijan]]
| Valdkundan pämez' = [[Berrou Adama|Adama Berrou]]
| Päministr = ''eile olmas''
| Religii = [[islam]]
| Valüt = [[gambijan dalasi]] (GMD)
| Internet-domen = [[.gm]]
| Telefonkod = +220
| Aigvö = [[UTC]]+0
}}
{{Znamoičendad|Gambii (znamoičendad)}}
'''Gambii''' ({{lang-en|The Gambia}} [ˈɡæmbiə]), täuz' oficialine nimituz — '''Gambijan Islamine Tazovaldkund''' ({{lang-en|Islamic Republic of the Gambia}}), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] randpolel. Sen pälidn om [[Banžul]].

== Istorii ==
Vn 1965 18. päiväl uhokud Gambii tedištoiti ičeze ripmatomudes [[Sur' Britanii|Sures Britanijaspäi]].

Sodakukerdused oleliba valdkundas vll 1981 i 1994, niiden onetomad naprindad oleskeliba (vozil 2006, 2009).

Jäl'gmaine Konstitucii<ref>[http://www.ncce.gm/files/constitution.pdf Gambijan Tazovaldkundan Konstitucii ''ncce.gm''-saital.] {{ref-en}}</ref> om hüvästadud kaiken rahvahan referendumal vn 1996 elokus, se tuli väghe vl 1997 vilukun 16. päiväl. Vl 2015 tal'vkun 12. päiväl edeline [[Džamme Jaija|Jaija Džamme]]-prezident tedoti Gambijad Islamižeks Tazovaldkundaks, [[islam]] om valdkundaline religii.

== Geografijan andmused ==
[[Fail:Gambia topography.png|thumb|left|250px|Gambijan reljefan kart.]]
Gambii om anklav [[Senegal]]an südäimes, otab [[Gambii (jogi)|Gambii]]-jogen molembid randoid päiči sen niškoid. Territorijan kaikiš levedamb sija pidusen mödhe om 48 km läz jogensud, sigä-žo Gambii-jogen kaikiš suremb leveduz — 16 km. Valdkund om läz 4 sadad kilometrad pitte.

Gambii om mavaldkundröunoiš [[Senegal]]anke pohjoižes, päivnouzmas da suves, röunan piduz — 749 km. Valdmererandanpird om 80 km päivlaskmas. Veden pind — 1295 km² (valdkundan territorijan ühesandez)<ref name="ciaga"/>.

Mererandaline tazangišt vajehtab kukhiže. Letkesine tazangišt om valdkundan südäimen päivnouzmas. Sen kaikiš korktemb čokkoim om [[Rusked kall']], 53 m valdmeren pindan päl.

Klimat om [[subekvatorialine vö|subekvatorialine]], sättub vedamha maižandust. Vodes om kaht sezonad sel'ktoidenke aigröunoidenke. Vihmsezonan aigan (kezaku-kül'mku) om räk, paneb sadegid 1450 mm mererandpolel da 920 mm man südäimes. Kuiv sezon om vilumb, vedase kül'mkuspäi semendkuhusai, sen aigan kuiv ''harmatan''-tullei puhub [[Sahar (rahvahatoi ma)|Saharaspäi]]. Vilukun keskmäine lämuz om +23..+24 C°, semendkun-kezakun +27..+32 C° (räkämb päivnouzmpolele).

Londuseližed pävarad oma [[lete]] ([[stökol|stöklid]] tegemha kožui), [[titan (himine element)|titankivendod]] ([[il'menit]] da [[rutil]]); toižed varad — [[cirkonii|cirkon]], [[tin]], [[kala]].

== Politine sistem ==
[[Fail:Gambia Ilyushin Il-62 0006.jpg|thumb|right|250px|Gambijan prezidentan lendim [[Banžul]]an rahvahidenkeskeižel lendimportal.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujanke partijanke. Valdkundan pämez' om prezident, hän-žo armijan päkäsknik da ohjastusen pämez'. Prezident paneb varaprezidentad da ohjastusen ministrid radsijha (heile ei sa olda parlamentan ühtnijoin). Konstitucijan mödhe, kaik rahvaz valičeb prezidentad videks vodeks, strokuiden lugu om röunadusita. Vaiše valitud parlamentha ristitule sab olda kandidatan.

Parlament om üks'kodine Nacionaline Suim ({{lang-en|National Assembly}}) 53 ühtnijanke. Kaik rahvaz valičeb sen 48 ühtnijad, völ 5 ühtnijad prezident paneb radsijha. Valdatusiden strok om viž vot.

Prezidentan järgenduseližed valičendad oliba vl 2016 tal'vkun 1. päiväl. [[Berrou Adama|Adama Berrou]] om nügüdläine prezident, koumanz' lugul, sai 43,3%. Edeline [[Džamme Jaija|Jaija Džamme]]-prezident sai sijad vl 1994 sodakukerdusen satuseks, vll 1996−2016 hän radoi valitud prezidentaks nell' strokud jäl'geten, andoi valdoiktusid vl 2017 vilukun 21. päiväl Senegalan i Nigerijan sodavägiden tulendan jäl'ghe. Parlamentan ühtnijoiden järgenduseližed valičendad oliba vl 2017 sulakun 6. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gambijan administrativiž-territorialine jagand]].''

Valdkund jagase 5 agjaks ({{lang-en|division}} «nevondkund») da pälidnan territorijaks. Agjad alajagasoiš 33 ümbrikoks (angl. ''district'').

== Eläjad ==
Gambijas elädas [[gambijalaižed]]. Vn 2014 heinkus valdkundan ristitišt oli 1 925 527 eläjad. Kaik om 6 igähišt rahvahad.

Uskondan mödhe (2013): [[islam]]anuskojad — 95,7%, [[hristanuskond|hristanuskojad]] — 4,2%, religijatomad — 0,1%, märhapanendata — 0,1%.

Kaikuččel vodel radnikad [[Senegal]]as, [[Mali]]š da [[Gvinei|Gvinejaspäi]] tuldas [[arahis]]an obrädindan täht. Üks'jäine valdkundröun Senegalanke om znamastadud hubin da seižub varjoičendata. Gambijan eläjad mugažo voidas lähtta da pörttas tugedusita.

Gambijan toižed sured lidnad (enamba 50 tuh. ristituid vl 2007, surembaspäi penembha): [[Serekund]] (kaikiš suremb lidn), [[Brikam]]. Kaik om 13 lidnad enamba 10 tuh. eläjidenke.

== Ižanduz ==
Vl 2012 Gambijan päeksport oli [[arahis]]an voi da pähkmed (kokospal'man, Brazilijan da kešjupähkmed) (32%), [[sobad]] (14%), [[fruktad]] (10%), [[titan (himine element)|titankivend]] (5%); toine eksport — [[maid|maidproduktad]], [[kala]], [[čai]], [[lete|letked]], [[kuld]], [[akkumulätorbatarei|akkumulätorbatarejad]]; äi toštmižeksportad [[Senegal]]aspäi.

== Homaičendad ==
<references />

== Irdkosketused ==
* [http://www.statehouse.gm/ Gambijan prezidentan oficialine sait («Valdkundanpert' onlain», ''statehouse.gm'').] {{ref-en}}
* [http://www.gambia.gm/ Ohjastusen oficialine sait (Torguindan da otmižen departament, ''gambia.gm'').] {{ref-en}}
* [http://www.assembly.gov.gm/ Gambijan Nacionaližen Suiman oficialine sait (''assembly.gov.gm'').] {{ref-en}}
{{Commons|The Gambia}}

{{Afrik}}

[[Kategorii:Gambii| ]]
