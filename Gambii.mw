{{Znamoičendad|Gambii (znamoičendad)}}
{{Valdkund
| Nimi = Gambijan Tazovaldkund<br />Republic of the Gambia
| Valdkundznam = Coat of arms of The Gambia.svg
| Flag = Flag of The Gambia.svg
| Valdkundznam text = Gambijan valdkundznam
| Flag text = Gambijan flag
| Pälidn = Banžul
| Eläjiden lugu = 1,925,527<ref name="ciaga">[https://www.cia.gov/library/publications/the-world-factbook/geos/ga.html Vl 2014 heinkun Gambijan ristitišton endustuz. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 11,295<ref name="ciaga"/>
| Kart = LocationGambia.svg
| Kel' = [[anglijan kel'|anglijan]]
| Valdkundan pämez' = [[Džamme Jaija|Jaija Džamme]]
| Päministr = ''eile olmas''
| Religii = [[islam]]
| Valüt = [[gambijan dalasi]] (GMD)
| Internet-domen = [[.gm]]
| Telefonkod = +220
| Aigvö = [[UTC]]+0
}}
'''Gambii''' ([[anglijan kel'|angl.]]: ''The Gambia''), täuz' oficialine nimituz — '''Gambijan Tazovaldkund''' ([[anglijan kel'|angl.]] ''Republic of the Gambia''), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] randpolel. Sen pälidn om [[Banžul]].

== Istorii ==
Vl 1965 uhokun 18. päiväl Gambii tedoti ičeze ripmatomudes [[Sur' Britanii|Sures Britanijaspäi]].

Sodakukerdused oleskeliba valdkundas (vozil 1981, 1994), niiden onetomad naprindad oliba (vozil 2006, 2009).

Jäl'gmaine Konstitucii<ref>[http://www.ncce.gm/files/constitution.pdf Gambijan Tazovaldkundan Konstitucii. — Ncce.gm.] {{ref-en}}</ref> oli hüvitadud kaiken rahvahan referendumas vl 1996 elokul da tuli väghe vl 1997 vilukun 16. päiväl.

== Geografijan andmused ==
[[Fail:Gambia topography.png|thumb|left|250px|Gambijan reljefan kart.]]
Gambii om anklav [[Senegal]]an südäimes, otab [[Gambii (jogi)|Gambii]]-jogen molembid randoid päiči sen niškoid. Territorijan kaikiš levedamb sija pidusen mödhe om 48 km läz jogensud, sigä-žo Gambii-jogen surembaine leveduz — 16 km. Valdkund om läz 4 sadad kilometrad pitte.

Gambii om mavaldkundröunoiš [[Senegal]]anke pohjoižes, päivnouzmas da suves, röunan piduz — 749 km. Valdmererandanpird om 80 km päivlaskmas. Veden pind — 1295 km² (11,4 % valdkundan territorijad)<ref name="ciaga"/>.

Mererandaline tazangišt vajehtab kukhiže. Valdkundan südäimehe, päivnouzmas, om letkesine plato. Sen kaikiš korktemb čokkoim om [[Rusked kall']], 53 m valdmeren pindan päl.

Klimat om [[subekvatorialine vö|subekvatorialine]], sättub maižandusen vedamha. Vodes om kaht sezonad sel'ktoiden aigröunoidenke. Vihmsezonan aigan (kezaku-kül'mku) om räk, paneb sadegid 1450 mm mererandpolel da 920 mm man südäimehe. Kuiv sezon om vilumb, vedase kül'mkuspäi semendkuhusai, sen aigan kuiv ''harmatan''-tullei puhub [[Sahar (rahvahatoi ma)|Saharaspäi]]. Vilukun kesklämuz om +23...+24°C, semendkun-kezakun +27...+32°C (räkämb päivnouzmpolele).

Londuseližed pävarad oma [[lete]] ([[stökol|stöklid]] tegemha kožui), [[titan (himine element)|titankivendod]] ([[il'menit]] da [[rutil]]); toižed — [[cirkonii|cirkon]], [[tin]], [[kala]].

== Politine sistem ==
[[Fail:Gambia Ilyushin Il-62 0006.jpg|thumb|right|250px|Gambijan prezidentan lendim [[Banžul]]an rahvahidenkeskeižel lendimportal.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujan partijanke. Valdkundan pämez' om prezident, hän-žo armijan päkäsknik da ohjastusen pämez'. Prezident paneb varaprezidentad da ohjastusen ministrid radsijha (heile ei sa olda parlamentan ühtnijoin). Konstitucijan mödhe, kaik rahvaz valičeb prezidentad 5 vodeks, strokuiden lugu om röunadusita. Vaiše valitud parlamentha ristitule sab olda kandidatan.

Parlament om üks'kodine Nacionaline Suim ([[anglijan kel'|angl.]]: ''National Assembly'') 53 ühtnijanke. Kaik rahvaz valičeb sen  48 ühtnijoid, völ 5 ühtnijoid prezident paneb radsijha. Valdatusiden strok om 5 vot.

Prezidentan järgvaličendad oliba vl 2011 kül'mkun 24. päivän. [[Džamme Jaija|Jaija Džamme]] om nügüdläine prezident, sai 71,54% (hän sai prezidentan sijad vl 1994 sodakukerdusen satuseks, vspäi 1996 hän om valutud prezident, nügüd' hänel nellänz' strok om). Järgvaličendad parlamentha oliba vl 2012 keväz'kun 29. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gambijan administrativiž-territorialine jagand]].''

Valdkund alajagase 5 agjaha ([[anglijan kel'|angl.]] ''Division'' «nevondkund») da 1 pälidnha, agjad — 33 ümbrikho ([[anglijan kel'|angl.]] ''district'').

== Eläjad ==
Gambijas elädas [[gambijalaižed]]. Kaik om 6 igähišt rahvahad.

Kaikuččel vodel radnikad [[Senegal]]as, [[Mali]]š da [[Gvinei|Gvinejaspäi]] tuldas [[arahis]]ad obrädimha. Üks'jäine valdkundröun Senegalanke znamastadud hubin da seižub varjoičendata. Gambijan eläjad mugažo voidas lähtta da pörttas tugedusita.

Gambijan toižed sured lidnad (enamba 50 tuh. ristitud vl 2007, surembaspäi penembha): [[Serekund]] (surembaine lidn), [[Brikam]]. Kaik om 13 lidnad enamba 10 tuh. eläjidenke.

== Ižanduz ==
Vl 2012 Gambijan päeksport oli [[arahis]]an voi da pähkmed (kokospal'man, Brazilijan da kešju-) (32%), [[sobad]] (14%), [[fruktad]] (10%), [[titan (himine element)|titankivend]] (5%); toine eksport — [[maid|maidproduktad]], [[kala]], [[čai]], [[lete]], [[kuld]], [[akkumulätorbatarei|akkumulätorbatarejad]]; äi tošteksportad [[Senegal]]aspäi.

== Homaičendad ==
<references />

== Irdkosketused ==
* [http://www.statehouse.gm/ Gambijan prezidentan oficialine sait («Valdkundanpert' onlain»).] {{ref-en}}
* [http://www.gambia.gm/ Ohjastusen oficialine sait (Torguindan da otmižen departament).] {{ref-en}}
* [http://www.assembly.gov.gm/ Gambijan Nacionaližen Suiman oficialine sait.] {{ref-en}}

{{Commons|The Gambia}}
{{Afrik}}

[[Kategorii:Gambii| ]]
