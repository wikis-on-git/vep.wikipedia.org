{{Eländpunkt
 | Nimi = Krasnoperekopsk<br />Красноперекопск <small>(ven.)</small><br />Красноперекопськ <small>(ukr.)</small><br />Красноперекопск / Krasnoperekopsk <small>(krim.-tat.)</small>
 | Lidnanznam = COA Krasnoperekopsk.svg
 | Flag = FLA Krasnoperekopsk.svg
 | Lidnanznam text = Krasnoperekopskan lidnanznam
 | Flag text = Krasnoperekopskan flag
 | Valdkund = <nowiki>Venäma]] - de fakto</nowiki><br />[[Ukrain]] - de jure
 | Eläjiden lugu = 25,450
 | Voz' = 2018
 | Pind = 22.42
 | Fail = Krasnoperekopsk railway station.jpg
 | Pämez' = Igor' Zagrebel'nii<br />(kezaku 2015—)
 | Telefonkod = +7-36565.<br />ende +380-6565
 | Aigvö = [[UTC]]+3
}}
'''Krasnoperekopsk''' ({{lang-ru|Красноперекопск}}, {{lang-uk|Красноперекопськ}}, {{lang-crh|Красноперекопск / Krasnoperekopsk}}) om lidn da lidnümbrik [[Krim]]an pohjoižes. Se om [[Krasnoperekopskan rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud vl 1932 sauvomha [[brom|bromtegint]] sijaližel torhudel. Nimitadas nügüdläižikš vspäi 1938. Radnikžilo sai lidnan statusad vl 1966. Vn 2016 semendkus Ukrainan parlament udesnimiti lidnad, sen uz' nimituz linneb ''Jani Kapu'' ({{lang-uk|Яни Капу}}, {{lang-crh|Янъы Къапы / Yañı Qapı}}) tobmuden pördumižen jäl'ghe Ukrainale.

Krasnoperekopsk šingotase himižel tegimištol (bromtegim i kal'ciniruidud sodan tegim), sauvondmaterialiden pästandal (plastiktorved) i mašinansauvomižel (vilugoitimed, sidä kesken oludtegimiden täht).

== Geografijan andmused ==
Lidn sijadase [[Perekopan kaglaz|Perekopan kaglhan]] suves, «[[Džankoi]] — [[Herson]]»-raudtekeskustal, 5 m ü.m.t. keskmäižel korktusel. [[Pohjoižkriman kanal]] om lidnan päivnouzmaižeks röunaks. Matkad [[Simferopol'|Simferopolihesai]] om 114 km suvhe orhal vai 124 km avtotedme, 155 km raudtedme. Lähembaine lidn om [[Armänsk]] 20 km pohjoižhe-lodeheze.

Krasnoperekopsk om lidnümbrikon üks'jäine eländpunkt.

== Eläjad ==
Vl 2013 lidnan eläjiden lugu oli 29 564 ristitud, se poleni vl 2014 (26 268 ristitud) ukrainalaižiden palan sirdandan tagut Ukrainan toižihe agjoihe. Kaikiš suremb ristitišt oli läz 30 tuhad eläjid vll 1989−2013 (31 143 rist. vl 1989).

Rahvahad (enamba 0,4% vl 2014): [[venänikad]] — 57,3%, [[ukrainalaižed]] — 28,9%, [[totarlaižed]] — 2,5%, [[krimantatarlaižed]] — 1,8%, [[korejalaižed]] — 1,5%, [[vaugedvenälaižed]] — 0,9%, toižed rahvahad — 1,8%, rahvahuden ozutandata — 5,3%.

== Homaičendad ==
<references />

== Irdkosketused ==
* [http://krp.rk.gov.ru/ Lidnan oficialine sait (''krp.rk.gov.ru'')] {{ref-ru}} da sen [http://krp-rk.ru/ vanh versii (''krp-rk.ru'')] {{ref-ru}}.
{{Commons|Krasnoperekopsk}}

[[Kategorii:Kriman lidnad]]
[[Kategorii:Eländpunktad kirjamišton mödhe]]
[[Kategorii:Kriman lidnümbrikod]]
[[Kategorii:Krasnoperekopskan rajon|*]]
