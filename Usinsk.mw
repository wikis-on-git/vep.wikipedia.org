{{Eländpunkt
 | Nimi = Usinsk<br />Усинск <small>(ven.)</small><br />Ускар <small>(komi)</small>
 | Lidnanznam = Coat of Arms of Usinsk (Komia).png
 | Flag = 
 | Lidnanznam text = Usinskan lidnanznam
 | Flag text = 
 | Valdkund = Venäma
 | Eläjiden lugu = 38,800
 | Voz' = 2017
 | Pind = 
 | Fail = Усинск вид с птичьего полёта.jpg
 | Pämez' = Nikolai Takaev<br />(2015—)
 | Telefonkod = +7-82144-xx-xxx
 | Avtokod = 11. 111
 | Aigvö = [[UTC]]+3 ([[MSK]]+0)
}}
'''Usinsk''' ({{lang-ru|Усинск}}, {{lang-kv|Ускар}}) om [[Venäma]]n lidn [[Komin Tazovaldkund]]an pohjoižes. Om [[Usinskan lidnümbrik]]on administrativižeks keskuseks.

== Istorii ==
Eländpunktan aluz om pandud vl 1966 samha kivivoid, om nimitadud jogen mödhe. Vl 1984 žilo sai lidnan statusad.

== Geografijan andmused ==
Lidn sijadase nelläs kilometras [[Usanjogi (Pečoran ližajogi)|Usanjogen]] oiktal randalpäi, 67 m korktusel valdmeren pindan päl. Läbipäzmatomad [[so]]d ümbärtas lidnad. Matkad [[Siktivkar]]hasai om 757 km suvipäivlaskmha. Om tal'veližid avtoteid [[Uht]]-lidnhasai da Arhangel'skan agjaha ([[Nencan avtonomine ümbrik]]).

Klimat om [[subarktine vö|subarktine]], lumikate venub kezakuhusai. Voden keskmäine lämuz om −3,4 C°. Paneb sadegid 517 mm vodes, enamba kaiked heinkus-sügüz'kus (59..67 mm kus).

Lidnanvuitte [[Parm (Usinskan lidnümbrik)|Parm-žilo]] (1214 rist. vl 2017), 18 muite žilod da küläd mülüdas ümbrikho Usinsk-lidnan ližaks. Ümbrik om olmas vspäi 2006, sen pind — 30 564 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 40 827 ristitud, lidnümbrikon ristitišt oli 47 229 eläjad (vl 2017 — 44 525 rist.). Kaikiš suremb lidnan ristitišt oli 49 600 eläjad vl 1998. Politehnine tehnikum om keskopendusen aluzkundaks.

Rahvahad kaikenaigaižes ristitištos (lidnümbrik, enamba 0,9% vl 2010): [[venälaižed]] — 55,9%, [[komilaižed]] — 13,9%, [[ukrainalaižed]] — 7,1%, [[totarlaižed]] — 6,7%, [[baškiralaižed]] — 2,3%, [[azerbaidžanlaižed]] — 1,4%, [[vaugedvenälaižed]] — 1,4%, [[čuvašalaižed]] — 0,9%, toižed rahvahad — 4,3%, rahvahuden ozutandata — 6,1%.

== Ižanduz ==
Ižandusen päsarakod oma [[londuseline gaz|londuseližen gazan]] da [[kivivoi]]n samine, transportiruind i ümbriradmine. Kaikiš pohjoižemb kivivoinümbriradai tegim sijadase 60 km pohjoižhe lidnaspäi (1,3 mln tonnoid vodes). Läz 27 tuhad radsijid om ümbrikon edheotandoiš.

Avtobusad oma kundaližeks transportaks lidnas da sen ümbrištos. Usinsk-raudtestancii om sarakon lopstancii Sin'-raudtestancijaspäi. Jogitransport vedab matknikoid-ki Us- da Pečor-jogidme. Tatanmaine civiline Usinsk-lendimport (''УСН / USK'') sijadase 8 km päivlaskmha lidnaspäi, tehtas reisid [[Arhangel'sk]]ha, [[Moskv]]ha i [[Piter]]ha, vahtradnikoiden täht tobjimalaz.

== Galerei ==
<gallery mode="packed" heights="125px">
ПамзащитникамОтечУсинск.jpg|Muštnik Tatanman kaičijoile Pripolärnai- i Kivivoinsajiden irdoiden risttel, vn 2019 nägu
МотоГАИУсинск.jpg|Milicijan motocikl muštnikaks Gosavtoinspekcijan sauvusenno (2019)
Усинск автовокзал.jpg|Avtobusstancii (2019)
Аэропорт Усинск.jpg|Usinsk-lendimportan sauvuz (2019)
</gallery>

== Homaičendad ==
<references/>

== Irdkosketused ==
* [http://city.usinsk.ru/ Lidnümbrikon tobmuden aluzkundoiden oficialine sait (''city.usinsk.ru'')] da [http://admusinsk.ru/ sen uz' versii-portal (''admusinsk.ru'').] {{ref-ru}}
{{Commons|Category:Usinsk}}

{{Komin Tazovaldkundan lidnad}}

[[Kategorii:Usinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
[[Kategorii:Usinskan lidnümbrik|*]]
