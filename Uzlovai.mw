{{Eländpunkt
 | Nimi = Uzlovai<br />Узловая
 | Lidnanznam = Coat of Arms of Uzlovaya (Tula oblast).png
 | Flag = Flag of Uzlovaya (Tula oblast).svg
 | Lidnanznam text = Uzlovajan lidnanznam
 | Flag text = Uzlovajan flag
 | Valdkund = Venäma
 | Eläjiden lugu = 51,358
 | Voz' = 2018
 | Pind = 22.6
 | Fail = Город Узловая...( Uzlovaya ).jpeg
 | Pämez' = Marina Kartašova<br />(sulaku 2013—)
 | Telefonkod = +7-48731-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
[[Fail:Uzlovaya from air.jpg|thumb|left|250px|Lidnan nägu lendimespäi]]
'''Uzlovai''' ({{lang-ru|Узлова́я}}) om [[Venäma]]n lidn da lidankund [[Tulan agj]]an päivnouzmas. Se om agjan kudenz' lidn eläjiden lugun mödhe, [[Uzlovajan rajon]]an (vspäi 1924) administrativine keskuz.

== Istorii ==
Ezmäižed eländpunktad oliba olmas lidnan sijas [[neolit]]al völ. Lidnan ümbrišton edeline ristitišt oli sirtud Uralan tegimidennoks [[Petr I]]-carin käskön mödhe.

Nügüdläižen eländpunktan aluz om pandud vl 1873 kuti žilo Hruščovskai-raudtestancijanno ({{lang-ru|Хрущёвская}}). Raudtestancijan i žilon nimi om ''Uzlovai'' vspäi 1877, koumen ten raudtesol'm: [[Räžsk]], [[Jelec]] i [[Tul]]. Kätihe radnikžiloks vl 1926. Radnikžilo sai lidnan statusad vn 1938 11. päiväl sügüz'kud. Lidn oli alastunu bombardiruindale i oli okkupiruidud nacistoil [[Toine mail'man soda|Toižen mail'man sodan]] aigan (21. kül'mku — 14. tal'vku 1941). Uzlovai alištui agjan tobmudele vll 1943−2006. [[Bur hil'|Buran hilen]] samine oli olmas lidnanno vhesai 2000, se tuli lophu. Vl 1986 lidnan i rajonan territorii oliba redustadud [[Černobilin AES|Černobilin AES:an]] poukahtusen jändusil.

Uzlovai šingotase mašinansauvomižen tegimil (elektrolikutimed i kaičendministrusen tegim), raudten edheotandoil (vedimdepo), plastikan himižel tegimel, sömtegimištol (leibänkombinat, maidkombinat), omblendedheotandoil (mez'paidad, kengäd).

== Geografijan andmused ==
Lidn sijadase rajonan lodehes, 220 m ü.m.t. keskmäižel korktusel. Matkad [[Tul]]an keskushesai om 43 km lodeheze orhal, 49 km avtotel vai 50 km raudtel. Lähembaižed lidnad oma [[Kirejevsk]] 16 km päivlaskmha orhal vai 30 km avtotedme, [[Novomoskovsk (Venäma)|Novomoskovsk]] 3 km pohjoižpäivnouzmha i 5 km pohjoižhe orhal vai avtotedme, 10 km pohjoižhe raudtedme, i [[Donskoi (lidn)|Donskoi]] 5 km päivnouzmha orhal vai raudtedme, 7 km avtotedme.

«Don»-avtomagistral' (M4-trass) mäneb 7..10 km päivlaskmha lidnaspäi. Uzlovai I-raudtestancii sortiruindanke radab lidnan keskuzpalas «Moskv — Jelec»-keskustal. Uzlovai II-raudtestancii radab «[[Väz'm]] — [[Sizran']]»-keskustal 1 km lodeheze lidnaspäi, se ühtenzoitab kaivuziden žiloidenke i Uzlovai III-stancijanke.

Uzlovai om lidnankundan üks'jäine eländpunkt. Lidnankundan pind — 25,00 km².

== Eläjad ==
Vl 1939 lidnan ristitišt oli 17 936 eläjad, vl 1959 — 53 912 eläjad. Vn 2010 Venäman rahvahanlugemižen mödhe lidnan eläjiden lugu oli 55 282 ristitud. Kaikiš suremb lidnan ristitišt oli 62..64 tuhad eläjid vll 1973−1996 (64 752 rist. vl 1979 i 64 889 rist. vl 1989). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/5896 Uzlovajan pühäpertid ''sobory.ru''-saital.] {{ref-ru}}</ref> oma olmas lidnas, sen ližaks [[protestantizm]]an koume jumalanpertid: presviterianine, evangelistoiden i seičemenden päivän adventistoiden.

Rahvahad (2010): [[venälaižed]] — 96,9%, toižed rahvahad — 3,1%.

Professionaližen opendusen aluzkundad oma Uzlovajan mašinansauvomižen kolledž<ref>[http://mashkolluzlv.ucoz.ru/ Uzlovajan mašinansauvomižen kolledžan sait (''mashkolluzlv.ucoz.ru'').] {{ref-ru}}</ref> i Uzlovajan raudtetehnikum<ref>[http://uzlovaya.pgups.ru/ Uzlovajan raudtetehnikuman sait (''uzlovaya.pgups.ru'').] {{ref-ru}}</ref> — Piterin raudteühtenzoitusen universitetan filial.

== Galerei ==
<gallery mode="packed" heights="125px">
Успенская церковь ( Church of the assumption )....jpg|Emäganpäivän jumalanpert'
Локомотивное Депо ( Locomotive Depot ) 02.jpg|Vedimdepo
Uzlovaya Arena.jpg|Municipaline sportkompleks<br />(vspäi 2018)
Uzlovaya1.jpg|Uzlovai-1-päraudtestancii<br />vl 2008
</gallery>

== Homaičendad ==
<references />

== Irdkosketused ==
* [http://uzlovaya.tularegion.ru/ Lidnan da rajonan tobmuden aluzkundoiden sait (''uzlovaya.tularegion.ru'').] {{ref-ru}}
{{Commons|Category:Uzlovaya}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Uzlovajan rajon|*]]
