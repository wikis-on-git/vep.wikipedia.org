{{Eländpunkt
 | Nimi = Läojuan'<br />辽源
 | Lidnanznam =
 | Flag = 
 | Lidnanznam text =
 | Flag text =
 | Valdkund = Kitai
 | Eläjiden lugu = 1,176,645
 | Voz' = 2010
 | Pind = 5,125
 | Fail = 东辽县第一高级中学教学楼.jpg
 | Pämez' = 
 | Telefonkod = +86-437
 | Aigvö = [[UTC]]+8
}}
[[Fail:Administrative Division Liaoyuan.png|thumb|left|200px|Lidnümbrikon administrativine jagand]]
'''Läojuan' ''' ({{lang-zh|辽源}}, [[pin'jin']]: ''Liáoyuán'' «Läo-joginišk») om [[Kitai]]n lidn da lidnümbrik valdkundan pohjoižpäivnouzmpoles, [[Girinan agj]]an suvipäivlaskmas.

== Istorii ==
Vhesai 1896 se tahond kävutihe imperatorižen mectusen täht püdamiženke, sikš kel'tihe säta eländpunktoid. Dunpin-makundan administrativižen keskusen aluz om pandud vl 1903, Sian'-makundan — vl 1904. Kätihe Sianin keskust lidnaks vl 1948, udesnimitihe Läojuanikš vl 1952 päzutamhas petusišpäi [[Sian'|ühtennimižen amuižen lidnan]] olendan tagut. Lidnümbrik om olmas vspäi 1983.

Läojuan' šingotihe [[kivihil'|kivihilen]] samižen keskuseks sada vot 1990-nzihe vozihesai, no hilen varad tuliba lophu. Nügüd' lidn om kebntegimišton (puvillnoskad) keskuz, mugažo «[[Apple Inc.|Apple]]»-kompanijan ladimiden alüminiikorpusad tehtas täs.

Venäman [[Čerepovec]] om sebruzlidnaks.

== Geografijan andmused ==
Lidn sijadase 260 m ü.m.t. keskmäižel korktusel. Dunläo-joginišk («päivnouzmaine Läo») om lidnümbrikon territorijal. Matkad agjan [[Čančun']]-pälidnhasai om 100 km pohjoižhe.

Klimat om [[ven vö|ven]] mussonine. Voden keskmäine lämuz om +5,8 C°, kezakun-elokun +21..+23 C°, vilukun −16 C°. Ekstremumad oma −32 C° i +41 C°. Paneb sadegid 622 mm vodes, kuiv sezon oleskeleb kül'mkus-keväz'kus (52 mm pordos).

Läojuan jagase kahteks lidnrajonaks (Lunšan'-ku 龙山区 i Sian'-ku 西安区) i kahteks makundaks (Dunfen-sian' 东丰县, Dunläo-sian' 东辽县).

== Eläjad ==
Vn 2010 Kitain rahvahanlugemižen mödhe lidnümbrikon eläjiden lugu oli 1 176 645 ristitud, sidä kesken lidnrajoniden — 462 233 ristitud 429 km² pindal.

== Irdkosketused ==
* [http://www.liaoyuan.gov.cn/ Lidnan ohjastusen oficialine sait (''liaoyuan.gov.cn'').] {{ref-zh}}
{{Commons|Category:Liaoyuan}}

[[Kategorii:Läojuan'| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
[[Kategorii:Girinan agj]]
