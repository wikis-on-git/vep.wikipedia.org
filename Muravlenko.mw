{{Eländpunkt
 | Nimi = Muravlenko<br />Муравленко
 | Lidnanznam = Coat of Arms of Muravlenko (Yamal Nenetsia).png
 | Flag = Flag of Muravlenko (Yamal Nenetsia).svg
 | Lidnanznam text = Muravlenkon lidnanznam
 | Flag text = Muravlenkon flag
 | Valdkund = Venäma
 | Eläjiden lugu = 32,540
 | Voz' = 2017
 | Pind =
 | Fail = 15.11.2007 - panoramio (1).jpg
 | Pämez' = Aleksandr Podoroga<br />(semendku 2012—)
 | Telefonkod = +7-34938-xx-xxx
 | Avtokod = 89
 | Aigvö = [[UTC]]+5 ([[MSK]]+2)
}}
[[Fail:Офис «Газпромнефть-Муравленко».jpg|thumb|left|250px|«Gazpromneft'-Muravlenko»-palakundan kontor Leninan-irdal.]]
'''Muravlenko''' ([[venäkel'|ven]]., [[totaran kel'|tot]]. i {{lang-uk|Муравленко}}) om [[Venäma]]n lidn da lidnümbrik [[Jamalan Nenciden avtonomine ümbrik|Jamalan Nenciden avtonomižen ümbrikon]] suves. Se om ümbärtud [[Puran rajon]]an territorijal.

== Istorii ==
Sauvoškanzihe eländpunktad generaližen planan mödhe vl 1982 keskuseks otmaha kävutamižhe [[kivivoi]]n Muravlenkon löudmižsijiden gruppad Päivlaskmaižes Sibiriš, sidä kesken järed Sutorminan, oli avaitud vn 1975 elokus. Registriruihe žilod vl 1984 1600 eläjanke, nimitihe ''Muravlenkovskii'' nevondkundaližen Viktor Muravlenko-ohjandajan kanzannimen mödhe, hän radoi kivivoin sarakon kaikiš suremban «Glavtümen'neftegaz»-edheotandan pämehen vll 1965−1977 surmhasai.

Žilo sai lidnan statusad vl 1990 nügüdläiženke nimenke. Se šingotase kivivoin samižel («[[Gazprom neft']]»), Muravlenkon kivivoin gazan ümbriradmižen tegimel («SiburTümen'Gaz»), torviden da niiden armaturan «Stroineftegazmaš»-tegimel, leibänedheotandal.

== Geografijan andmused ==
Lidn sijadase [[Päkupur]]-jogen basseinas ([[Pur]]an hura joginišk), 120 m ü.m.t. keskmäižel korktusel. Matkad [[Salehard]]hasai om 479 km lodeheze orhal vai 1020 km avtotedme. Lähembaine lidn om [[Nojabr'sk]] 80 km suvipäivnouzmha orhal vai 125 km avtol. Lähembaine raudtestancii sijadase Hanimei-žilos 71 km päivnouzmha avtotedme.

Muravlenko om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 33 391 ristitud. Kaikiš suremb lidnan ristitišt oli 37 256 eläjad vl 2009. Ortodoksižen hristanuskondan Spasan Toižetamižen pühäpert' (om saudud vll 1996−2001) i islaman mečet' (vspäi 2006) oma olmas lidnas.

Rahvahad (enamba 1% vl 2010): [[venälaižed]] — 58,1%, [[ukrainalaižed]] — 12,1%, [[totarlaižed]] — 9,7%, [[azerbaidžanlaižed]] — 4,1%, [[baškiralaižed]] — 3,8%, [[vaugedvenälaižed]] — 2,1%, [[čuvašalaižed]] — 1,0%, toižed rahvahad — 9,1%.

Muravlenkon äiprofil'ne kolledž om professionaližen opendusen aluzkundaks.

== Irdkosketused ==
* [http://muravlenko.yanao.ru/ Municipaližen «Muravlenko-lidn»-ühtnikan tobmuden oficialine sait (''muravlenko.yanao.ru'').] {{ref-ru}}
{{Commons|Category:Muravlenko}}

{{Jamalan Nenciden avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jamalan Nenciden avtonomižen ümbrikon lidnad]]
[[Kategorii:Jamalan Nenciden avtonomižen ümbrikon lidnümbrikod]]
