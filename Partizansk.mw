{{Eländpunkt
 | Nimi = Partizansk<br />Партизанск
 | Lidnanznam = PartizanskCoatofArms.jpg
 | Flag = Flag of Partizansk (Primorsky kray).png
 | Lidnanznam text = Partizanskan lidnanznam
 | Flag text = Partizanskan flag
 | Valdkund = Venäma
 | Eläjiden lugu = 36,247
 | Voz' = 2021
 | Pind = 126
 | Fail = Central Square of Partizansk.JPG
 | Pämez' = Oleg Bondarev<br />(sulaku 2019—)
 | Telefonkod = +7-42363-xx-xxx
 | Avtokod = 25. 125
 | Aigvö = [[UTC]]+10 (MSK+7)
}}
'''Partizansk''' ({{lang-ru|Партизанск}}) om [[Venäma]]n lidn da lidnümbrik [[Merenrandaline rand|Merenrandaližen randan]] suves. Mülüb [[Nahotk]]an lidnaglomeracijha.

== Istorii ==
Eländpunktan aluz om pandud vl 1896 kuti ''Sučanan kaivuz''-žilo ({{lang-ru|Сучанский Рудник}}) samha [[kivihil'|kivihil't]], nimitihe jogen mödhe, sana kitajiženke augotižlibundanke. Vl 1932 žilo sai lidnan statusad ''Sučan''-nimenke. Udesnimitihe nügüdläižikš vn 1972 26. päiväl tal'vkud Rahvahanikoiden sodan vägevan partizanoiden likundan tagut neniš tahoiš.

Partizansk-lidn šingotihe kivihilen samižen järedaks keskuseks, saudihe koume omblendfabrikad, ladimensauvomižen, mecan ümbriradmižen i sömtegimišton edheotandoid, farmaceftine tegim radoi. Likvidiruihe kivihilen samižen sarakod vozil 1994−2004 (vl 2008 Uglekamenskas), sid' toižid tegimid. Nügüd'aigan Partizanskan GRES radab (vedadas hil't [[Nerüngri]]špäi), raudten edheotandad «Vladivostok — Nahotk»-jonol, metalližkonstrukcijoiden tegim, sömtegimišton edheotandad oma väges.

== Geografijan andmused ==
Lidn sijadase Partizanskai-jogen alangištos ({{lang-ru|Партизанская}}, ende Sučan), 140 m ü.m.t. keskmäižel korktusel, mäged ümbärtas lidnad. Lujad [[manrehkaiduz|manrehkaidused]] oleldas (vl 1933 — seičemeballaine). Matkad [[Vladivostok]]hasai om 95 km päivlaskmha orhal. Lähembaine lidn om [[Nahotk]] 50 km suvhe avtotedme.

Ühesa žilod, raudtestancii i raudtesarak mülüdas lidnümbrikho Partizanskan ližaks, sidä kesken Uglekamensk-žilo (3647 rist. vl 2010) i Avangard-žilo (2143 rist. vl 2010). Lidnümbrikon pind — 1288,61 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 38 659 ristitud, lidnümbrikon — 46 748 ristitud. Kaikiš suremb lidnan ristitišt oli 46..50 tuhad vll 1959−2001 (50 000 rist. vl 1967, 49 900 rist. vl 1992). Vl 2017 kaik 37 291 ristitud elihe lidnas i 45 106 ristitud kaikes lidnümbrikos.

Mererandaline äiprofil'ne kolledž<ref>[http://pmk.partizansk.org/ Mererandaližen äiprofil'žen kolledžan sait (''pmk.partizansk.org'').] {{ref-ru}}</ref> (kaivuztehnikum enččel) om professionaližen opendusen aluzkundaks lidnas.

Lidnümbrikon edeline pämez' om Aleksandr Zraževskii (keväz'ku 2014 — semendku 2018).

== Galerei ==
<gallery mode="packed" heights="125px">
Town hall of Partizansk.JPG|Lidnümbrikon administracijan sauvuz (2011)
War memorial in Partizansk.JPG|[[Sur' Tatanmaine soda|Suren sodan]] memorialine kompleks, vn 2011 nägu
Recreation center of Partizansk.JPG|Kul'turkeskuz (2011)
Railway station of Partizansk.JPG|Partizanskan päraudtestancii vl 2011
</gallery>

== Homaičendad ==
<references />

== Irdkosketused ==
* [http://www.partizansk.org/ Lidnan tobmuden aluzkundoiden oficialine sait (''partizansk.org'').] {{ref-ru}}
{{Commons|Category:Partizansk}}

{{Merenrandaližen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Merenrandaližen randan lidnümbrikod]]
