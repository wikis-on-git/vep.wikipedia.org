{{Eländpunkt
 | Nimi = Suvisahalinsk<br />Южно-Сахалинск
 | Lidnanznam = Coat of Arms of Yuzhno-Sakhalinsk.png
 | Flag = Flag of Yuzhno-Sakhalinsk (Sakhalin oblast).png
 | Lidnanznam text = Suvisahalinskan lidnanznam
 | Flag text = Suvisahalinskan flag
 | Valdkund = Venäma
 | Eläjiden lugu = 198,973
 | Voz' = 2018
 | Pind = 164.66
 | Fail = Южно Сахалинск коллаж.jpg
 | Pämez' = Sergei Nadsadin<br />(sügüz'ku 2014—)
 | Telefonkod = +7-4242-xxx-xxx
 | Avtokod = 65
 | Aigvö = [[UTC]]+11 ([[MSK]]+8)
}}
[[Fail:MapOfYuzhno-Sakhalinsk.png|thumb|left|250px|Lidnan kart (2020)]]
'''Suvisahalinsk''' ({{lang-ru|Южно-Сахалинск}}, {{lang-ja|ユジノサハリンスク}} ''Judzinosaharinsku'') om lidn da lidnümbrik [[Venäma]]n päivnouzmas. Se om [[Sahalinan agj]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1882 kuti ''Vladimirovk-külä'' ({{lang-ru|село Владимировка}}) elänzoitmaha tahod oigetud küksushe da katargha mehil. Vspäi 1905 se oli nimitadud ''Tojohar-žiloks'' [[Japonii|japonižen]] vägitungendan jäl'ghe. Žilo sai lidnan statusad vl 1915, i vodhe 1946 kezakun 4. päivhäsai ''Tojohar-lidn'' oli ({{lang-ja|豊原市}} ''Tojohara-si''). Sid' nimitihe nevondkundališt lidnad udes, geografižen sijadusen mödhe.

Suvisahalinsk šingotase sömtegimišton edheotandoil i elektroenergetikal, om sauvondmaterialiden tegimid. Agjan kalanpüdandan, kivivoin da gazan samižen kompanijoiden päfaterad sijadasoiš Suvisahalinskas.

== Geografijan andmused ==
Lidn sijadase [[Sahalin]]-saren suves, 50 m keskmäižel korktusel valdmeren pindan päl. Mägisel'g levineb päivnouzmpolehe lidnaspäi. Matkad [[Moskv]]hasai om 6680 km orhal (lendimel leten) vai 9400 km tedme. Voib olda 8-ballaižid [[manrehkaiduz|manrehkaidusid]] magnitudan mödhe.

Suvisahalinsk om mererandpoleta, no meri om läz kaikihe polihe: 40 km pohjoižhe ([[Ohotskan meri]], [[Dolinsk]]-lidn), 25 km päivnouzmha ([[Ohotskan meri]]), 20 km suvhe (Ohotskan meren [[Anivan laht]], [[Aniv (lidn)|Aniv]]- i [[Korsakov (lidn)|Korsakov]]-lidnad), 50 km päivlaskmha ([[Japonijan meri|Japonijan meren]] [[Tataran sal'm]] da [[Holmsk]]-lidn).

Kümne küläd mülüdas lidnümbrikho Suvisahalinskan ližaks. Lidnümbrikon pind om 905 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 181 728 ristitud, lidnümbrikon — 189 010 ristitud, agjan kaks' videndest. Kaikiš suremb lidnan i lidnümbrikon ristitišt om nügüd'. Vl 2018 206 140 ristitud elädas lidnümbrikos, 315 tuh. eläjid om lidnaglomeracijas.

== Galerei ==
<gallery mode="packed" heights="125px">
Здание городской администрации..JPG|Lidnan administracijan sauvuz (2014)
Yuzhno-Sakhalinsk Victory Day Parade (2019) 08.jpg|Raštvoiden kafedraline päjumalanpert' (ortodoksine hristanuskond) i sodaparad [[Vägestusen päiv]]äl, vn 2019 nägu
Католическая церковь в Южно-Сахалинске. (2).JPG|[[Katoline jumalankodikund|Riman katoline]] jumalanpert', vn 2014 nägu
Офис компании Exxon в Южно-Сахалинске.jpg|[[ExxonMobil]]-korporacijan «Exxon neftegas»-tütärkompanijan kontor vl 2011
Здание "Сахинцентра" в Южно-Сахалинске.jpg|Rahvahidenkeskeižen azjaližen ühthižtön «Sahincentr»-keskuz vl 2011
СахГУ.jpg|Sahalinan valdkundaline universitet, administrativine korpus (2019)
Chekhov Center Yuzhno-Sakhalinsk April 2015 3.JPG|Sahalinan rahvahidenkeskeine teatraline keskuz A. Čehovan nimed (2015)
Сити-Молл. Южно-Сахалинск. (2).JPG|«Siti-Moll»-torguindbobuštuzkeskuz vl 2014
22090307285-yuzhno-sakhalinsk-airport-2015-russia.jpg|Suvisahalinsk-lendimportan terminalad vl 2015
Железнодорожный вокзал..JPG|Suvisahalinsk-päraudtestancijan sauvuz vl 2014
</gallery>

== Homaičendad ==
<references />

== Irdkosketused ==
* [http://www.duma-ys.ru/ Lidnan Duman oficialine sait (''duma-ys.ru'').] {{ref-ru}}
* [http://www.yuzhno-sakh.ru/ Lidnan administracijan oficialine sait (''yuzhno-sakh.ru'').] {{ref-ru}}
{{Commons|Category:Yuzhno-Sakhalinsk}}

{{Sahalinan agjan lidnad}}
{{Venälaižen Federacijan subjektoiden pälidnad}}

[[Kategorii:Suvisahalinsk| ]]
[[Kategorii:Sahalinan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agj|*]]
[[Kategorii:Sahalinan agjan lidnümbrikod]]
