{{Eländpunkt
 | Nimi = Luhovici<br />Луховицы
 | Lidnanznam = Gerb lukhovitsy.gif
 | Flag = Flag of Lukhovitsy (Moscow oblast).png
 | Lidnanznam text = Luhovicin lidnanznam
 | Flag text = Luhovicin flag
 | Valdkund = Venäma
 | Eläjiden lugu = 30,443
 | Voz' = 2020-01-01
 | Pind = 16.1
 | Fail = Centr Lukhovitsy.jpg
 | Pämez' =
 | Telefonkod = +7-49663-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Luhovici''' ({{lang-ru|Лухови́цы}}) om [[Venäma]]n lidn [[Moskvan agj]]an suvipäivnouzmas. Se om [[Luhovicin lidnümbrik]]on administrativine keskuz (edel vn 2017 vilukud — rajonan).

== Istorii ==
Eländpunkt mainitase ezmäižen kerdan vl 1567 kuti ''Gluhoviči-žilo'' ({{lang-ru|сельцо Глуховичи}}). Nimituz kändihe nügüdläižikš 1920-nzil vozil. Šingotaškanzihe [[Toine mail'man soda|Suren sodan]] jäl'ghe udel [[MiG]]-tegimel i sen produkcijan kodvindlendimportal. Luhovici-radnikžilo sai lidnan statusad vn 1957 20. päiväl kezakud.

Luhovici šingotase [[lendim]]iden tegimel, mašinansauvomižen toižil edheotandoil (varapalad vedimiden dizel'likutimile), sömtegimištol (maidtegim, jauhtegim, «Mars»-kompanijan edheotand), steriližen medicinižen kaluišton kahtel tegimel, mugažo omblendfabrik i gofrokartonan tegim («[[Stora Enso]]») ratas lidnas.

== Geografijan andmused ==
Lidn sijadase lidnümbrikon päivlaskmas, Mustjogen (ven. ''Чёрная'' lidnan pohjoižes, lankteb Voblihe huralpäi pohjoižpäivnouzmha lidnaspäi) i Vobl'-jogen ({{lang-ru|Во́бля}} 29 km pitte, jokseb lidnan suvipalas, [[Okanjogi|Okan]] oiged ližajogi) randoil, 125 m ü.m.t. keskmäižel korktusel. Matkad [[Moskv]]hasai om 135 km lodeheze orhal i kaikil teil. Lähembaine lidn om [[Kolomn]] 22 km lodeheze orhal i kaikil teil.

''Luhovici''-raudtestancii radab lidnan pohjoižröunal vspäi 1864 «Moskv — [[Räzan']]»-keskustal. Raudtesarak [[Zaraisk]]-lidnannoks om Luhovicin päivlaskmaižeks röunaks. «Ural»-avtote (M5-trass) läbitab lidnan pohjoižpalad.

== Eläjad ==
Vl 1939 žilon ristitišt oli 1855 eläjad, vl 1959 lidnan — 12 656 eläjad. Vn 2010 Venäman rahvahanlugemižen mödhe lidnan eläjiden lugu oli 29 850 ristutud, rajonan (nüg. lidnümbrik) pol'. Kaikiš suremb ristitišt oli 31..33 tuhad eläjid vll 1989−2009 (33 300 rist. vl 1992). [[Ortodoksine hristanuskond|Ortodoksižen hristanuskondan]] viž jumalanpertid<ref>[http://sobory.ru/geo/locat/1816 Luhovicin pühäpertid ''sobory.ru''-saital.] {{ref-ru}}</ref> i časoun' oma olmas lidnas.

Rahvahad (2010): [[venälaižed]] — 95,6%, [[ukrainalaižed]] — 1,4%, toižed rahvahad — 3,0%.

Professionaližen opendusen aluzkund om Luhovicin aviatehnikum.<ref>[http://luat.ru/ Luhovicin aviatehnikuman sait (''luat.ru'').] {{ref-ru}} {{ref-en}}</ref>

== Galerei ==
<gallery mode="packed" heights="125px">
Lukhovitsy, Moscow Oblast, Russia - panoramio (119).jpg|Bombardirui MiG-23-lendim muštnikaks
Церковь Рождества Христова в Луховицах.JPG|Raštvoiden jumalanpert'<br />(om saudud vl 2000,<br />vn 2016 nägu)
Lukhovitskaya bolnitsa.jpg|Lidnümbrikon läžundkodi
DK Start.jpg|Kul'turkeskuz
Lukhovitsy station 06-13 Moscow-Ryazan railway.jpg|Raudtestancii
</gallery>

== Homaičendad ==
<references />

== Irdkosketused ==
* [http://admlukhovitsy.ru/ Lidnümbrikon tobmuden aluzkundoiden oficialine sait (''admlukhovitsy.ru'').] {{ref-ru}}
{{Commons|Category:Lukhovitsy}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Luhovicin lidnümbrik|*]]
