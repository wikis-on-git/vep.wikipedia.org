{{Eländpunkt
 | Nimi = Asbest<br />Асбест
 | Lidnanznam = Coat of Arms of Asbest (Sverdlovsk oblast).png
 | Flag = Flag of Asbest (Sverdlovsk oblast).png
 | Lidnanznam text = Asbestan lidnanznam
 | Flag text = Asbestan flag
 | Valdkund = Venäma
 | Eläjiden lugu = 62,285
 | Voz' = 2021
 | Pind = 107
 | Fail = Asbest - My town and destiny.jpg
 | Pämez' = Natal'ja Tihonova<br />(heinku 2017—)
 | Telefonkod = +7-34365-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Asbest''' ({{lang-ru|Асбе́ст}}) om [[Venäma]]n lidn da lidnümbrik [[Sverdlovskan agj]]an suves.

== Istorii == 
Eländpunktan aluz om pandud vl 1889 kuti ''Kudel'k-žilo'' ({{lang-ru|посёлок Куделька}}) samha [[asbest]]ad. Vl 1928 udesnimitihe sidä ''Asbest-radnikžiloks''. Vl 1933 radnikžilo kätihe lidnaks agjan alištusenke. Vspäi 2006 lidn om olmas Asbestan lidnümbrikon keskusen.

Asbest-lidn šingotase azbestan samižel i sen jändusiden ümbriradmižel ([[magnii|magnijantegim]]), asbesttegesiden, [[savič]]un i [[hrustal'|hrustal'tegesiden]] pästandal.

== Geografijan andmused ==
Lidn sijadase mecoiden keskes, [[Uralmäged|Keskuralan]] päivnouzmaižil pautkil, Sur' Reft-jogen oiktal randal tobjimalaz ([[Ob'|Obin]] bassein), 220 m ü.m.t. keskmäižel korktusel. Matkad [[Jekaterinburg]]an keskushesai om 86 km suvipäivlaskmha. Lähembaižed lidnad — [[Suhoi Log]] 37 km päivnouzmha orhal vai 48 km avtol i [[Zarečnii (Sverdlovskan agj)|Zarečnii]] 34 km suvhe.

Kaks' žilod mülüdas lidnümbrikho Asbestan ližaks. Lidnümbrikon pind — 767,9 km², se mülüb agjan [[Suvine ohjastuzümbrik|Suvižhe ohjastuzümbrikho]]. Asbestan lidnümbrik ümbärdab [[Mališevan lidnümbrik]]od kaikiš polišpäi.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 68 893 ristitud, lidnümbrikon — 71 315 ristitud. Kaikiš suremb lidnan ristitišt oli 85 100 eläjad vl 1992. Vl 2017 kaik 64 666 ristitud elihe lidnas i 66 955 ristitud kaikes lidnümbrikos.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/605 Asbestan pühäpertid ''sobory.ru''-saital.] {{ref-ru}}</ref>, [[protestantizm|protestantižen hristanuskondan]] jumalanpert' i [[islam]]an pühäpert' oma olmas lidnas.

Professionaližen opendusen aluzkundad oma Asbestan politehnikum<ref>[http://aptasbest.ru/ Asbestan politehnikuman sait (''aptasbest.ru'').] {{ref-ru}}</ref> i Asbestan čomamahtoiden kolledž, mugažo üläopendusen nellän aluzkundan (kaik — Jekaterinburg) filialad.

== Galerei ==
<gallery mode="packed" heights="125px">
Asbest. Center of Culture (WR).tif|Kul'turkeskuz (2001)
Hram asbest.jpg|Ph. Vladimir-ruhtinasen jumalanpert' (ortodoksine hristanuskond), vn 2020 nägu
Рудник.jpg|Baženovon azbestkar'jer lidnas vn 2007 uhokus
Автовокзал - panoramio - WIKING (Гришин).jpg|Avtostancii vl 2007
PE2M-113 (dump cars and locomotive), Asbest station.jpg|Jonuz i ted Asbest-raudtestancijal vl 2013
</gallery>

== Tetabad sündnuded ==
* [[Kozlov Aleksandr Konstantinovič|Aleksandr Kozlov]] (1961−2001) — oli Venäman muzikanvändai da muzikankirjutai.
* [[Samoilov Gleb|Gleb Samoilov]] (sünd. 1970) — Venäman muzikanvändai, runokirjutai da muzikankirjutai.
* [[Sitnikov German|German Sitnikov]] (sünd. 1932) — Nevondkundaližen Ühtištusen i Venäman baletan artist da baletmeister.
* [[Soldatov Jurii|Jurii Soldatov]] (sünd. 1940) — Nevondkundaližen Ühtištusen i Venäman skul'ptor.

== Homaičendad ==
<references />

== Irdkosketused ==
* [http://www.asbestadm.ru/ Lidnümbrikon tobmuden aluzkundoiden oficialine sait (''asbestadm.ru'').] {{ref-ru}}
* [http://www.midural.ru/100034/100089/mu_leaders/document2330/ Asbestan lidnümbrik Sverdlovskan agjan oficialižel ''midural.ru''-saital.] {{ref-ru}}
* [http://asbest.name/ Lidnan informacine sait (''asbest.name'').] {{ref-ru}}
{{Commons|Category:Asbest}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
