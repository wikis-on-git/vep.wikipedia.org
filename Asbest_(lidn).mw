{{Eländpunkt
 | Nimi = Asbest<br />Асбест
 | Lidnanznam = Coat of Arms of Asbest (Sverdlovsk oblast).png
 | Flag = Flag of Asbest (Sverdlovsk oblast).png
 | Lidnanznam text = Asbestan lidnanznam
 | Flag text = Asbestan flag
 | Valdkund = Venäma
 | Eläjiden lugu = 64,666
 | Voz' = 2017
 | Pind = 107
 | Fail = Asbest - My town and destiny.jpg
 | Pämez' = Natal'ja Tihonova (2017—)
 | Telefonkod = +7-34365-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Asbest''' ({{lang-ru|Асбест}}) om [[Venäma]]n lidn da lidnümbrik [[Sverdlovskan agj]]an suves.

== Istorii == 
Eländpunktan aluz om pandud vl 1889 kuti ''Kudel'k-žilo'' ({{lang-ru|посёлок Куделька}}) samha [[asbest]]ad. Vl 1928 udesnimitihe sidä ''Asbest-radnikžiloks''. Vl 1933 radnikžilo kätihe lidnaks agjan alištusenke. Lidn šingotase azbestan samižel i sen jändusiden ümbriradmižel ([[magnii|magnijantegim]]), asbesttegesiden, [[savič]]un i [[hrustal'|hrustal'tegesiden]] pästandal.

Vspäi 2006 lidn om olmas Asbestan lidnümbrikon keskusen.

== Geografijan andmused ==
Lidn sijadase mecoiden keskes, [[Uralmäged|Keskuralan]] päivnouzmaižil pautkil, Sur' Reft-jogen oiktal randal tobjimalaz ([[Ob'|Obin]] bassein), 220 m ü.m.t. keskmäižel korktusel. Matkad [[Jekaterinburg]]an keskushesai om 86 km suvipäivlaskmha. Lähembaižed lidnad — [[Suhoi Log]] 37 km päivnouzmha orhal vai 48 km avtol i [[Zarečnii (Sverdlovskan agj)|Zarečnii]] 34 km suvhe.

Kaks' žilod mülüdas lidnümbrikho Asbestan ližaks. Lidnümbrikon pind — 767,9 km², se mülüb agjan [[Suvine ohjastuzümbrik|Suvižhe ohjastuzümbrikho]]. Asbestan lidnümbrik ümbärdab [[Mališevan lidnümbrik]]od kaikiš polišpäi.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 68 893 ristitud, lidnümbrikon — 71 315 ristitud. Kaikiš suremb lidnan ristitišt oli 85 100 eläjad vl 1992. Vl 2017 kaik 66 955 ristitud elädas lidnümbrikos. Ortodoksižen hristanuskondan kaks' jumalanpertid, protestantižen hristanuskondan jumalanpert' i islaman pühäpert' oma olmas lidnas.

== Tetabad sündnuded ==
* [[Kozlov Aleksandr Konstantinovič|Aleksandr Kozlov]] (1961−2001) — oli Venäman muzikanvändai da muzikankirjutai.
* [[Samoilov Gleb|Gleb Samoilov]] (sünd. 1970) — Venäman muzikanvändai, runokirjutai da muzikankirjutai.
* [[Sitnikov German|German Sitnikov]] (sünd. 1932) — Nevondkundaližen Ühtištusen i Venäman baletan artist da baletmeister.
* [[Soldatov Jurii|Jurii Soldatov]] (sünd. 1940) — Nevondkundaližen Ühtištusen i Venäman skul'ptor.

== Irdkosketused ==
* [http://www.asbestadm.ru/ Lidnümbrikon tobmuden aluzkundoiden oficialine sait (''asbestadm.ru'').] {{ref-ru}}
* [http://www.midural.ru/100034/100089/mu_leaders/document2330/ Asbestan lidnümbrik Sverdlovskan agjan oficialižel ''midural.ru''-saital.] {{ref-ru}}
* [http://asbestcity.asb.su/ Lidnan informacine sait (''asbestcity.asb.su'').] {{ref-ru}}
{{Commons|Category:Asbest}}

{{Sverdlovskan agjan lidnad}}

[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
