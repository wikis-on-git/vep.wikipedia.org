{{Venälaižen Federacijan subjekt
|Nimi           = Kirovan agj
|Venälaine nimi = Кировская область
|Flag           = [[Fail:Flag of Kirov Region.svg|150px|Kirovan agjan flag]]
|FSCoA          = [[Fail:Coat of arms of Kirov Region.svg|110px|Kirovan agjan znam]]
|FlagLnk        = Kirovan agjan flag
|CoALnk         = Kirovan agjan znam
|FSMap          = [[Fail:Map of Russia - Kirov Oblast.svg|300px]]
|FSCtrWhat      = Pälidn
|FSCtrNm        = [[Kirov]]
|AreaRnk        = 30
|TotArea        = 120374
|WaterPrcnt     = 0.5
|PopRnk         = 38
|Eläjiden lugu  = 1,304,348
|PopCtDate      = 2015
|PopDens        = 10.84
|GDP            = 
|GDPCtDate      =
|GDP(PPP)       = 
|FedDistrNm     = Volgaveren
|EcRegNm        = Volgan da Vätkan
|OfLangs        = [[venäkel']]
|HeadTtl        = Gubernator
|HeadNm         = [[Belih Nikita|Nikita Belih]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Ivonin Aleksei|Aleksei Ivonin]]
|FSAnthem       = 
|Domain         = 
|CadNo          = 43
|MSK            = [[UTC]]+3 ([[MSK]]+0)
}}
'''Kirovan agj''' ([[venäkel'|ven]].: ''Кировская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da surembaine lidn om [[Kirov]].

== Keled ==
Valdkundkel' om üks'jäine — [[venäkel']].

== Istorii ==
Kirovan agj om olmas vlpäi 1936, [[Udmurtijan Tazovaldkund]]an erištundan jäl'ghe Kirovan randaspäi.

Kirovan agjan Päkäskuz<ref>[http://constitution.garant.ru/region/ustav_kirov/ Kirovan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1996 uhokun 29. päiväl Käskusenandajan Suiman ezitajil, allekirjutadud agjan Administracijan pämehel sil-žo vodel keväz'kun 27. päiväl da om väges äiluguižiden vajehtusidenke.

== Geografijan andmused ==
[[Fail:Relief Map of Kirov Oblast.png|thumb|left|250px|Kirovan agjan reljefan kart.]]
Agj röunatab [[Permin rand]]anke da [[Udmurtijan Tazovaldkund]]anke päivnouzmas, [[Tatarstanan Tazovaldkund|Tatarstanan]] da [[Marii Elan Tazovaldkund|Marii Elan]] Tazovaldkundoidenke suves, [[Alalidnan agj]]anke suvipäivlaskmas, [[Kostroman agj]]anke päivlaskmas, [[Vologdan agj]]anke lodehes, [[Arhangel'skan agj]]anke da [[Komin Tazovaldkund]]anke pohjoižes. Kirovan agj om mererandatoi.

Pind om 120 374 km², sidä kesken kavag'- da segoitadud [[mec]]ad ottas 63%, äi [[so]]id om agjan pohjoižes. Surembaine jogi om [[Vätk (jogi)|Vätk]] sen ližajogidenke ([[Molom]], [[Pižm (Vätkan ližajogi)|Pižm]], [[Kobr (jogi)|Kobr]], [[Čepc]] da [[Kil'mez' (jogi)|Kil'mez']]). Mugažo om sur' [[Luz (jogi)|Luz-jogi]] ([[Jug (jogi)|Jug-jogen]] oiged ližajogi) agjan lodehes. [[Kam (jogi)|Kaman]] joginišk jokseb agjan päivnouzmadme. Agjas om läz 4,5 tuhad järvid.

Reljef om kukhikaz jogiden alangoidenke. [[Pohjoižed Uvalad]] läbitadas agjad lodehes, ned oma röunaks jogiden basseinoiden keskes: pohjoižhe niišpäi joged mülüdas [[Jävaldmeri|Jävaldmeren]] basseinha, suvhe — [[Kaspijan meri|Kaspijan meren]] basseinha. [[Vätkan Uval]] om agjan keskuses, [[Üläkaman ülüz]] seižub agjan pohjoižpäivnouzmpoles. Korktembaine čokkoim om [[Üläkaman ülüz|Üläkaman ülüden]] nimetoi taho (337 m) agjan päivnouzmaižel röunal Permin randanke. Madalambaine čokkoim om [[Vätk (jogi)|Vätk-jogen]] kendäk agjan suvipäivnouzmas (56 m).

Klimat om [[ven vö|ven]] kontinentaline. Heinkun keskmäine lämuz om +17...+19°C. Vilukun kesklämuz om -13...-15°C. Paneb sadegid 500-680 mm vodes. Voden joksten suvižed da suvipäivlaskmaižed tulleid oma enambuses.

Londuseližed varad oma [[kivivoi]], [[turbaz]], [[sauvondmaterialad]] ([[lete|lekted]], [[mouckivi]], [[gravii]], [[savi|saved]]), [[fosfor|fosforitad]], [[mec]], [[reskvezi]].

== Tobmuz ==
[[Fail:Дом советов Площадь Констуции СССР (ныне Театральная).jpg|thumb|right|250px|Agjan Käskusenandajan Suiman pert', se-žo üks' agjan Ohjastusen pertišpäi [[Kirov]]as.]]
Agjan pämez' nimitase gubernatoraks. [[Belih Nikita|Nikita Belih]] radab gubernatoran vs 2009 vilukun 15. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks'toštkümne Ohjastusen varaezimest da Ohjastusen Administracii oma hänele abhu.

Kirovan agjan üks'kodine parlament om Käskusenandai Suim. Kaik rahvaz valičeb sen 54 ezitajad videks vodeks. [[Ivonin Aleksei|Aleksei Ivonin]] radab Käskusenandajan Suiman ezimeheks vs 2011 sulakun 5. päiväspäi.

Radonoigendai tobmuz om Kirovan agjan Ohjastuz. Agjan ministrused, ohjandused, inspekcijad da üks' radnikoičend alištudas Ohjastusele.

Vl 2011 keväz'kun 13. päiväl järgvaličendad Käskusenandajha Suimha oliba. Vl 2014 sügüz'kun 14. päiväl gubernatorad valitihe, [[Belih Nikita|nügüdläine gubernator]] sai vägestust ezmäižel tural 69,98% änid satusenke da radab kahtenden strokun.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 341 312 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte koumanz' ristit nelläspäi om lidnalaine.

Agjas om [[Kirovan agjan lidnad|kahesatoštkümne lidnad]] da 40 lidnanvuittušt žilod. Toine sur' lidn (enamba 50 tuh. eläjidenke) om [[Kirovo-Čepeck]]. Vl 2015 kaik om 13 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (89,4%), [[totarlaižed]] (2,7%), [[marilaižed]] (2,2%), [[udmurtalaižed]] (1,0%), [[ukrainalaižed]] (0,6%), toižed — 1,4%, rahvahuden ozutandata — 2,7%.

== Homaičendad ==
<references />

== Irdkosketused ==
* [http://www.belyh.ru/ Kirovan agjan gubernatoran oficialine sait.] {{ref-ru}}
* [http://www.kirovreg.ru/ Kirovan agjan gubernatoran da Ohjastusen oficialine sait.] {{ref-ru}}
* [http://www.zsko.ru/ Kirovan agjan Käskusenandajan Suiman oficialine sait.] {{ref-ru}}

{{Kirovan agjan lidnad}}
{{Venälaižen Federacijan subjektad}}

[[Kategorii:Kirovan agj| ]]
