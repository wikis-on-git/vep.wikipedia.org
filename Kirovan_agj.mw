{{Venälaižen Federacijan subjekt
|Nimi           = Kirovan agj
|Venälaine nimi = Кировская область
|Flag           = [[Fail:Flag of Kirov Oblast.svg|150px|Kirovan agjan flag]]
|FSCoA          = [[Fail:Coat of arms of Kirov Region.svg|110px|Kirovan agjan znam]]
|FlagLnk        = Kirovan agjan flag
|CoALnk         = Kirovan agjan znam
|FSMap          = [[Fail:Map of Russia - Kirov Oblast.svg|300px]]
|FSCtrWhat      = Pälidn
|FSCtrNm        = [[Kirov]]
|AreaRnk        = 30
|TotArea        = 120374
|WaterPrcnt     = 0.98
|PopRnk         = 38
|Eläjiden lugu  = 1,283,238
|PopCtDate      = 2018
|PopDens        = 10.66
|GDPRnk         = 50
|GDP            = 291,0
|GDPCtDate      = 2016
|GDP(PPP)       = 224,8
|FedDistrNm     = Volgaveren
|EcRegNm        = Volgan da Vätkan
|OfLangs        = [[venäkel']]
|HeadTtl        = Gubernator
|HeadNm         = [[Vasil'jev Igor'|Igor' Vasil'jev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Bikov Vladimir|Vladimir Bikov]]
|FSAnthem       = 
|Domain         = 
|CadNo          = 43
|MSK            = [[UTC]]+3 ([[MSK]]+0)
}}
'''Kirovan agj''' ({{lang-ru|Кировская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Kirov]].

== Keled ==
Valdkundkel' om üks'jäine — [[venäkel']].

== Istorii ==
Kirovan agj om olmas vs 1936 tal'vkun 7. päiväspäi, [[Udmurtijan Tazovaldkund]]an erištundan jäl'ghe Kirovan randaspäi.

Kirovan agjan Päkäskuz<ref>[http://constitution.garant.ru/region/ustav_kirov/ Kirovan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1996 29. päiväl uhokud Käskusenandajan Suiman ezitajil, allekirjutadud agjan Administracijan pämehel sen-žo voden 27. päiväl keväz'kud da om väges äiluguižidenke vajehtusidenke.

== Geografijan andmused ==
[[Fail:Relief Map of Kirov Oblast.png|thumb|left|250px|Kirovan agjan reljefan kart.]]
Agj röunatab [[Permin rand]]anke da [[Udmurtijan Tazovaldkund]]anke päivnouzmas, [[Tatarstanan Tazovaldkund|Tatarstanan]] da [[Marii Elan Tazovaldkund|Marii Elan]] Tazovaldkundoidenke suves, [[Alalidnan agj]]anke suvipäivlaskmas, [[Kostroman agj]]anke päivlaskmas, [[Vologdan agj]]anke lodehes, [[Arhangel'skan agj]]anke da [[Komin Tazovaldkund]]anke pohjoižes. Kirovan agj om mererandatoi.

Pind om 120 374 km², sidä kesken kavag'- da segoitadud [[mec]]ad ottas kaht koumandest, äi [[so]]id om agjan pohjoižes. Znamasine jogi om [[Vätk (jogi)|Vätk]] sen ližajogidenke ([[Molom]], [[Pižm (Vätkan ližajogi)|Pižm]], [[Kobr (jogi)|Kobr]], [[Čepc]] da [[Kil'mez' (jogi)|Kil'mez']]). Mugažo om sur' [[Luz (jogi)|Luz-jogi]] ([[Jug (jogi)|Jug-jogen]] oiged ližajogi) agjan lodehes. [[Kam (jogi)|Kaman]] joginišk jokseb agjan päivnouzmadme. Kaik om läz 4,5 tuhad järvid agjas.

Reljef om kukhikaz jogiden alangoidenke. [[Pohjoižed Uvalad]] läbitadas agjad lodehes, ned oma röunaks jogiden basseinoiden keskes: pohjoižhe niišpäi joged mülüdas [[Jävaldmeri|Jävaldmeren]] basseinha, suvhe — [[Kaspijan meri|Kaspijan meren]] basseinha. [[Vätkan Uval]] om agjan keskuses, [[Üläkaman ülüz]] seižub agjan pohjoižpäivnouzmpoles. Kaikiš korktemb čokkoim om [[Üläkaman ülüz|Üläkaman ülüden]] nimetoi taho (337 m) agjan päivnouzmaižel röunal Permin randanke. Kaikiš alahaižemb čokkoim om [[Vätk (jogi)|Vätk-jogen]] kendäk agjan suvipäivnouzmas (56 m).

Klimat om [[ven vö|ven]] kontinentaline. Heinkun keskmäine lämuz om +17..+19 C°, vilukun lämuz — −13..−15 C°. Paneb sadegid 500..680 mm vodes. Voden joksten suvižed da suvipäivlaskmaižed tulleid oma enambuses.

Londuseližed varad oma [[kivivoi]], [[turbaz]], [[raud|raudkivend]], [[sauvondmaterialad]] ([[lete|letked]], [[mouckivi]], [[gravii]], [[savi|saved]]), [[fosfor|fosforitad]], [[mec]], [[vezi|reskvezi]].

== Tobmuz ==
[[Fail:Дом советов Площадь Констуции СССР (ныне Театральная).jpg|thumb|right|250px|Agjan Käskusenandajan Suiman pert', se-žo üks' agjan Ohjastusen pertišpäi [[Kirov]]as.]]
Agjan pämez' nimitase gubernatoraks. [[Vasil'jev Igor'|Igor' Vasil'jev]] radab gubernatoran vs 2017 sügüz'kun 19. päiväspäi, edel sidä tegi gubernatoran velgusidme vs 2016 heinkun 28. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks'toštkümne Ohjastusen varaezimest da Ohjastusen Administracii oma hänele abhu.

Kirovan agjan üks'kodine parlament om Käskusenandai Suim. Kaik rahvaz valičeb sen 54 ezitajad videks vodeks. [[Bikov Vladimir|Vladimir Bikov]] radab Käskusenandajan Suiman ezimeheks vs 2016 redukun 6. päiväspäi.

Radonoigendai tobmuz om Kirovan agjan Ohjastuz. Agjan ministrused, ohjandused, inspekcijad da üks' radnikoičend alištudas Ohjastusele.

Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund). Valitihe gubernatorad sil-žo päiväl edel ičeze strokud, väritihe korrupcijas endišt valitud [[Belih Nikita|Nikita Belih]]-gubernatorad, [[Vasil'jev Igor'|nügüdläine gubernator]] sai vägestust ezmäižel tural 64,03% änid satusenke.

== Eläjad ==
Vn 2010 Venäman rahvahanlugemižen mödhe eläjiden lugu oli 1 341 312 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte koumanz' ristit nelläspäi om lidnalaine.

Kaik om [[Kirovan agjan lidnad|kahesatoštkümne lidnad]] agjas da 40 lidnanvuittušt žilod. Toine järed lidn (enamba 50 tuh. eläjidenke) om [[Kirovo-Čepeck]]. Vl 2017 kaik om 13 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 89,4%, [[totarlaižed]] — 2,7%, [[marilaižed]] — 2,2%, [[udmurtalaižed]] — 1,0%, [[ukrainalaižed]] — 0,6%, toižed rahvahad — 1,4%, rahvahuden ozutandata — 2,7%.

== Homaičendad ==
<references />

== Irdkosketused ==
* [http://igor-vasiliev.ru/ Kirovan agjan gubernatoran oficialine sait (''igor-vasiliev.ru'').] {{ref-ru}}
* [http://www.kirovreg.ru/ Kirovan agjan gubernatoran da Ohjastusen oficialine sait (''kirovreg.ru'').] {{ref-ru}}
* [http://www.zsko.ru/ Kirovan agjan Käskusenandajan Suiman oficialine sait (''zsko.ru'').] {{ref-ru}}

{{Kirovan agjan lidnad}}
{{Venälaižen Federacijan subjektad}}

[[Kategorii:Kirovan agj| ]]
