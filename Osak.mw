{{Eländpunkt
 | Nimi = Osak<br />大阪市 <small>''(Ōsaka-ši)''</small>
 | Lidnanznam = Emblem of Osaka, Osaka.svg
 | Flag = Flag of Osaka, Osaka.svg
 | Lidnanznam text = Osakan lidnanznam
 | Flag text = Osakan flag
 | Valdkund = Japonii
 | Eläjiden lugu = 2,727,255
 | Voz' = 2019-01-01
 | Pind = 225.21
 | Fail = Osaka montage.jpg
 | Pämez' = Hirofumi Jošimura<br />(吉村 洋文 ''Jošimura Hirofumi''.<br />viluku 2016—)
 | Telefonkod = +91-22
 | Aigvö = [[UTC]]+9
}}
[[Fail:Osaka Wards.png|thumb|left|250px|Osakan 24 administrativišt ümbrikod («ku:d», 2009. voz').]]
'''Osak''' ({{lang-ja|大阪市}} ''Ōsaka-ši'' [oːsaka] «sur' kukkaz») om [[Japonii|Japonijan]] lidn [[Osakan prefektur|ühtennimižes prefekturas]], [[Kansai]]-regionas, [[Honšü]]-saren suves. Se om valdkundan kahtenz' lidn eläjiden lugun mödhe ([[Jokoham]]an jäl'ghe) i kahtenden surtte lidnaglomeracijan keskuz ([[Tokio]]n jäl'ghe, 17 mln eläjid, 14. sija mail'mas vl 2018).

[[Mail'man ozutelend|Expo-ozutelend]] mäni Osakas vl 1970 i linneb vl 2025.

== Istorii ==
Vl 638 Temmu-imperator pani eländpunktan alust Nanivan tahondas ({{lang-ja|波, 浪華, 浪花}}), se oli valdkundan pälidnaks 7.-8. voz'sadoil. Osak-nimituz mainitase 16. voz'sadaspäi. Voz'sadhasai 19 valdkundan pälidn sijazihe läz lidnad ([[Naranlidn]], [[Kioto]]), i Osak šingotihe valdkundan torguindkeskuseks, meriverajaks, kaiken Japonijan bankoiden päkeskuseks. Sai oficiališt lidnan statusad vn 1889 1. päiväl sulakud.

Nügüd'aigan Osak om Japonijan ižandusen kaikiš suremb keskuz. 2000-nzil vozil lidnan vozne kogosüdäiprodukt oli läz 200 mlrd. US$.

== Geografijan andmused ==
Osak sijadase [[Honšü]]-saren keskuzpalan suves, Jodo- i Jamato-jogiden i niiden del'tan kanaloiden randoil tobjimalaz, [[Japonijan südäimeri|Japonijan südäimeren]] karan randal, −2..37 m korktusil valdmeren tazopindanke rindataden. Sädab Sur' Osak-regionad ühtes [[Kobe (lidn)|Kobe-lidnanke]].

Klimat om [[subtropine vö|subtropine]] neps. Elokun lämuz om +28,8 C°, vilukun — +6 C°, voden keskmäine lämuz om +16,9 C°. Paneb sadegid 1279 mm vodes, vähemba kül'mkus-uhokus (44..69 mm kus).

== Eläjad ==
Vl 2010 eläjiden lugu oli 2 666 371 ristitud. Kaikiš suremb ristitišt oli 3 252 340 eläjad vl 1940, heiden sirdand ezilidnoihe zavodihe 1960-nzil vozil. Osak oli valdkundan kaikiš suremban lidnan vl 1930 [[Kanton manrehkaiduz|Kanton manrehkaidusen]] jäl'ghe, konz 2,453,573 ristitud elihe Osakas i 2,070,913 — Tokios.

Läz 100 tuhad verazmalaižid elädas lidnas, sidä kesken [[korejalaižed]] (70 tuh.) i [[kitajalaižed]] (10 tuh.).

Edeline lidnan pämez' oli Tooru Hašimoto (橋下 徹 ''Hašimoto Tōru'', 2011−2015).

== Transport ==
Ezilidnelektrojonused, avtobusad, taksid i metropoliten (vspäi 1933, 123 stancijad 8 jonol + kebnan metron 1 jono, 130 km raudted vl 2006) oma kundaližeks transportaks lidnan südäimes.

Rahvahidenkeskeižed Osak- (Itami, ''ITM'', 10 km pohjoižhe lidnaspäi, 14,5 mln passažiroid vl 2015) i Kansai- (Kankū, ''KIX'', ratud sarel 30 km suvipäivlaskmha lidnaspäi, 28 mln passažiroid vl 2017) lendimportad i «Sinkansen»-kiruhjonusiden stancii ühtenzoittas lidnad mail'manke.

== Irdkosketused ==
* [http://www.city.osaka.lg.jp/ Lidnan tobmuden oficialine sait (''city.osaka.lg.jp'').] {{ref-ja}} {{ref-en}} {{ref-zh}} {{ref-ko}} <small>''(+ äikel'ne känduz)''</small>
{{Commons|Osaka}}

[[Kategorii:Osak]]
[[Kategorii:Japonijan lidnad]]
[[Kategorii:Eländpunktad kirjamišton mödhe]]
[[Kategorii:Osakan prefektur|*]]
