{{Rajon
| Nimi          = Kingiseppan rajon<br />Кингисеппский район
| Znam          = KingrnGerb.gif
| Flag          = Flag of Kingisepp rayon (Leningrad oblast).png
| Znam text     = 
| Flag text     = 
| Valdkund      = Venäma
| Pälidn        = Kingisepp
| Eläjiden lugu = 79,099
| Year          = 2016
| Pind          = 2907.14
| Map           = Location of Kingiseppsky District (Leningrad Oblast).svg
| Map width     = 
}}
'''Kingiseppan rajon''' ([[venäkel'|ven.]] ''Кингисеппский район'') om municipaline ühtnik [[Leningradan agj]]as.

Administrativine keskuz om [[Kingisepp]]-lidn (vspäi 2006 mülüb rajonha), sijadase rajonan suves. Rajonan ristitišton koume videndest eläb siš.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Leningradan ümbrik]]ho ühten aigan niiden sädandanke. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik. Vn 1931 vilukul Kingiseppan rajonad ühtištuihe enččen Kotliden rajonanke.

[[Toine mail'man soda|Toižen mail'man voinan]] aigan vozil 1941-1945 rajon oli okkupiruidud. Vspäi 1945 [[Narv (jogi)|Narv-jogen]] oiged randpol' [[Ivangorod]]-lidnanke ([[Estinman NST]]:an enzne pala) mülüb rajonha. Vozil 1976-2006 Kingisepp oli alištunu agjan tobmudele oikti. Vozil 1992-2006 Ivangorod oli lidnaks agjan alištusenke. Rajon om olmas nügüdläižiš röunoiš vspäi 2006.

== Geografijan andmused ==
Kingiseppan rajon om Leningradan agjan päivlaskmaine taho. Pind — 2 907 nellikkilometrad (agjan 11nz' surtte 17:späi). [[Mec]]ad ottas territorijan koume videndest (1 748 km²), lehtezmecad oma enambuses, habikod da koivikod tobjimalaz. Rajonan territorijan kahesandez om kattud [[so]]il.

Om röunoid 3 [[Leningradan agj]]an rajonanke da Estinmanke:
* pohjoižpäivnouzmas [[Lomonosovan rajon (Leningradan agj)|Lomonosovan rajonanke]];
* päivnouzmas [[Volosovon rajon]]anke;
* suves [[Slancin rajon]]anke;
* päivlaskmas [[Estinma]]nke.

[[Suomen laht]] lainištab rajonan lodehližed da pohjoižed randad. Znamasižed joged oma [[Lug (jogi)|Luganjogi]] da [[Narv (jogi)|Narv]], lanktas Suomen lahthe. Znamasine vezišt om ratud [[Narvan vezivaradim]] (191,4 km²), mülüb rajonha vaiše paloin. 11 pen't järved om rajonas. Joged da järved mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[sauvondmaterialad]] ([[mouckivi]], [[apakkivi]], [[gravii]], [[lete|letked]], [[savi|saved]]), [[fosfor|fosforitad]], [[dolomit]], [[kizel'gur|abrazivmaterial]], [[mec]], [[kala]], [[vezi|reskvezi]].

Vspäi 2006 rajonan territorii alajagase 11 municipaližhe ühtnikha: 2 lidnkundha da 9 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 22 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Sergejev Aleksandr|Aleksandr Sergejev]] radab sen ezimehen da rajonan pämehen vs 2014 sügüz'kun 24. päiväspäi, hän-žo radab [[Kingisepp]]-lidnkundan pämehen. Ezitajiden Nevondkund valičeb rajonan administracijan pämest.

Vl 2014 redukun 24. päiväl [[Gešele Viktor|Viktor Gešele]] om valitud ezitajil i om pandud rajonan administracijan pämeheks, radab vs 2010 vilukun 1. päiväspäi kahtenden strokun jäl'geten. Ezmäine varapämez, koume muite varapämest da abunik oma hänele abhu. Nell' komitetad, 9 palakundad, juridine radnikoičend da 2 laudkundad alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 78 183 ristitud (seičemenz' sija agjas).

Kaik om 190 eländpunktad rajonas, sidä kesken 2 lidnad, 11 žilod, 9 raudtestancijan žilod, 166 küläd da 2 futorad.

Toižed sured eländpunktad oma [[Ivangorod]]-lidn (10,5 tuh. rist. vl 2016), [[Ust'-Lug]]-žilo (2,4 tuh. rist. vl 2010), [[Kingiseppskii]]-žilo (2,1 tuh. rist. vl 2010) da [[Kotel'skii]]-žilo (1,9 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 84,9%, [[ukrainalaižed]] — 2,0%, [[vaugedvenälaižed]] — 1,3%, [[totarlaižed]] — 0,6%, [[armenijalaižed]] — 0,4%, toižed — 2,7%; rahvahuden ozutandata — 8,1% (heišpäi vaiše 5,4% mahttas pagišta venäkelel).

Erased igähižed rahvahad: [[suomalaižed]] — 167 rist. (0,21%), [[ižoralaižed]] — 151 rist. (0,19%), [[estilaižed]] — 129 rist. (0,16%), [[karjalaižed]] — 60 rist. (0,08%), [[vodilaižed]] — 24 rist. (0,03%), [[vepsläižed]] — 11 rist. (0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 52-53.] {{ref-ru}}</ref>.

== Ižanduz ==
Rajonan ižandusen päsarakod oma himine sarak (mineraližheretusiden, koaguläntan pästand), sauvondmaterialoiden pästand, sömtegimišt da maižanduz, stökoltegesiden tehmine (butulkad), omblendedheotandad, torguind da logistik.

== Homaičendad ==
<references />

== Irdkosketused ==
* [http://new.kingisepplo.ru/ Kingiseppan rajonan oficialine sait.] {{ref-ru}}

{{Rajonad Leningradan agjas}}

[[Kategorii:Kingiseppan rajon| ]]
