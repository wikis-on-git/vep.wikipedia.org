{{Eländpunkt
 | Nimi = Antofagast<br />Antofagasta
 | Lidnanznam = Escudo de Antofagasta.svg
 | Flag =
 | Lidnanznam text = Antofagastan lidnanznam
 | Flag text =
 | Valdkund = Čili
 | Eläjiden lugu = 380,695
 | Voz' = 2012
 | Pind = 30,718.1
 | Fail = Montaje Antofagasta II.jpg
 | Pämez' = Karen Roho<br />(tal'vku 2012—.<br />''Karen Rojo Venegas'')
 | Telefonkod = +56-55
 | Aigvö = tal'vel [[UTC]]−4,<br/>kezal [[UTC]]−3
}}
'''Antofagast''' ({{lang-es|Antofagasta}}) om lidn da meriport [[Čili]]n pohjoižes. Se om [[Antofagastan agj]]an i provincijan administrativine keskuz.

== Istorii ==
Ende lidnan tahond mülüi [[Inkiden imperii|Inkiden imperijha]]. Eländpunktan aluz om pandud vl 1868 [[Bolivii|Bolivijan]] ohjastusel kuti ''Peñas Blancas'' (''Penjas Blankas'', «vauktad kall'od» ispanijan kelespäi). Bolivii andoi Čilile löudmižsijid [[koncessii|koncessijha]], no mureni kožundkirjutesen arvod. Vl 1879 Čilin sodaväged anastiba lidnad, [[Toine Tünvaldmerine soda]] (1879–83) zavodihe neciš tegospäi. Lidn om Čilin palaks vspäi 1904.

Sadas [[vas'k|vas'kkivendod]] da [[natrijan nitrat]]ad Antofagastan ümbrištos.

== Geografijan andmused ==
Lidn sijadase letkesižes rahvahatomas [[Atakam]]-mas da [[Andad|Andiden]] ezimägištol, pidust' [[Tün' valdmeri|Tünen valdmeren]] randad i [[Suvitropik]]al. Antofagast seižub 40 m ü.m.t. keskmäižel korktusel. Matkad [[Santjago]]hosai om 1090 km suvhe orhal, voib sadas sihesai raudtel vai avtotel (1368 km).

Päivän keskmäine lämuz vajehtase +14..+20 C° vodes läbi. Absolütine minimum oleskeli +5 C°. Paneb sadegid vähemb mi 4 mm vodes keskmäras.

== Eläjad ==
Vl 2002 eläjiden lugu oli 285 255 ristitud, agjan ristitišton pol'. Kaikiš suremb ristitišt om nügüd'.

== Transport ==
Avtobusad i maršruttaksid oma kundaližeks transportaks lidnas. Lidnan meriport voib sirtta 5 mln tonnoid jüguid vodes. Raudte ühtenzoitab Čilin i Bolivijan lidnoidenke.

Rahvahidenkeskeine soda- da civiline lendimport Andres Sabella-runokirjutajan nimed (''ANF'', 2,1 mln passažiroid vl 2019) sijadase 10 km pohjoižhe lidnaspäi Serro Moreno-žilos. Tehtas reisid Čilidme i Perun [[Lim]]-pälidnha.

== Homaičendad ==
<references />

== Irdkosketused ==
* [http://www.municipalidadantofagasta.cl/ Lidnan municipaližen tobmuden oficialine sait (''municipalidadantofagasta.cl'').] {{ref-es}}
{{Commons|Antofagasta}}

[[Kategorii:Čilin lidnad]]
[[Kategorii:Eländpunktad kirjamišton mödhe]]
[[Kategorii:Antofagastan agj|*]]
