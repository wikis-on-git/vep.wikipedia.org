{{Taxobox
 | name         = Svökl
 | image title  = Svökl
 | image file   = Beets produce-1.jpg
 | image descr  = [[Järgeline svökl]] (''Beta vulgaris'') om heimon tipine erik
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Uniheinänikoižed]] (''Caryophyllales'')
 | familia      = [[Amarantižed]] (''Amaranthaceae'')
 | genus        = '''Svökl'''
 | latin        = {{btname|Béta |[[Linnei Karl|L.]], 1753}}
 | wikispecies  = Beta (Chenopodioideae)
 | commons      = Category:Beta
 | itis         = 20680
 | ncbi         = 3554
 | range map    =
}}
'''Svökl''' ({{lang-la|Beta}}) om üks'voččiden, kaks'voččiden i äivoččiden heinäsižiden kazmusiden heim. Kogoneb 10 erikospäi. Mülütadas [[Amarantižed]]-sugukundha. Maižanduseline svökl om [[järgeline svökl|järgeližen svöklan]] alaerikod.

== Leviganduz ==
Kul'turine kazmuz libub [[Edahaine Päivnouzm|Edahaižen Päivnouzman]] i [[Indii|Indijan]] mecerikoišpäi, ottihe lehtesid sömäks amussai. 20. voz'sadaspäi kaik svöklan erikod oma kaikil kontinentil päiči Antarktidas.

Svökl mainitaškanzihe Keskmeren maiš i [[Vavilon]]as, kävutihe jurid vaiše zelläks. Amuižed grekalaižed arvostiba svöklad i toihe sidä [[Apollon]]-jumalale andaks. Teofrastan mödhe, ezmäižed jur'plodud oliba tetabad 4. voz'sadal EME. Järgeližen svöklan kul'turižed jur'plodud sünduiba meiden eran augotišel. Tetihe niiš [[Venä]]s 10.-11. voz'sadal, kazmuz leviganzi Evropan päivlaskmas i pohjoižes 13.-14. voz'sadal. Svöklan sötmižtoižend om sätud Saksanman territorijal 16. voz'sadas, sahartoižend — sigä-žo 19. voz'sadan augotišele.

== Kävutand ==
Ottas kävutamižhe läz kaikiden erikoiden lehtesid i jur'ploduid — ristituile sömäks, živatištole sötmižkazmuseks, mugažo torhudeks tegimištos. Saharsvökl om [[sahar (produkt)|saharan]] kahtenz' purde mail'mas [[saharrogo]]n jäl'ghe.

Jur'plod mülütab kalijad, antioksidantoid, foliimuiktust. Alendab veren painut, rahvahaline medicin spravitab umbaidusid svöklan abul.

== Erikod ==
* ''Beta corolliflora'' — Vencutänikoine svökl
* ''Beta ×intermedia''
* ''Beta lomatogona''
* ''Beta macrocarpa''
* ''Beta macrorhiza''
* ''Beta nana''
* ''Beta palonga''
* ''Beta patula''
* ''Beta trigyna''
* ''Beta vulgaris'' — [[Järgeline svökl]], heimon tipine erik

== Homaičendad ==
<references />

{{stub}}
[[Kategorii:Amarantižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Maplodud]]
[[Kategorii:Sötmižkazmused]]
[[Kategorii:Zell'kazmused]]
