{{Eländpunkt
 | Nimi = Čapajevsk<br />Чапаевск
 | Lidnanznam = Coat of Arms of Chapaevsk (Samara oblast).png
 | Flag = Flag of Chapaevsk (Samara oblast).png
 | Lidnanznam text = Čapajevskan lidnanznam
 | Flag text = Čapajevskan flag
 | Valdkund = Venäma
 | Eläjiden lugu = 72,944
 | Voz' = 2017
 | Pind = 187.49
 | Fail = Чапаевск, ДК имени Чапаева 1.jpg
 | Pämez' = Vitalii Aščepkov<br />(keväz'ku 2017—)
 | Telefonkod = +7-84639-xx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
'''Čapajevsk''' ({{lang-ru|Чапа́евск}}) om [[Venäma]]n lidn da lidnümbrik [[Samaran agj]]an keskuzpalan päivlaskmas. Se om agjan videnz' lidn eläjiden lugun mödhe.

== Istorii ==
Eländpunktan aluz om pandud voziden 1909/1910 tal'vel kuti žilo sauvomha da holitamha poukahtuzsubstancijoiden tegint. Raudtesarak tuli tegimennoks vn 1911 sügüz'kus. Nimitihe žilod ''Ivaščenkovo'' sauvondan Vladimir Ivaščenko-pämehen kanzannimen mödhe. Vn 1918 tal'vkuspäi udesnimitihe ''Trock-žiloks''. Radnikžilo sai lidnan statusad vl 1927. Vl 1929 udesnimitihe nügüdläižikš Rusttan armijan [[Vasilii Čapajev]]-käskijan kanzannimen mödhe. Tehtihe himižazegištod lidnas pit'kan aigan, ka lidnan territorii om redustadud morijoil substancijoil (dioksinad, geksahloran, lüizit, iprit), vajehtadas mahust.

Čapajevsk šingotase himižen tegimišton edheotandoil (substancijad, polimerad, himižen azegišton utilizacii), sauvondmaterialiden sarakol (silikatine savič, metalližed i raudbetonkonstrukcijad, elektrodad), mehanižel tegimel.

== Geografijan andmused ==
Lidn sijadase [[Čapajevk (jogi)|Čapajevk]]-jogen alajoksmusen oiktal randal (ende {{lang-ru|Мо́ча}} 298 km pitte, [[Volg]]an hura ližajogi), 50 m ü.m.t. keskmäižel korktusel. Matkad [[Samar]]an röunhasai om 25 km pohjoižpäivnouzmha orhal vai 30 km raudtedme, keskushesai om 36 km pohjoižpäivnouzmha orhal vai 45 km avtotedme. Toine lähembaine lidn om [[Novokuibiševsk]] 5 km pohjoižpäivnouzmha. Čapajevsk-stancii radab lidnan keskuzpalas «Samar — [[Sizran']]»-raudtekeskustal.

Ribačii-žilo (1 rist. vl 2017) mülüb lidnümbrikho Čapajevskan ližaks. Lidnümbrikon pind — 200,50 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 72 692 ristitud, lidnümbrikon — 72 705 ristitud. Kaikiš suremb lidnan ristitišt oli 97 984 eläjad vl 1989. Vl 2017 kaik 72 945 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] Sergii Radonežalaižen-pühämehen jumalanpert' om olmas lidnas vspäi 1916 (vll 1926−2000 kävutihe Kaičendan, sid' Pioneroiden pertikš).

Rahvahad (2010): [[venälaižed]] — 86,1%, [[totarlaižed]] — 1,7%, [[azerbaidžanlaižed]] — 1,3%, [[mordvinalaižed]] — 1,0%, [[ukrainalaižed]] — 1,0%, toižed rahvahad — 8,9%.

Professionaližen opendusen aluzkundad: Čapajevskan gubernine kolledž, Čapajevskan himižtehnologine tehnikum.<ref>[http://chxtt.minobr63.ru/ Čapajevskan himižtehnologižen tehnikuman sait (''chxtt.minobr63.ru'').] {{ref-ru}}</ref>

== Homaičendad ==
<references />

== Irdkosketused ==
* [http://chapaevsk.samregion.ru/ Lidnan Administracijan informacine portal (''chapaevsk.samregion.ru'').] {{ref-ru}}
{{Commons|Category:Chapayevsk}}

{{Samaran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agjan lidnad]]
[[Kategorii:Samaran agjan lidnümbrikod]]
