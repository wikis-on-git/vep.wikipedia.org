{{Eländpunkt
 | Nimi = Volčansk<br/>Волчанск
 | Lidnanznam = Герб Волчанского ГО.jpg
 | Flag = Flag of Volchansk (Sverdlovsk oblast).png
 | Lidnanznam text = Volčanskan lidnanznam (Sverdlovskan agj)
 | Flag text = Volčanskan flag (Sverdlovskan agj)
 | Valdkund = Venäma
 | Eläjiden lugu = 8,722
 | Voz' = 2018
 | Pind = 63
 | Fail = Volchansk, Sverdlovsk Oblast.JPG
 | Pämez' = Aleksandr Vervein<br />(reduku 2012—)
 | Telefonkod = +7-34383-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Volčansk''' ({{lang-ru|Волчанск}}) om [[Venäma]]n lidn [[Sverdlovskan agj]]an lodehes. Se om Volčanskan lidnümbrikon administrativine keskuz.

== Istorii ==
Eländpunktan aluz om pandud vl 1850 kuti ''Volčank'' ({{lang-ru|Волчанка}}) ühtennimižen jogen randal ostmaha meckarvad da ecmähä [[kuld]]ad. Vl 1859 löuzihe burad hil't Volčankan joginiškas, otaškanzihe kävutamha 1890-nzil vozil. Todesine samine zavodihe kar'jermahtusel vl 1942 ottud plenha saksalaižil varatoitmaha Bogoslovskii-alüminijantegimen sauvondan lämuzelektrokeskust lähižes [[Krasnoturjinsk]]as (samine om loptüd vl 2015). ''Mecvolčank''-žilo (ven. ''Лесная Волчанка'', istorine keskuz i ühtennimine raudtestancii) sai lidnan statusad vn 1956 25. päiväl vilukud nügüdläiženke nimenke. Toine lidnan pala om ''Volčank'' hil'kar'jeranno.

Volčansk šingotase mehanižel tegimel (gazballonad, raudtevagonad-hopperad i palad niile), mecan ümbriradmižel i vagonoiden kohendusel. Tramvaijono i avtobusmaršrut ratas lidnas.

== Geografijan andmused ==
Lidn sijadase [[Uralmäged|Pohjoižen Uralan]] päivnouzmaižil pautkil, 240 m ü.m.t. keskmäižel korktusel, Pen' i Sur' Volčank-jogiden randoil (Pen' lankteb Sur'he). Sur' Volčank om 57 km pitte, 18. voz'sadal mainitase venäks ''Валча, Волча''-nimitusenke ([[Sos'v (jogi)|Sos'van]] oiged ližajogi, [[Obinjogi|Obin]] hurapol'ne bassein). Matkad [[Jekaterinburg]]hasai om 346 km suvhe orhal, 415 km avtotedme vai raudtedme. Lähembaižed lidnad oma [[Severoural'sk]] 25 km pohjoižhe orhal, avtotedme vai raudtedme, i [[Karpinsk]] [[Krasnoturjinsk]]anke 20 km suvhe orhal, avtotedme vai raudtel.

Vjužnii-žilo (251 rist. vl 2010) i Makar'jevk-külä (kaikenaigaižeta ristitištota) mülüdas lidnümbrikho Volčanskan ližaks. Lidnümbrikon pind — 470,8 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 010 ristitud, lidnümbrikon — 10 261 ristitud. Kaikiš suremb lidnan ristitišt oli 25 031 eläjad vl 1959. Vl 2017 kaik 9 140 ristitud elihe lidnümbrikos. [[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert' om saudud i pühästadud vodele 2014.

Rahvahad (ozutadud rahvahudenke vl 2010): [[venälaižed]] — 86,6%, [[saksalaižed]] — 4,6%, [[totarlaižed]] — 4,1%, toižed rahvahad — 4,7%.

Karpinskan mašiništonsauvomižen tehnikuman filial om professionaližen opendusen aluzkundaks.

== Irdkosketused ==
* [http://duma-volchansk.ru/ Lidnümbrikon Duman oficialine sait (''duma-volchansk.ru'').] {{ref-ru}}
* [http://volchansk-adm.ru/ Lidnümbrikon Administracijan oficialine sait (''volchansk-adm.ru'').] {{ref-ru}}
{{Commons|Category:Volchansk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
