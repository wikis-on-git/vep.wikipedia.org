{{Eländpunkt
 | Nimi = Huttinen<br />Huittinen <small>(suom.)</small><br />Vittis <small>(roč.)</small>
 | Lidnanznam = Huittisten.vaakuna.svg
 | Flag =
 | Lidnanznam text = Huttinenan lidnanznam
 | Flag text = Huttinenan flag
 | Valdkund = Suomenma
 | Eläjiden lugu = 10,051
 | Voz' = 2020-01-01
 | Pind = 539.59
 | Fail = Huittisten keskusta 2020.jpg
 | Pämez' = Jürki Peltomaa<br />(1999—.<br />''Jyrki Peltomaa'')
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Huttinen''' ({{lang-fi|Huittinen}}, {{lang-sv|Vittis}}, ročin vahtunu ''Hvittis'') om [[Suomenma]]n lidn da municipalitet valdkundan suvipäivlaskmas. Mülüb [[Sadakund]]-agjaha, sen videnz' lidnankund seičemespäi eläjiden lugun mödhe.

== Istorii ==
Eländpunkt mainitase kirjutadud purtkiš vspäi 1366. Municipalitetan aluz om pandud vl 1865. Kätihe municipalitetad lidnanvuiččeks (''kauppala'') vl 1972, anttihe lidnan statusad (''kaupunki'') vl 1977. Ühtištuihe Vampul-küläkundad ({{lang-fi|Vampula}}) senke vl 2009.

Huttinen šingotase «Saarioinen»-sömkombinatal i Jokisivun kaivudel ([[kuld]]an samine). Päivlaskmaižen Suomenman kolledž ({{lang-fi|Länsi Suomen Opisto}}) radab vspäi 1892, se om valdkundan kaikiš amuižemb suomenkel'ne opendusen aluzkund.

== Geografijan andmused ==
Lidn sijadase agjan suvipäivnouzmaižes čogas, [[Loimijogi|Loimijogen]] oiktal randal tobjimalaz ({{lang-fi|Loimijoki}} 114 km pitte) läz sen lanktendanno [[Kokemäenjogi|Kokemäenjogehe]] huralpäi. Matkad agjan [[Pori]]-keskushesai om 59 km lodeheze orhal vai 64 km avtotedme, [[Hel'sinki]]-pälidnhasai om 166 km suvipäivnouzmha orhal vai 180 km avtotedme. Toižed lähembaižed lidnad (avtoteidme) oma [[Kokemägi]] 20 km päivlaskmha-lodeheze i [[Sastamal]] (Pirkanma) 25 km pohjoižpäivnouzmha.

Vl 2020 lidnankundan pind — 539,59 km², sidä kesken kuivma 532,64 km², vezi da sokaz tahond ottas kümnendest (6,95 km²).

Kaik läz 60 küläd alištudas municipalitetan tobmudele. Siš om 27 valičendtarhad.

== Eläjad ==
Vl 1980 eläjiden lugu oli 11 650 ristitud (kaikiš suremb ristitišt vspäi 1980), vl 2010 — 10 663 ristitud. Seičeme ristitud kümnespäi elädas lidnankundan keskuses, sen nimituz om on Lauttakülä ({{lang-fi|on Lauttakylä}}).

Kodikelen mödhe (2016): suomen kel' — 96,5%, ročin kel' — 0,1%, toižed keled — 3,4%.

== Galerei ==
<gallery mode="packed" heights="125px">
Museum of Huittinen Jun2012 002.jpg|Lidnan muzei
Huittisten kirkko 2017.jpg|Huttinenan jumalanpert'<br />(om saudud läz 1500. vot,<br />vn 2017 nägu)
Länsi-Suomen opisto.JPG|Päivlaskmaižen Suomenman kolledžan päsauvuz vl 2008
Huittisten Hullulenkki (01).jpg|Lihakompanijan lauk
Bridge across Kokemäenjoki to Karhiniemi Huittinen Finland.jpg|Sild Kokemäenjoges päliči<br />(2014, om saudud vl 1987)
</gallery>

== Homaičendad ==
<references />

== Irdkosketused ==
* [http://www.huittinen.fi/ Lidnan ohjastusen sait (''huittinen.fi'').] {{ref-fi}} <small>''(+ ühthižed andmused lidnan polhe anglijan kelel)''</small>
{{Commons|Category:Huittinen}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Sadakund]]
