{{1000}}{{A10000}}
[[Fail:Oxygenglow.jpg|thumb|left|200px|Kolb puhthanke hapanikanke]]
{{Himine element|8|Hapanik|O|15,9994|Gaz|2|6|0|0|0|0|0|}}
[[Fail:Oxygen spectre.jpg|thumb|250px|Hapanikan spektr]]
'''Hapanik''' (''O'' — ''oxygenium'' latinan kelel) om kahesanz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendestoštkümnendes gruppas (vanhtunuden klassifikacijan mödhe — kudenden gruppan päalagruppas), kahtendes periodas.

== Ühthine ümbrikirjutand ==
Hapanik om lujas levitadud londuses. [[Ma]]n koren massan 47% kogoneb hapanikaspäi ühtnendoiš (silikatad da tž.), valdmeren vezi i reskvezi mülütadas 86% hapanikad massan mödhe, Man atmosferas joudjaližen hapanikan pala om 23,1%. 3,5 mlrd vot tagaz ani ei olend hapanikad Man atmosferas, se libui olijoiden [[fotosintez]]an tagut. Nügüd'aigan valdmeren fitoplankton i mecad pästtas joudjališt hapanikad. Valdmeren viluvezi mülütab enamba hapanikad mi läm' vezi ekvatoral.

Nened himikad avaižiba hapanikad puhtas olendas vll 1771−1775: ročilaine Karl Šeele, angline Džozef Pristli i francijalaine [[Antuan Lavuazje]]. Francine himik nimiti elementad ''oxygène'' «sündutai muiktust (hapandust)» amuižgrekan kelen sanoišpäi ''ὀξύς'' — «muiged» i ''γεννάω'' — «sündutan».

== Fizižed ičendad ==
Atommass — 15,9994. Ninevuz: gaz (normaližiš arvoimižiš) — 0,00142897 g/sm³, jügedamb vähäižel mi [[il'm]], nozoluz — 1,141 g/sm³. Suladandlämuz — 54,36 K (−218,79 C°). Kehundlämuz — 90,19 K (−182,96 C°). Tetas koume stabilišt [[izotop]]ad (<sup>16</sup>O — 99,759%, <sup>17</sup>O — 0,037%, <sup>18</sup>O — 0,204%) i 10 radioaktivišt 12..24 atommassanke, kaikiden niiden pol'čihodamižen pord om sekundiš.

Hapanik om kaikiš kebnemb mujutoi magutoi hajutoi [[gaz]], paramagnetik. [[Nozol hapanik|Nozol]] da kova hapanikad oma sinivauvhad. Hapanikan molekul om kaks'atomine — O<sub>2</sub> (''dihapanik''). Toine gaz om hajukaz sinine [[ozon]] O<sub>3</sub>.

== Kävutand ==
[[Ristit]]un i kaiken londusen olend olmas ripub hapanikan oiktas südäiolendspäi, mugažo [[maižanduz|maižandusen]] šingotez. Sadas il'maspäi tobjimalaz tegimišton täht. Nozol hapanik om olmas ühthekeitandan täht. Gazsegoituz il'manke kävutase metallurgijas poltusen paremban palandan täht. Sadas äi ühtnendoid himižes tegimištos, kahtenz' aktivine metallatoi substancii [[ftor]]an jäl'ghe.

== Irdkosketused ==
* [http://www.webelements.com/webelements/elements/text/O/key.html Hapanik ''webelements.com''-saital.] {{ref-en}}
* [http://n-t.ru/ri/ps/pb008.htm Kirjutuz hapanikas Himižiden elementoiden populärižes ''n-t.ru''-kirjištos.] {{ref-ru}}
{{Commons|Oxygen}}

{{Periodine tablut}}

[[Kategorii:Hapanik| ]]
[[Kategorii:Himižed elementad kirjamišton mödhe]]
[[Kategorii:Hal'kogenad]]
