{{Eländpunkt
 | Nimi = Mančester<br />Manchester
 | Lidnanznam = Coat of arms of Manchester City Council.png
 | Flag = 
 | Lidnanznam text = Mančesteran lidnanznam
 | Flag text = Mančesteran flag
 | Valdkund = Sur' Britanii
 | Eläjiden lugu = 541,300
 | Voz' = 2016
 | Pind = 115.65
 | Fail = Manchester Bordered Montage.jpg
 | Pämez' = [[Mörfi Pol|Pol Mörfi]] (2015-2016)
 | Telefonkod = +44-(0)161
 | Aigvö = tal'vel [[UTC]]+0,<br />kezal [[UTC]]+1
}}
'''Mančester''' ([[anglijan kel'|angl.]]: ''Manchester'' ['mænʧɪstə]) om [[Sur' Britanii|Suren Britanijan]] seičemenz' da [[Anglii|Anglijan]] kudenz' lidn eläjiden lugun mödhe. Sijadase [[Lodehline Anglii]]-regionas, [[Sur' Mančester]]-grafkundas.

Vn 2011 rahvahanlugemižen mödhe, läz 2,55 mln ristitud elädas lidnan aglomeracijas (koumanz' surtte valdkundas).

Nügüd'aigan se om kul'turan, tegimišton da rahaazjoiden järed keskuz.

== Istorii ==
Eländpunkt sai lidnan (''town'') statusan vl 1301, sikš miše torguz oli sigä. Vozil 1359-1838 lidn eli ''borough''-statusata.

19. voz'sadal lidn oli elänu läbi [[tegimištkukerduz|tegimištkukerduses]], sid' tegihe valdkundan [[tekstil'tegimišt]]on päkeskuseks. Vl 1830 raudte ühtenzoiti Mančesterad lähižen [[Liverpul'|Liverpulinke]]. Se oli mail'man ezmäine kaks'raižuine raudte, ezmäižikš ajajiden [[puruvedim]]idenke da aigplanan mödhe.

Vozil 1830-1840 Mančester oli joudjan torguindan polenpidajiden keskuseks. Vl 1868 lidn vastsi Britanižiden profühtnendoiden kongressan ezmäižen suiman.

Lidn om siti-statusanke vspäi 1853.

Vl 1919 neciš lidnas [[Rezerford Ernest|Ernest Rezerford]] sai himišt elementad ratud tel ezmäižen kerdan (<sup>14</sup>N + α → <sup>17</sup>O + proton).

Vl 1948 mail'man ezmäine programkompjuter oli sätud Mančesteras, andmused da programad kaičihe ühtes muštos [[Neiman Džon fon|fon Neimanan]] arhitekturan mödhe.

== Geografijan andmused ==
Lidn sijadase [[Anglii|Anglijan]] lodehes, se seižub [[Penninad]]-mägiden päivlaskmaižen pautkenno, [[Irvell]]-jogen muugotil randoil, 38 metrad valdmeren pindan päl keskkorktusenke.

Klimat om Atlantižen valdmeren märg. Heinkun da elokun keskmäine lämuz om +16°C, vilukun da uhokun +4°C. Paneb sadegid 810 mm vodes, sügüzel enamba.

Mančester jagase 32 sijaližhe valičendrajonha (angl. ''local council ward''), kaikuččespäi valitas koume ezitajad.

== Transport ==
Avtobusad da raudte oma kundaližeks transportaks.

Vspäi 1992 kiruhtramvai radab lidnas (''Metrolink'', 7 jonod, 92 stancijad-seižutest, 92 km raudted vl 2015).

Sikš ku laivkanal ühtenzoitab Mančesterad [[Irlandijan meri|Irlandijan merenke]] 58 km päivlaskmpolehe, ka meriport om lidnas.

Mančesteran rahvahidenkeskeine civiline lendimport (''MAN'') sijadase 14 km suvipäivlaskmha lidnan keskusespäi sen suviröunal. Sišpäi tehtas reisid [[Evrop]]an da [[Pohjoižamerik]]an maihe, sidä kesken jügureisid.

== Lidnan nägu ==
[[Fail:Manchester skyline from Irwell Crop.jpg|thumb|center|1000px|<center>Lidnan azjaližen rajonan ühthine nägu [[Irvell]]-jogen kendäkospäi.</center>]]

== Homaičendad ==
<references />

== Irdkosketused ==
* [http://www.manchester.gov.uk/ Mančester-lidnan ohjastusen oficialine sait (''Manchester City Council'').] {{ref-en}}

[[Kategorii:Mančester| ]]
[[Kategorii:Suren Britanijan lidnad]]
[[Kategorii:Anglijan lidnad]]
[[Kategorii:Eländpunktad kirjamišton mödhe]]
