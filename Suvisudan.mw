{{Valdkund
| Nimi = Suvisudanan Tazovaldkund<br />Republic of South Sudan
| Valdkundznam = Coat of arms of South Sudan.svg
| Flag = Flag of South Sudan.svg
| Valdkundznam text = Suvisudanan valdkundznam
| Flag text = Suvisudanan flag
| Pälidn = Džub
| Eläjiden lugu = 11,562,695<ref>[https://www.cia.gov/library/publications/the-world-factbook/geos/od.html Vl 2014 heinkun Suvisudanan ristitišton endustuz. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 619,745
| Kart = LocationSouthSudan.svg
| Kel' = [[anglijan kel'|anglijan]]
| Valdkundan pämez' = [[Kiir Salva|Salva Kiir]]
| Päministr = ''eile olmas''
| Religii = [[paganuz]], [[hristanuskond]]
| Valüt = [[suvisudanan funt]] (SSP)
| Internet-domen = [[.ss]]
| Telefonkod = +211
| Aigvö = [[UTC]]+3
}}
'''Suvisudan''', täuz' oficialine nimituz — '''Suvisudanan Tazovaldkund''' ([[anglijan kel'|angl.]] ''Republic of South Sudan''), om mererandatoi valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Džub]].

== Istorii ==
Vl 2011 heinkun 9. päiväl Suvisudan tedoti ičeze ripmatomudes [[Sudan]]aspäi kaiken rahvahan referenduman jäl'ghe Sudanan kaikel territorijal. Hüvästadud edelpäi (7. heinku) parlamental jäl'gmaine Konstitucii tuli väghe sil-žo päiväl.

Edel ripmatomut vozil 1955-1972 da 1983-2005 kaks' Rahvahanikoiden sodad oli Sudanas, arabižen Pohjoižen da muzaverižen Suven keskes, sidä kesken [[kivivoi]]n löudmižsijiden tagut. Vspäi 2005 Suvisudan oli avtonomijan [[Sudan]]as.

== Geografijan andmused ==
[[Fail:Sudan Południowy -- topografia.svg|thumb|left|250px|Suvisudanan reljefan kart.]]
Suvisudan om mavaldkundröunoiš [[Sudan]]anke pohjoižes (röunan piduz — 2184 km), [[Efiopii|Efiopijanke]] päivnouzmas (934 km), [[Kenii|Kenijanke]] (232 km), [[Ugand]]anke (435 km) da [[Kongon Demokratine Tazovaldkund|Kongon Demokratižen Tazovaldkundanke]] (639 km) suves, [[Keskafrikan Tazovaldkund]]anke päivlaskmas (989 km). Ühthine röunoiden piduz om 5413 km. Suvisudan om mererandatoi valdkund.

Valdkundan tobjan palan reljef om alangoikaz, äi [[so]]id. Alangod oma sebatud korktil mägil suvespäi. Valdkundan kaikiš korktemb čokkoim om [[Kinjeti]]-mägi, 3187 m valdmeren pindan päl.

Surembaižed joged oma [[Vauged Nil]] da sen ližajoged.

Klimat om [[ekvatorialine vö|ekvatorialine]]. Mägipautkil om äi mecoid, alangištoil om [[nit]]uid. Vihmoiden sezonan aigan (semendku-reduku) paneb sadegid 700 mm pohjoižes da 1400 mm suvipäivlaskmas.

Londuseližed pävarad oma [[kivivoi]], [[raud|raudkivend]], [[hrom]], [[vas'k]], [[cink]], [[vol'fram]], [[kuld]], [[hobed]], [[mec]] da [[gidroenergii]].

== Politine sistem ==
Ohjandusen form om federaline [[prezidentine tazovaldkund|prezidentine]] tazovaldkund. Valdkundan pämez' om prezident, hän-žo om armijan päkäsknik. Prezident paneb varaprezidentad (ičeze ezitajad) da ohjastusen ministrid radsijha. Kaik rahvaz valičeb prezidentad videks vodeks. Vl 2011 kaik oli 29 ministrust ohjastuses.

Parlament om kaks'kodine Nacionaline Suim. Üläkodi om Štatoiden Ezitaikund ([[anglijan kel'|angl.]]: ''Council of States''), kaikiden štatoiden käskusenandajad suimad da ohjastused oigetas ezitajid sihe. Alakodi om Nacionaline Käskusenandai Suim ([[anglijan kel'|angl.]]: ''National Legislative Assembly''), kaik rahvaz valičeb sen 170 ühtnijoid nelläks vodeks.

Ezmäižed pävaličendad (prezidentan da parlamentan) oliba vl 2010 sulakun 11.-15. päivil, edel ripmatomut. [[Kiir Salva|Salva Kiir]] om nügüdläine prezident, sai 92,99%, se om hänen kahtenz' strok, no ühtenz' ripmatomuden jäl'ghe. Päjärgvaličendad lindäs vl 2015 heinkun 9. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Suvisudanan administrativiž-territorialine jagand]].''

Valdkund alajagase 10 agjaha ([[anglijan kel'|angl.]] ''state''), a ned — 76 ümbrikho ([[anglijan kel'|angl.]] ''county'').

== Eläjad ==
Suvisudanas elädas [[suvisudanalaižed]]. Pagištas 68 sijaližil kelil.

Toižed sured lidnad (enamba 100 tuh. ristitud vl 2010, surembaspäi penembha): [[Jei]], [[Vau (Suvisudan)|Vau]], [[Malakal']], [[Aveil']].

== Ižanduz ==
Suvisudanan päeksport om [[kivivoi]]; toine eksport — [[pu (material)|pumaterialad]].

Venäman organizacijoil eile ezitaikundoid Suvisudanas, erašti ned mödas azegištod sihe.

== Homaičendad ==
<references />

== Irdkosketused ==
* [http://www.goss.org/ Suvisudanan Tazovaldkundan oficialine sait.] {{ref-en}}

{{Commons|South Sudan}}
{{Afrik}}

[[Kategorii:Suvisudan| ]]
