{{10000}}
{{Valdkund
| Nimi = Suvisudanan Tazovaldkund<br />Republic of South Sudan
| Valdkundznam = Coat of arms of South Sudan.svg
| Flag = Flag of South Sudan.svg
| Valdkundznam text = Suvisudanan valdkundznam
| Flag text = Suvisudanan flag
| Pälidn = Džub
| Eläjiden lugu = 10,204,581<ref>[https://www.cia.gov/library/publications/the-world-factbook/geos/od.html Suvisudanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 619,745
| Kart = LocationSouthSudan.svg
| Kel' = [[anglijan kel'|anglijan]]
| Valdkundan pämez' = [[Kiir Salva|Salva Kiir]]
| Päministr = ''eile olmas''
| Religii = [[paganuz]], [[hristanuskond]]
| Valüt = [[suvisudanan funt]] (SSP)
| Internet-domen = [[.ss]]
| Telefonkod = +211
| Aigvö = [[UTC]]+3
}}
'''Suvisudan''', täuz' oficialine nimituz — '''Suvisudanan Tazovaldkund''' ({{lang-en|Republic of South Sudan}}), om mererandatoi valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Džub]].

== Istorii ==
Vl 2011 heinkun 9. päiväl Suvisudan tedištoiti ičeze ripmatomudes [[Sudan]]aspäi kaiken rahvahan referenduman jäl'ghe Sudanan kaikel territorijal. Hüvästadud edelpäi (7. heinku) parlamental jäl'gmäine Konstitucii<ref>[http://www.constituteproject.org/ontology/South_Sudan?lang=en Suvisudanan Konstitucijan tekst ''constituteproject.org''-saital.] {{ref-en}}</ref> tuli väghe sil-žo päiväl, se om väges voziden 2013, 2015 i 2018 vajehtusidenke.

Edel ripmatomut vozil 1955−1972 da 1983−2005 kaks' Rahvahanikoiden sodad oli Sudanas, arabižen Pohjoižen da muzaverižen Suven keskes, sidä kesken [[kivivoi]]n löudmižsijiden tagut. Vspäi 2005 Suvisudan oli avtonomijan [[Sudan]]as.

== Geografijan andmused ==
[[Fail:Sudan Południowy -- topografia.svg|thumb|left|250px|Suvisudanan reljefan kart.]]
Suvisudan om mavaldkundröunoiš [[Sudan]]anke pohjoižes (röunan piduz — 2184 km), [[Efiopii|Efiopijanke]] päivnouzmas (934 km), [[Kenii|Kenijanke]] (232 km), [[Ugand]]anke (435 km) da [[Kongon Demokratine Tazovaldkund|Kongon Demokratiženke Tazovaldkundanke]] (639 km) suves, [[Keskafrikan Tazovaldkund]]anke päivlaskmas (989 km). Ühthine röunoiden piduz om 5413 km. Suvisudan om mererandatoi valdkund.

Valdkundan tobjan palan reljef om alangoikaz, äi [[so]]id. Alangod oma sebatud korktoil mägil suvespäi. Valdkundan kaikiš korktemb čokkoim om [[Kinjeti]]-mägi, 3187 m valdmeren pindan päl. Kaikiš pidembad joged oma [[Vauged Nil]] da sen ližajoged.

Klimat om [[ekvatorialine vö|ekvatorialine]]. Mägipautkil om äi mecoid, alangištoil om [[nit]]uid. Vihmoiden sezonan aigan (semendku-reduku) paneb sadegid 700 mm pohjoižes da 1400 mm suvipäivlaskmas.

Londuseližed pävarad oma [[kivivoi]], [[raud|raudkivend]], [[hrom]], [[vas'k]], [[cink]], [[vol'fram]], [[kuld]], [[hobed]], [[mec]] da [[gidroenergii]].

== Politine sistem ==
Ohjandusen form om federaline [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-en|President of the Republic of South Sudan}}), hän-žo om armijan päkäsknik. Prezident paneb varaprezidentad (ičeze ezitajad) da ohjastusen ministrid radsijha. Kaik rahvaz valičeb prezidentad nelläks vodeks. Vl 2011 kaik oli 29 ministrust ohjastuses.

Parlament om kaks'kodine Nacionaline Suim. Üläkodi om Štatoiden Ezitaikund ({{lang-en|Council of States}}) 50 ühtijanke, kaikiden štatoiden käskusenandajad suimad da ohjastused oigetas ezitajid sihe. Alakodi om Nacionaline Käskusenandai Suim ({{lang-en|National Legislative Assembly}}), kaik rahvaz valičeb sen 170 ühtnijad nelläks vodeks.

Ezmäižed pävaličendad (prezidentan da parlamentan) oliba vl 2010 sulakun 11.-15. päivil, edel ripmatomut. [[Kiir Salva|Salva Kiir]] om nügüdläine prezident, sai 92,99%, se om hänen kahtenz' strok, no ühtenz' ripmatomuden jäl'ghe. Pidestunuded sodan tagut pävaličendad lindäs vl 2021.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Suvisudanan administrativiž-territorialine jagand]].''

Valdkund jagase 10 agjaks ({{lang-en|state}}). Ned alajagasoiš 76 ümbrikoks (angl. ''county'').

== Eläjad ==
Suvisudanas elädas [[suvisudanalaižed]]. Pagištas sijaližil kelil, niid om 68. Vn 2014 heinkus valdkundan ristitišt oli 11 562 695 eläjad.

Toižed sured lidnad (enamba 100 tuh. ristituid vl 2010, surembaspäi penembha): [[Jei]], [[Vau (Suvisudan)|Vau]], [[Malakal']], [[Aveil']].

== Ižanduz ==
Suvisudanan päeksport om [[kivivoi]]; toine eksport — [[pu (material)|pumaterialad]].

Venäman organizacijoil ei ole ezitaikundoid Suvisudanas, erašti ned mödas azegištod sihe.

== Homaičendad ==
<references />

== Irdkosketused ==
* [http://goss-online.org/ Suvisudanan Tazovaldkundan ohjastusen informacine sait (''goss-online.org'').] {{ref-en}}
* [http://swap.stanford.edu/20110628170002/http://www.goss-online.org/magnoliaPublic/en/Parliament.html Vn 2011 ''goss-online.org''-saitan arhiv ''swap.stanford.edu''-saital.] {{ref-en}}
* [http://www.ssccse.org/ Suvisudanan informacine i statistikan radnikoičendan sait (''ssccse.org'').] {{ref-en}}
{{Commons|South Sudan}}

{{Afrik}}

[[Kategorii:Suvisudan| ]]
