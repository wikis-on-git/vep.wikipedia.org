{{Eländpunkt
 | Nimi = Hel'sinki<br />Helsinki <small>(suom.)</small><br />Helsingfors <small>(roč.)</small>
 | Lidnanznam = Helsinki.vaakuna.svg
 | Flag = 
 | Lidnanznam text = Hel'sinkin lidnanznam
 | Flag text = Hel'sinkin flag
 | Valdkund = Suomenma
 | Eläjiden lugu = 650,033
 | Voz' = 2018-12-31
 | Pind = 715.48
 | Fail = Helsinki montage 2015.jpg
 | Pämez' = [[Vapaavuori Jan|Jan Vapaavuori]]<br />(kezaku 2017—)
 | Telefonkod = +358
 | Aigvö = tal'vel [[UTC]]+2,<br />kezal [[UTC]]+3
}}
'''Hel'sinki''' ([[suomen kel'|suomen kelel]]: ''Helsinki'' [ˈhelsiŋki], [[ročin kel'|ročin kelel]]: ''Helsingfors'' [hɛlsɪŋˈfɔʂː], nimen venäkel'ne '''Gel'singfors'''-versii oli oficialižeks vhesai 1926) om [[Suomi|Suomenman]] pälidn da kaikiš järedamb lidn. Mugažo se om [[Udenma]]-agjan administrativine keskuz.

Hel'sinki om Suomenman biznesan, opendusen, kul'turan da tedon päkeskuz.

== Istorii ==
[[Ročinma]]n Vasan Gustav-kunigaz pani Hel'sinkin lidnan alust vodel 1550. Vodel 1809 Suomenma ühtni [[Venäman imperii|Venälaižhe imperijha]] da vodel 1812 tegihe Suomenman Suren ruhtinazkundan pälidnaks. Vodel 1870 lidnad üntenzoittihe raudtel [[Piter]]inke. Vodelpäi 1920 se om ripmatoman Suomenman pälidn.

Vodel 1952 Hel'sinki vastsi [[Kezaolimpiad-1952|Kezaližid Olimpižid vändoid]].

== Geografijan andmused ==
Hel'sinkin sijaduz om valdkundan suvipolel, [[Baltijan meri|Baltijan meren]] [[Suomen laht]]en randal, kall'oikahas tahondas, 17 m ü.m.t. keskmäižel korktusel. Vezilanktendad oma lidnan jogil.

Vl 2018 lidnan ühthine pind oli 715,48 km², sidä kesken kuiv ma — 214,25 km², sokaz ma oti 0,91 nellikkilometrad, meren pind — 500,32 km².

Klimat om [[ven vö|ven]], se om keskmäine meren i kontinentan klimatoišpäi. Voden keskmäine lämuz om +5,9 C°, heinkun — +17,8 C°, uhokun oleleb −4,7 C°. Paneb sadegid 655 mm vodes, vähemba uhokus-semendkus (32..38 mm kus).

== Administrativine jagand ==
Mülütadas Helsinkid lidnoidenke-kaimdajidenke ([[Vantaa]]n, [[Espoo]]n da [[Kauniainen]]an) pälidnan «[[Sur' Hel'sinki]]»-regionha. Sur' Hel'sinki kogoneb 12 kundaspäi.

Lidnan edeline pämez' oli Jussi Pajunen (2005−2017).

== Eläjad ==
Vn 2011 EÜ:n rahvahanlugemižen mödhe lidnan eläjiden lugu oli 588 941 ristitud. Kaikiš suremb ristitišt om nügüd'. Suren Hel'sinkin eläjiden lugu oli enamb 1,43 millionad ristituid vl 2015 2 982 km² pindal.

Mamankelen mödhe (2016): suomen kel' — 79,6%, ročin kel' — 5,7%, toižed keled — 14,7%.

Kaik om 8 universitetad da 6 tehnologišt parkad Sures Hel'sinkiš.

== Transport ==
Hel'sinki om mugažo jalos znamasine transportsol'm. Siš om rahvahidenkeskeine Hel'sinki-[[Vantaa]]-lendimport da penemb Hel'sinki-Mal'min aeroport, sur' raudtestancii i meriport. [[Allegro (elektrojonuz)|Allegro-üläkiruhjonused]] ajadas [[Piter]]in da Hel'sinkin keskes. Hel'sinkiš om kundališt transportad: avtobusoid, tramvaid, lidnelektrojonusid. 1982. vodespäi [[Hel'sinkin metropoliten|metropoliten]] radab lidnas (vspäi 2018 om 2 jonod, 25 stancijad, 35 km raudted), se om kaikiš pohjoižemb metropolitenan sistem [[Ma]]l.

== Galerei ==
<center><gallery> 
Fail:Uspensiki by SamSegar.jpg|Emäganpäivän ortodoksine jumalanpert'
Fail:Aleksanterinkatu Helsinki summer.jpg|Aleksanterinkatu
Fail:Senate Square and Lutheran Cathedral in Helsinki.jpg|Kafedraline lüteranine päjumalanpert'
Fail:Suomenlinna.jpg|Suomenlinnan lidnuz
Fail:Helsinki Railway Station 20050604.jpg|Helsinkin päraudtestancii
</gallery></center>

[[Fail:Senate Square - Senaatintori - Senatstorget, Helsinki, Finland.jpg|thumb|center|850px|<center>Senatantorgun nägu.</center>]]

== Irdkosketused ==
* [http://www.hel.fi/ Helsinkin ohjastusen portal (''hel.fi'').] (suomen, ročin, anglijan, saksan, francijan i venäkelel)
* [http://www.helsinki.ru/ Azjaline «Hel'sinki-keskuz»-sait Hel'sinkin, Kotkan da Lahtin polhe (''hel'sinki.ru'').] {{ref-ru}} {{ref-en}}
{{Commons|Helsinki}}

{{Suomenman agjad}}
{{Evropan pälidnad}}

[[Kategorii:Hel'sinki| ]]
[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suomenma|*]]
[[Kategorii:Pälidnad]]
[[Kategorii:Udenma|*]]
