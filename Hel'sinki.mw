{| class="infobox bordered" align=right cellpadding=4 cellspacing=0 width=275 style="clear:right; margin: 0 0 1em 1em; background: #f9f9f9;  font-size: 95%;"
|-
|colspan=2 align=center bgcolor="#BFDFFF"|<big>'''Hel'sinki'''</big>
|-
| align="center" | [[Fail:Helsinki.vaakuna.svg|100px]]
| align="center" | 
|-
|Eläjiden lugu|| 578 000
|-
|Pind|| 715,55 km²
|}

'''Hel'sinki''' ([[suomen kel'|suomen kelel]]: ''Helsinki'', [[ročin kel'|ročin kelel]]: ''Helsingfors'') om [[Suomi|Suomenman]] pälidn da kaikiš järedamb lidn. Se on [[Udenma]]n provincijan administrativine keskuz. Hel'sinkin sijaduz om valdkundan suvipolel, [[Baltijan meri|Baltijan meren]] [[Suomen laht]]en randal. Vodel 2011 eläjiden lugu oli 588 941 ristitud. Helsinki lidnoiden-kaimnikoidenke ([[Vantaa]]n, [[Espoo]]n da [[Kauniainen]]an) mülüdas ühtes Sur'-Hel'sinkin pälidnan regionha. Sur'-Hel'sinkin eläjiden lugu, kudambha mülüb 12 kommunad, om enamb 1,3 millionad ristituid.

Hel'sinki om Suomenman biznesan, opendusen, kul'turan da tedon keskuz. Sures Hel'sinkis om 8 universitetad da 6 tehnologišt parkad. Hel'sinki om mugažo jalos znamasine transportsol'm. Siš om rahvahankeskeine lendimport Hel'sinki-Vantaa da penemb Hel'sinki-Mal'min aeroport, sur' raudtestancii da meriport. Allegron-üläpiguzjonused kävudas [[Piter]]in da Hel'sinkin keskes. Hel'sinkiš om kundališt transportad: avtobusid, tramvajid, lidnelektrojonusid. 1982 vodespäi lidnas radab metropoliten. Se om kaikiš pohjoižemb metropolitenan sistem [[Ma]]l.

[[Ročinma]]n kunigaz Vasan Gustav pani Hel'sinkin lidnan alusen vodel 1550. Vodel 1809 Suomenma üntni [[Venäma|Venäläižhe imperijaha]] da vodel 1812 tegohe Suomenman Suren knäz'kundan pälidnaks. Vodel 1870 lidn sidotihe raudtel Piterhe. Vodelpäi 1920 se om rimpmatoman Suomenman pälidn.

Vodel 1952 Hel'sinkiš oliba Kezaližed Olimpižed vändod.

== Galerei ==
<center><gallery> 
Fail:Uspensiki by SamSegar.jpg|Uspenijan ortodoksine jumalanpert'
Fail:Aleksanterinkatu Helsinki summer.jpg|Aleksanterinkatu
Fail:Senate Square and Lutheran Cathedral in Helsinki.jpg|Kafidraline lüteranine päjumalanpert'
Fail:Suomenlinna.jpg|Suomenlinnan lidnuz
Fail:Helsinki Railway Station 20050604.jpg|Helsinkin päraudtestancii
</gallery></center>

[[Fail:Senate Square - Senaatintori - Senatstorget, Helsinki, Finland.jpg|center|850px|thumb|Senatantorgan nägu]]

== Irdkosketused ==
* [http://www.hel.fi/ Helsinkin ohjastusen sait] (suomen, ročin, anglijan, saksan, francijan da venäkelel)
* [http://www.helsinki.ru/ Hel'sinki] ([[venäkel'|venäkelel]])

{{stub}}

[[Kategorii:Hel'sinki| ]]
[[Kategorii:Suomenman lidnad]]
[[Kategorii:Suomenma]]
[[Kategorii:Eländpunktad kirjamišton mödhe]]
[[Kategorii:Pälidnad]]
