{{10000}}{{A10000}}
{{Valdkund
| Nimi = Kuveitan Valdkund<br />دولة الكويت<br /><small>''(Davlat El' Kuveit)''</small>
| Valdkundznam = Emblem of Kuwait.svg
| Flag = Flag of Kuwait.svg
| Valdkundznam text = Kuveitan valdkundznam
| Flag text = Kuveitan flag
| Pälidn = El' Kuveit
| Eläjiden lugu = 2,916,467<ref>[https://www.cia.gov/library/publications/the-world-factbook/geos/ku.html Kuveitan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref><ref>Kuveitan Valdkundan statistikan radnikoičend lugi 4,437,590 eläjad ristitištos vl 2017, sidä kesken immigrantad läz 70%.</ref>
| Voz' = 2018
| Pind = 17,818
| Kart = LocationKuwait.png
| Kel' = [[araban kel'|araban]]
| Valdkundan pämez' = [[Navaf Al' Ahmed Al' Džaber As Sabah]]
| Päministr = [[Sabah Al' Halid As Sabah]]
| Religii = [[islam]], [[hristanuskond]]
| Valüt = [[Kuveitan dinar]] (KWD)
| Internet-domen = [[.kw]]
| Telefonkod = +965
| Aigvö = [[UTC]]+3
}}
'''Kuveit''', täuz' oficialine nimitiuz — '''Kuveitan Valdkund''' ({{lang-ar|دولة الكويت}}, ''Davlat El' Kuveit''), om emirat-valdkund [[Azii|Azijan]] suvipäivlaskmpoles. Sen pälidn da kaikiš suremb lidn om [[El' Kuveit]].

== Istorii ==
Vn 1961 19. päiväl kezakud Kuveit tedištoiti ičeze ripmatomudes [[Sur' Britanii|Sures Britanijaspäi]].

Valdkundan ezmäine Konstitucii om vahvištadud vl 1962, toine — vl 1980. Nügüdläine Konstitucii<ref>[http://www.constituteproject.org/ontology/Kuwait?lang=en Kuveitan Konstitucijan tekst ''constituteproject.org''-saital.] {{ref-en}}</ref> om vn 1962 Konstitucijan udištadud versii, se om väges vspäi 1992 vajehtusita.

== Geografijan andmused ==
[[Fail:Kuwait Topography.png|thumb|left|250px|Kuveitan topografine kart]]
Kuveit om mavaldkundröunoiš [[Irak]]an pohjoižes (röunoiden piduz — 240 km), [[Saudan Arabii|Saudan Arabijanke]] suves (222 km). Ühthine röunoiden piduz madme — 462 km. Man päivlaskmaižed randad lainištab [[Indine valdmeri|Indižen valdmeren]] [[Persijan laht]]. Randanpird — 499 km.

Kaikiš korktemb čokkoim om nimetoi taho 306 metrad valdmeren pindan päl Saudan Arabijan röunal läz Irakan röunad.

Londuseližed pävarad oma [[kivivoi]], toižed varad — [[londuseline gaz]], [[kala]], [[meriproduktad]].

== Tobmuz ==
[[Fail:Secretary Blinken Tours the Kuwaiti National Assembly and Meets with Speaker of the Kuwaiti National Assembly Marzouq Ali Mohammed Al-Ghanim (51345871621).jpg|thumb|right|250px|Kuveitan Nacionaližen Suiman pertin südäin [[El' Kuveit|El' Kuveitas]]]]
Ohjandusen form om unitarine [[konstitucine monarhii]]. Monarh — [[Navaf Al' Ahmed Al' Džaber As Sabah]]-emir — om valdkundan pämez' vs 2020 sügüz'kun 29. päiväspäi, edeližen [[Sabah Al' Ahmed Al' Džaber As Sabah|Sabah IV]]-emiran (ohjasti vll 2006−2020) noremb vell'. Monarh paneb päministrad radsijha, voib pästta radmaspäi parlamentad miččel taht aigal.

Parlament om üks'kodine Nacionaline Suim ({{lang-ar|مجلس الأمة}} ''Madžlis Al' Umma''), se mülütab 65 ühtnijad, kaik rahvaz valičeb 50 heišpäi nelläks vodeks, i päministr paneb radsijha 15 ühtnijoid-ministrid). Parlament vahvištab kronprincan (valdištmen jäl'gnikan).

Politižed partijad oma kel'don al, no sab säta blokoid kandidatoile valičendoiden aigan. Mehil da naižil oma ühtejiččed valičemižoiktused, toižiden arabižiden monarhijoiden erineden. [[Sabah Al' Halid As Sabah]] radab päministran vs 2019 kül'mkun 19. päiväspäi. Parlamentan ühtnijoiden edelstrokuižed valičendad oliba vn 2016 26. päiväl kül'mkud, järgenduseližed lindäs vn 2020 5. päiväl tal'vkud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kuveitan administrativiž-territorialine jagand]].''

Valdkund jagase 6 agjaks (provincijaks, ''muhafaz:aks'').

== Eläjad ==
Kuveitas elädas [[kuveitalaižed]]. Vl 2014 valdkundan eläjiden lugu oli 2,742,711 ristitud. Kuveitan Valdkundan statistikan radnikoičend lugi 4,420,110 eläjad ristitištos vl 2019, sidä kesken immigrantad läz 70%.

Augotižlibundan mödhe (2018): [[kuveitalaižed]] — 30,4%, toižed [[arabialaižed]] — 27,4%, azijalaižed — 40,3%, afrikalaižed — 1,0%, toiženke augotižlibundanke — 0,9%.

Uskondan mödhe (2013, immigrantoidenke): [[islam]]anuskojad (valdkundaline religii) — 74,6%, [[hristanuskond|hristanuskojad]] — 18,2%, toižed uskojad i märhapanendata — 7,2%.

Toižed järedad lidnad (enamba 100 tuh. ristituid vl 2011, kaik oma El' Kuveitan ezilidnad): [[Džalib Eš Šujuh]], [[Es Salmii]], [[El' Farvanii]], [[Havalli]], [[Khiten]]. Kaik eläjad oma lidnalaižed (2020).

== Ižanduz ==
Vl 2012 [[kivivoi]] oti 94% eksportad, toine om [[heretused]]. Tulendad eksportaspäi ületas mänetusid importan ostmižhe znamasižešti, i rahapanend (investicijoiden menedžment) om valdkundan sur' sarak.

Ei ole raudted, avtoteiden kovanke krepindanke piduz om läz 5 tuhad km.

== Homaičendad ==
<references />

== Irdkosketused ==
* [http://www.kna.kw/ Kuveitan parlamentan oficialine sait (''kna.kw'').] {{ref-ar}} {{ref-en}}
* [http://www.e.gov.kw/ Kuveitan e-ohjastusen oficialine sait (''e.gov.kw'').] {{ref-ar}} {{ref-en}}
{{Commons|Kuwait}}

{{Azii}}

[[Kategorii:Kuveit| ]]
