{{1000}}
{{Znamoičendad|Indii (znamoičendad)}}
{{Valdkund
| Nimi = Indijan Tazovaldkund<br />भारत गणराज्य <small>(hindi)</small><br /><small>''(Bhārat Gaṇarājya)''</small><br />Republic of India <small>(angl.)</small>
| Valdkundznam = Emblem of India.svg
| Flag = Flag of India.svg
| Valdkundznam text = Indijan valdkundznam
| Flag text = Indijan flag
| Pälidn = Uz' Deli
| Eläjiden lugu = 1,266,883,598<ref>[https://www.cia.gov/library/publications/the-world-factbook/geos/in.html Indijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 3,287,590<ref>[http://india.gov.in/india-glance/profile Indijan profil'. — ''India.gov.in''.]</ref>
| Kart = India (orthographic projection).svg
| Kel' = [[hindi]], [[anglijan kel'|anglijan]]
| Valdkundan pämez' = [[Ram Nath Kovind]]
| Päministr = [[Modi Narendra|Narendra Modi]]
| Religii = [[induizm]], [[islam]], [[hristanuskond]], [[ateizm]], [[sikhizm]], [[buddizm]]
| Valüt = [[indijan rupii]] (INR)
| Internet-domen = [[.in]]
| Telefonkod = +91
| Aigvö = [[UTC]]+5:30
}}
'''Indii''' ({{lang-hi|भारत}} ''Bhārat'', {{lang-en|India}}), oficialižikš '''Indijan Tazovaldkund''' ({{lang-hi|भारत गणराज्य}} ''Bhārat Gaṇarājya'', {{lang-en|Republic of India}}), om kaikiš suremb valdkund [[Suviazii|Suviazijas]] ristitišton da pindan mödhe. Pälidn om [[Uz' Deli]].

== Keled ==
Indijan regionaližed oficialižed keled: [[assaman kel'|assaman]], [[bengalan kel'|bengalan]], [[gudžarati]], [[dogri]], [[konkani]], [[maithili]], [[marathin kel'|marathin]], [[nepalan kel'|nepalan]], [[orii]], [[päivnouzmpandžaban kel'|päivnouzmpandžaban]], [[sanskrit]], [[sindhi]], [[urdu]], [[kašmiran kel'|kašmiran]], [[kannadan kel'|kannadan]], [[malajalam (kel')|malajalam]], [[tamilan kel'|tamilan]], [[telugun kel'|telugun]], [[santali]], [[bodo (kel')|bodo]], [[manipuri]].

== Istorii ==
Vn 1947 17. päiväl elokud Indii tedištoiti ičeze ripmatomudes [[Sur' Britanii|Sures Britanijaspäi]] da linni sen dominionaks.

Vn 1950 26. päiväl vilukud Indii kändihe tazovaldkundaks, sai täut ripmatomut, nügüdläine Konstitucii<ref>[https://en.wikisource.org/wiki/Constitution_of_India Indijan Konstitucijan tekst Vikipurtkiš.] {{ref-en}}</ref> ({{lang-hi|भारतीय़ संविधान}} ''Bhāratīja sanvidhāna'', {{lang-en|Constitution of India}}) tuli väghe sil-žo päiväl.

Vl 1974 Indii kodvi ičeze ezmäšt [[atombomb]]ad manaluižel poukahtusel.

== Geografii ==
[[Fail:India topo blank.jpg|thumb|left|250px|Indijan topografine kart.]]
Indii om mavaldkundröunoiš [[Pakistan]]anke päivlaskmas, [[Kitai]]n, [[Nepal]]an da [[Butan]]anke pohjoižpäivnouzmas, [[Bangladeš]]an da [[Mjanmar]]anke päivnouzmas. Sen ližaks, Indijal om meriröunoid [[Indonezii|Indonezijanke]] suvipäivnouzmas, [[Šrilank]]anke suves da [[Mal'divan Sared|Mal'divan Saridenke]] suvipäivlaskmas. [[Džammu da Kašmir]]-štat om olnu ridasižeks territorijaks, se röunatab [[Afganistan]]anke lodehes.

Valdkundan pind om 3 287 590 km². Randanpirdan piduz om 7 517 km, niišpäi 5 423 km om kontinentižel Indijal, 2 094 km — [[Andamanan sared|Andamanan]], [[Nikobaran sared|Nikobaran]] da [[Lakkadivan sared|Lakkadivan]] saril [[Andamanan meri|Andamanan meres]]. Indijan päivlaskmaižed randad lainištab [[Indine valdmeri|Indižen valdmeren]] [[Arabijan meri]], i päivnouzmaižed randad — [[Bengalijan laht]].

[[Gimalajad]] da niiden ezimägištod oma Indijan pohjoižel da pohjoižpäivnouzmaižel röunal. [[Dekan (mägitazangišt)|Dekan-mägitazangišt]] otab [[Indostan]]-pol'saren südäipalad. Kaikiš korktemb čokkoim om [[Kančendžang]]-mägi (8586 m, koumanz' kortte [[Ma]]s), se sijadase Nepalan da Butanan keskes. Znamasižed joged oma [[Gang]] ližajogidenke da [[Brahmaputra]]. Surid järvid ei ole.

Klimatan nell' toižendad om Indijas: neps tropine, kuiv tropine, subtropine mussonine da korktoiden mägiden. Valdkundan tobmas palas koume sezonad oleleb vodes: neps da räk (suvipäivlaskmaine musson, kezaku-reduku, paneb sadegid nell' videndest), viluhk da kuiv (pohjoižpäivnouzmaine passat, kül'mku-uhoku), lujas räk da kuiv (keväz'ku-semendku). Vilukun keskmäine lämuz om +15 C° pohjoižes da +27 C° suves. Kaikiš räkämb ku om semendku +28..+35 C° kesklämudenke ani kaiktä. Paneb sadegid 1500..3000 mm vodes valdkundan territorijan tobmal palal, 12 tuh. millimetrihesai (Čerrapundži päivnouzmas). Lodehpolen da Dekan-platon päivlaskman klimat om kuivamb, 400..750 mm vodes.

Londuseližed pävarad oma [[londuseline gaz]], [[kivihil']], metallad ([[raud|raudkivend]], [[titan (himine element)|titankivend]], [[hrom|hromkivend]], [[marganc]], [[alüminii|boksitad]]), [[diamant]]ad da väghine [[mahuz]]; toižed varad — [[kivivoi]], [[mouckivi]], [[šoidkivi]].

== Tobmuz ==
[[Fail:NorthBlock.jpg|thumb|oiged|250px|Valdkundan ohjastusen sauvuz [[Uz' Deli|Udes Deliš]].]]
Ohjandusen form om federativine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-hi|राष्ट्रपति}} ''Raštrapati'' «car'kundan käskii»), elektoraline kollegii (kogoneb parlamentan ühtnijoid molembiš kodišpäi) änestab händast da varaprezidentad videks vodeks. Prezident om käskusenandajan, radonoigendajan da käskuzkundaližen tombuziden formaline pä, hän om armijan päkäsknik, paneb päministrad radsijha. Kaik ohjastusen ministrad oma miččen-se parlamentan kodin ühtnijad.

Parlament ({{lang-hi|भारतीय संसद}} ''Bharatija Sansad'') om kaks'kodine, kaik om 790 ühtnijad. Üläkodi om Štatoiden Nevondkund ({{lang-hi|राज्य सभा}} ''Radžja Sabha'', {{lang-en|Council of States}}) 245 ühtnijanke, štatoiden da territorijoiden käskusenandmižsuimad valitas 238 heišpäi kudeks vodeks, 12 — prezident paneb čomamahton ristituid radsijha. Üläkodin koumandez vajehtase kaikuččes kahtes vodes. Alakodi om Rahvahaline Kodi ({{lang-hi|लोक सभा}} ''Lok Sabha'', {{lang-en|House of the People}}) 545 ühtnijanke videks vodeks (543 — kaik rahvaz valičeb kaikid kerdalaz, sidä kesken 84 — kastoišpäi, 47 — heimoišpäi; 2 — prezident paneb angliž-indijalaižišpäi). Indijan prezident om eriline parlamentan ühtnii.

Parlamentan alakodin ühtnijoiden järgenduseližed pävaličendad oliba ühesapordhaižed vl 2014 sulakun 7. päiväspäi semendkun 12. päivhäsai. Indijan prezident om [[Ram Nath Kovind]], änestihe händast vn 2017 17. päiväl heinkud (sai 65,65% änid), tuleb radho heinkun 25. päiväspäi. Nügüdläine päministr om [[Modi Narendra|Narendra Modi]] vs 2014 semendkun 26. päiväspäi. [[Mukerdži Pranab Kumar|Pranab Kumar Mukerdži]] om edeline prezident (2012−2017).

{| class="infobox borderless"
|+ Indijan Tazovaldkundan oficialižed nacionaližed simvolad
|-
! '''Nacionaline živat'''
| 
| [[Fail:2005-bandipur-tusker.jpg|50px]]
|-
! '''Nacionaline lind'''
| 
| [[Fail:Pavo muticus (Tierpark Berlin) - 1017-899-(118).jpg|50px]]
|-
! '''Nacionaline pu'''
| 
| [[Fail:Banyan tree on the banks of Khadakwasla Dam.jpg|50px]]
|-
! '''Nacionaline änik'''
| 
| [[Fail:Sacred lotus Nelumbo nucifera.jpg|50px]]
|-
! '''Nacionaline kaičendživat'''
| 
| [[Fail:Panthera tigris.jpg|50px]]
|-
! '''Nacionaline veziimetaiživat'''
| 
| [[Fail:PlatanistaHardwicke.jpg|50px]]
|-
! '''Nacionaline reptilii'''
| 
| [[Fail:King-Cobra.jpg|50px]]
|-
! '''Nacionaline kaičendimetaiživat'''
| 
| [[Fail:Hanuman Langur.jpg|50px]]
|-
! '''Nacionaline frukt'''
| 
| [[Fail:An Unripe Mango Of Ratnagiri (India).JPG|50px]]
|-
! '''Nacionaline pühäpert''''
| 
| [[Fail:New Delhi Temple.jpg|50px]]
|-
! '''Nacionaline jogi'''
| 
| [[Fail:River Ganges.JPG|50px]]
|-
! '''Nacionaline mägi'''
| 
| [[Fail:Nanda Devi 2006.JPG|50px]]
|-
|}

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Indijan štatad da territorijad]].''

Indii jagase 29 štataks da 7 nevondterritorijaks.

== Eläjad ==
Vn 2016 heinkus valdkundan eläjiden lugu oli 1 266 883 598 ristitud. Kaikiš suremb ristitišt om nügüd'. Indii otab kahtenden sijan mail'mas ristitišton lugun mödhe ([[Kitai]]n jäl'ghe).

Religijan mödhe (2011): [[induizm|induistad]] — 79,8%, [[islam|islamanuskojad]] — 14,2%, [[hristanuskond|hristanuskojad]] — 2,3%, [[sikhizm|sikhad]] — 1,7%, toižed uskojad i märhapanendata — 2,0%.

Indijan lidnad-millionerad (vn 2011 rahvahanlugemižen mödhe<ref>[http://www.censusindia.gov.in/2011-prov-results/paper2/data_files/India2/Table_2_PR_Cities_1Lakh_and_Above.pdf Vn 2011 Indijan rahvahanlugemižen satused: lidnad enamba 1 mln eläjid. — ''Censusindia.gov.in''.] {{ref-en}}</ref>, enamba 3 mln. ristituid, 10 lidnad): [[Mumbai]], [[Deli]], [[Bangalor]], [[Haidarabad]], [[Ahmedabad]], [[Čennai]], [[Kolkat]], [[Surat]], [[Pun]], [[Džaipur]].

== Ižanduz ==
Indijan rupijan znam: [[Fail:Indian Rupee symbol.svg|7px]].

Vl 2012 Indijan päeksport oli [[kivivoi]] (19%), [[juvelirižed tegesed]] da [[brill'jant]]ad (7%), [[zell'|zelläd]] (4%); toine eksport — [[ris]] (2%), [[avto]]d (2%), himižtegimišton produkcii, [[sobad]].

== Homaičendad ==
<references />

== Irdkosketused ==
* [http://india.gov.in/ Indijan valdkundan oficialine portal (''india.gov.in'').] {{ref-en}}
* [http://goidirectory.nic.in/ Indijan ohjastusen saitiden oficialine katalog (''goidirectory.nic.in'').] {{ref-en}}
* [http://indianembassy.ru/ Indijan Tazovaldkundan sur'oigenduzkund Venäman Federacijas (''indianembassy.ru'').] {{ref-ru}}
* [http://rusembassy.in/ Venäman Federacijan sur'oigenduzkund Indijan Tazovaldkundas (''rusembassy.in'').] {{ref-ru}}
{{Commons|India}}

{{Azii}}

[[Kategorii:Indii| ]]
