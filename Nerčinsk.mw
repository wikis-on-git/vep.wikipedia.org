{{Eländpunkt
 | Nimi = Nerčinsk<br />Нерчинск
 | Lidnanznam = Coat of Arms of Nerchinsk (Chita oblast) (1790).png
 | Flag = Flag of Nerchinsk (Zabaykalsky Krai).png
 | Lidnanznam text = Nerčinskan lidnanznam
 | Flag text = Nerčinskan flag
 | Valdkund = Venäma
 | Eläjiden lugu = 14,648
 | Voz' = 2021
 | Pind = 100
 | Fail = Дом купца Верхотурова. Улица Шилова, 6, Нерчинск, Нерчинский район, Забайкальский край.jpg
 | Pämez' = Roman Senotrusov<br />(keväz'ku 2021—)
 | Telefonkod = +7-30242-xx-xxx
 | Avtokod = 75. 80
 | Aigvö = [[UTC]]+9 ([[MSK]]+6)
}}
'''Nerčinsk''' ({{lang-ru|Нерчинск}}) om [[Venäma]]n lidn da lidnankund [[Baikalantagaine rand|Baikalantagaižen randan]] keskuzpalas. Se om [[Nerčinskan rajon]]an administrativine keskuz.

== Istorii ==
Eländpunktan aluz oli pandud vl 1653 [[kozakišt|kozakoil]] kuti ''Nelückii-varmitez'' ({{lang-ru|Нелюцкий (Нелюдский) острог}}), tungusalaižiden [[Gantimur]]-ruhtinasen mehed vargastiba sišpäi da paloiba sidä lophu vl 1654. Vodele 1657 saudihe ut ''Nerčin varmitest'' ({{lang-ru|Нерчинский острог}}), nimitihe jogen mödhe. Vodel 1664 Gantimur da völ 40 heimoiden ohjandajad tuliba da andoihe Venäman tobmudele, kändihe kozakoil mugažo.

Vl 1689 Nerčinsk sai lidnan statusad, sil-žo vodel Nerčin kožundakt om allekirjutadud [[Kitai]]nke täs. Om kaičenus äi endevanhid pertid lidnas.

== Geografijan andmused ==
Lidn sijadase [[Nerč]]-jogen ({{lang-ru|Нерча}}) hural randal tobjimalaz, 7 kilometras sen lanktendan [[Šilk (jogi)|Šilk-jogehe]] sijaspäi ([[Amuranjogi|Amuran]] bassein). Matkad [[Čit]]hasai om 210 km päivlaskmha orhal, 300 km raudtedme vai 270 km avtotedme. Lähembaižed lidnad oma [[Šilk (lidn)|Šilk]] 40 km päivlaskmha avtotedme vai 45 km raudtedme i [[Balei]] 44 km suvhe orhal vai 71 km avtol. Vižkilometrine raudtesarak ühtenzoitab lidnad [[Transsib]]an Priiskovai-stancijanke ({{lang-ru|Приисковая}}) suvhe lidnaspäi.

Pen' Makejevk-žilo (33 rist. vl 2017) mülüb lidnankundha Nerčinskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 959 ristitud, lidnankundan — 14 999 ristitud, rajonan viž ühesandest. Kaikiš suremb lidnan ristitišt oli läz 17 tuh. eläjid vll 1979−1992 (17 000 rist. vl 1992). Vl 2017 kaik 14 912 ristitud elihe lidnas i 14 945 ristitud kaikes lidnankundas.

Nerčinskan agrarine tehnikum<ref>[http://nat-nrch.ru/ Nerčinskan agrarižen tehnikuman sait (''nat-nrch.ru'').] {{ref-ru}}</ref> om professionaližen opendusen aluzkundaks.

Edeline lidnan pämez' om Mihail Slesarenko (keväz'ku 2017 — sügüz'ku 2020, sid' radoi Nerčinskan rajonan pämehen).

== Galerei ==
<gallery mode="packed" heights="125px">
Бутинский дворец.jpg|Mihail Butin-torgovanan pert'kulu (2020)
Воскресенский собор, Улица Погодаева, 85, Нерчинск, Нерчинский район, Забайкальский край.jpg|Sündun Eläbzdusen päjumalanpert', vn 2020 nägu
Торговые ряды. Площадь Борцов Революции, Нерчинск, Нерчинский район, Забайкальский край.jpg|Istorižed torguindrived vl 2020
Винная монополия, улица Ярославского, 34, Нерчинск, Нерчинский район, Забайкальский край.jpg|Vinmonopolijan istorine sauvuz (2021)
Здание городской думы. Улица Советская, 54, Нерчинск, Нерчинский район, Забайкальский край.jpg|Lidnan Duman istorine sauvuz (2020)
</gallery>

== Homaičendad ==
<references />

== Irdkosketused ==
* [http://гпнерчинское.нерчинск.чита.рф/ Lidnan tobmuden aluzkundoiden oficialine sait (''гпнерчинское.нерчинск.чита.рф'').] {{ref-ru}}
{{Commons|Category:Nerchinsk}}

{{Baikalantagaižen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baikalantagaižen randan lidnad]]
[[Kategorii:Nerčinskan rajon|*]]
