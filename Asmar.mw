{{Eländpunkt
 | Nimi = Asmar<br />ኣስመራ <small>''(Asmera)'' (tigr.)</small><br />أسمرة <small>''(Asmaraa)'' (arab.)</small><br />Asmara <small>(angl. i ital.)</small>
 | Lidnanznam = Arms of Asmara.svg
 | Flag = AsmaraMunicipality.jpg
 | Lidnanznam text = Asmaran lidnanznam
 | Flag text = Asmaran flag
 | Valdkund = Eritrei
 | Eläjiden lugu = 896,000
 | Voz' = 2018
 | Pind = 45
 | Fail = Asmara-Night Panorama.jpeg
 | Pämez' = Tevelde Kelati<br />(heinku 2018—)
 | Telefonkod = +291-1
 | Aigvö = [[UTC]]+3
}}
'''Asmar''' ({{lang-ti|ኣስመራ}} ''Asmera'', {{lang-ar|أسمرة}} ''Asmaraa'', [[anglijan kel'|angl]]. i {{lang-it|Asmara}}) om [[Eritrei|Eritrejan]] pälidn da kaikiš suremb lidn. Se sijadase [[Maekel']]-agjas (Keskuzagjas) da om agjan administrativižeks keskuseks.

== Istorii ==
Eländpunktan aluz om pandud 12. voz'sadal. Ühtištuihe nell' küläd da sauvoškanzihe Italižen Eritrejan ut pälidnad 19. voz'sadan lopus. Vozil 1897−1941 Asmar oli pälidnaks edel Suren Britanijan londad, sil aigalpäi äi italižen stilin pertid jäihe lidnas. Vspäi 1991 om ripmatoman valdkundan pälidnaks.

Asmar šingotase tekstil'-, söm- (olud) i keramižen tegimišton edheotandoil. Vn 2017 heinkuspäi lidn mülüb [[UNESCO|UNESCO:n]] mail'man jäl'gusen nimikirjuteshe.

== Geografijan andmused ==
Lidn sijadase 2325 metrad ü.m.t. keskmäižel korktusel.

Klimat om [[ven vö|ven]] mägiden, subtropižen pirdoidenke. Päivän da ön lämuded oma lujidenke vajehtusidenke päiveses ümbri. Paneb 520 mm sadegid vodes, sidä kesken 330 mm lühüdan vihmsezonan aigan (heinku−eloku). Kun keskmäine päivänlämuz om +14..+17 C° vodes ümbri, [[hala]]d oleldas tal'vel öidme.

Asmar jagase 13 administrativižhe lidnümbrikho (''Neous Zobas''), ned alajagasoiš eländrajonihe.

== Eläjad ==
Vl 2009 eläjiden lugu oli 649 000 ristitud. Läz 1,25 mln ristituid elädas ezilidnoidenke (2017), Maekel'-agjan pind — 1300 km².

1930-nzil vozil [[italijalaižed]] oliba ristitišton enambuseks. Vl 2012 sijaližed tigrajad i tigre rahvahad otihe 92% ristitištos.

Religijan mödhe (2012): Eritrejan [[ortodoksine hristanuskond|ortodoksižed hristanuskojad]] — 60%, [[islam|islamanuskojad]] — 25% (sunnitad), [[katoline jumalankodikund|katolikad]] — 15%.

Lidnan edeline pämez' oli Semere Russom (2002 viluku — 2018 heinku).

== Transport ==
Avtobusad oma kundaližeks transportaks lidnas da sen ümbrištos. Raudte ühtenzoitab Massaua-avanportanke. Valdkundan ted oma udessauvomižes sodan lopindan jäl'ghe (kožundakt Efiopijanke 2018).

Asmaran rahvahidenkeskeine lendimport (''ASM'') tegeb reisid lähižihe pälidnoihe, Saudan Arabijha, Dubaihe, Stambulha. Sil om röunatusid kävutamižes mägireljefan (lühüd lendahtamižsarg) da suren korktusen tagut. Lendimport om civiline da sodavägiden täht. Toine rahvahidenkeskeine lendimport sijadase kolonijan enččes [[Massaua]]-pälidnas (''MSW'') Rusttan meren randpolel, 65 km pohjoižpäivnouzmha orhal lendimel vai 113 km mägiavtotedme, tehtas reisid niihe-žo lidnoihe.

== Homaičendad ==
<references />

== Irdkosketused ==
* [http://www.asmera.nl/asmara.htm Lidnan informacine sait (''asmera.nl'').] {{ref-en}}
{{Commons|Category:Asmara}}

{{Afrikan pälidnad}}

[[Kategorii:Asmar| ]]
[[Kategorii:Eritrejan lidnad]]
[[Kategorii:Eländpunktad kirjamišton mödhe]]
[[Kategorii:Eritrei|*]]
[[Kategorii:Pälidnad]]
[[Kategorii:Maekel'|*]]
