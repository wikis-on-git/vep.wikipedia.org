{{Eländpunkt
 | Nimi = Kolpino<br />Колпино
 | Lidnanznam = Kolpino8-2.gif
 | Flag = Flag of Kolpino (St Petersburg).png
 | Lidnanznam text = Kolpinon lidnanznam
 | Flag text = Kolpinon flag
 | Valdkund = Venäma
 | Eläjiden lugu = 145,721
 | Voz' = 2018
 | Pind = 
 | Fail = Troitsky-sobor Izhora river and Bridge.jpg
 | Pämez' = Oleg Milüta<br />(2017—. ''velgusentäutai'')
 | Telefonkod = +7-812-xxx-xxxx
 | Avtokod = 78. 98. 178. 198
 | Aigvö = [[UTC]]+3 ([[MSK]]+0)
}}
'''Kolpino''' ({{lang-ru|Колпино}}, {{lang-fi|Kolpina / Kolppina}}) om [[Venäma]]n lidn da municipaline ühtnik [[Piter]]in i sen [[Kolpinon rajon]]as suvipäivnouzmas. Vspäi 2011 om Venäman sodahoštusen lidnaks.

== Istorii ==
Eländpunktan aluz om pandud vl 1722 kuti radnikslabad' [[pilindmellic]]anno sauvomha laivoid. Šingotihe laivansauvomižen tegimil. Sai lidnan statusad vl 1912. Vn 1918 9. päiväl semendkud Nevondkundaline tobmuz kävuti azegištod proletariatad vaste ezmäižen kerdan — ambui Ižoran tegimiden radnikoid, kudambad kävuiba sen tobmust vaste.

Kolpino šingotase Ižoran tegimil (energomašiništonsauvomine i suren diametran torved), metallan valamižtegimil (ezitegesed tegimišton äjiden sarakoiden täht), sauvondmaterialiden tegimil (savič, gipsmaterialad, lämuzizoläcii, sauvondpolimerad), söndtavaroiden edheotandoil, avtodetaliden pästandal.

== Geografijan andmused ==
[[Fail:Spb kolp kolpino.svg|thumb|left|200px|Lidnan sijaduz rajonan da Piteran kartal]]
Lidn sijadase Nevanveren alangištos, Ižor-jogen alajoksmusen randoil ({{lang-ru|Ижора}}, [[Neva]]n hura ližajogi). Matkad Piterin keskushesai om 35 km lodeheze.

Kolpino ühtenzoitase avtobusoil Piterin metrostancijoidenke da Piterin regionan lidnoidenke. «Piter — Moskv»-raudte läbitab lidnad.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 138 979 ristitud, rajonan koume nelländest. Kaikiš suremb ristitišt oli 145 tuh. eläjid vll 1991−1992 i om nügüd'.

Ortodoksižen [[hristanuskond]]an Pühän Stroican päjumalanpert' (2003−2009) i koume jumalanpertid oma olmas, mugažo baptizman jumalanpert' i katoline časoun'.

== Galerei ==
<gallery mode="packed" heights="125px">
6190. Building of the Kolpinsky District Administration.jpg|Kolpinon rajonan administracijan sauvuz (2018, vhesai 2016 «Ižorskije Zavodi»-edheotandan kontor)
Kolpino Gorodskoy sad14.jpg|Sündun Voznesenjan jumalanpert' (ortodoksine hristanuskond) Ižoranjogen randal, vn 2009 nägu lidnan saduspäi
Rusty smoke above building of Izhorskiye Zavody 2011.jpg|«Ižorskije Zavodi»-edheotandan («Ižoran tegimed») üks' sauvusišpäi (2011)
Колпино - panoramio (4).jpg|Ižoran kolledž (huralpäi, ende proflicei, profškol nomer 6)
DK Izhorsky and bridge (Kolpino).jpg|«Ižorskii»-kul'turkeskuz (2009) i sild Ižoras päliči
City Polyclinic 71 Pavlovskaya Street Kolpino 2017.jpg|Lidnan poliklinik nomer 71 vl 2017
6209. Kolpino. Water sports complex "Izhorets".jpg|«Ižorec»-vezisportkompleks vl 2018
RS Kolpino.jpg|Raudteplatformad Kolpino-stancijal (2017)
</gallery>

== Homaičendad ==
<references />

== Irdkosketused ==
* [http://kolpino-mo.net/ Lidnan tobmuden oficialine sait (''kolpino-mo.net'').] {{ref-ru}}
{{Commons|Kolpino}}

{{Piter}}

[[Kategorii:Kolpino| ]]
[[Kategorii:Kolpinon rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Piterihe mülüjad lidnad]]
