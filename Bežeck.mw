{{Eländpunkt
 | Nimi = Bežeck<br />Бежецк
 | Lidnanznam = Coat of Arms of Bezhetsk (Tver oblast).png
 | Flag = Flag of Bezhetsk (Tver oblast).png
 | Lidnanznam text = Bežeckan lidnanznam
 | Flag text = Bežeckan flag
 | Valdkund = Venäma
 | Eläjiden lugu = 21,728
 | Voz' = 2017
 | Pind = 17
 | Fail = Bezetsk 2020-12 3 10.jpg
 | Pämez' = Sergei Platonov<br />(sügüz'ku 2013—)
 | Telefonkod = +7-48231-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Bežeck''' ({{lang-ru|Бежецк}}) om [[Venäma]]n lidn da lidnankund [[Tverin agj]]an pohjoižpäivnouzmas. Se om [[Bežeckan rajon]]an administrativine keskuz.

== Istorii ==
Eländpunkt mainitase vspäi 1137 kuti ''Bežeckii Verh'' ({{lang-ru|Бежецкий Верх}}) vai ''Bežiči'' ({{lang-ru|Бежичи}}) Uz'lidnan aigkirjas, se oli olmas 20 km pohjoižhe nügüdläižes lidnaspäi. Vl 1272 Tverin Svätoslav Jaroslavič-ruhtinaz mureni Bežičid, i sirtihe pätinan keskust ''Gorodeck-lidnushe'' ({{lang-ru|крепость Городецк}}). Vl 1766 udesnimitihe sidä Bežeckaks, sai lidnan statusad vl 1775, kändihe makundan keskuseks vl 1796.

«[[Bologoje]] — [[Ribinsk]]»-raudtejono läbiti Bežeckad vl 1876. Vll 1935−1990 lidn alištui agjan tobmudele oikti. Lidn šingotase mobiližiden buraudamižmašinoiden tehmižel i mašiništon pästandal (kompressorad, kuivatimed, letevaluapparatad), mugažo raudbetonantegim i maidtegim ratas.

== Geografijan andmused ==
Lidn sijadase 145 m ü.m.t. keskmäižel korktusel. Matkad [[Tver'|Tverihesai]] om 126 km suvipäivlaskmha. Lähembaine lidn om [[Krasnii Holm]] 40 km pohjoižpäivnouzmha avtotedme.

Koume küläd mülüdas lidnankundha Bežeckan ližaks. Lidnankundan pind — 18,41 km².

== Eläjad ==
Vn 2010 Venäman rahvahanlugemižen mödhe, lidnan eläjiden lugu oli 24 522 ristitud, lidnankundan — 25 728 ristitud, rajonan seičeme kümnendest. Kaikiš suremb lidnan ristitišt oli 29..30 tuhad eläjid vozil 1967−2001 (30 800 rist. vl 1998). Vl 2017 kaik 22 854 ristitud elädas lidnankundas. [[Ortodoksine hristanuskond|Ortodoksižen hristanuskondan]] koume jumalanpertid i naižjumalankodi oma kaičenus lidnas.

Professionaližen opendusen aluzkundad: Bežeckan tegimištoliž-ekonomine i pedagogine kolledžad, medicinine škol, Tverin torguimiž-ekonomižen kolledžan filial, Tverin valdkundaližen tehnižen universitetan filial.

== Galerei ==
<gallery mode="packed" heights="125px">
Памятник в Бежецке 1.jpg|Memorialine kompleks (2018)
Кафедральный собор Спаса Нерукотворного образа (Бежецк).jpg|Spasan Londuseližen mel'kuvan kafedraline päjumalanpert', vn 2011 nägu
Bezetsk 2020-12 3 3.jpg|Bežeckan «ASO»-tegim vl 2020 (kompressorad)
Bezetsk 2020-12 4 9.jpg|«Jubileinii»-kinoteatr (2020)
Bezhetsk station.jpg|Bežeck-raudtestancijan sauvuz vl 2013
</gallery>

== Homaičendad ==
<references />

== Irdkosketused ==
* [http://bezhetsk.tv/ Lidnan tobmuden aluzkundoiden oficialine sait (''bezhetsk.tv'').] {{ref-ru}}
{{Commons|Category:Bezhetsk}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Bežeckan rajon|*]]
