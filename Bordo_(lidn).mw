{{Eländpunkt
 | Nimi = Bordo<br />Bordeaux
 | Lidnanznam = Coat of Arms of Bordeaux.svg
 | Flag = 
 | Lidnanznam text = Bordon lidnanznam
 | Flag text = 
 | Valdkund = Francii
 | Eläjiden lugu = 250,776
 | Voz' = 2016
 | Pind = 49.36
 | Fail = Montage Bordeaux 1.jpg
 | Pämez' = Alen Žüppe<br />(1995−2004.<br />reduku 2006—)
 | Telefonkod = +33-(0)556
 | Aigvö = tal'vel [[UTC]]+1,<br />kezal [[UTC]]+2
}}
'''Bordo''' ({{lang-fr|Bordeaux}} [bɔʁdo]) om lidn da meriport [[Francii|Francijan]] suvipäivlaskmas. Se om valdkundan kudenz' lidn eläjiden lugn mödhe, [[Uz' Akvitanii]]-regionan administrativine keskuz.

Eländpunktan aluz om pandud [[kel'talaižed|kel'talaižil]] 6. voz'sadal edel meiden erad kuti ''Burdigala''. [[Toine mail'man soda|Toižen mail'man sodan]] aigan oli Francijan ohjastusen pordaigaližeks sijaduseks.

Bordo šingotase [[Ford]]-avtoiden i [[Michelin]]-šinoiden pästandal, aerokosmižen i kaičendtehnikan sarakol, laivansauvomižel verfil, turizman mel'heižtahoil i aigtegoil (2,5 mln matknikoid vodes), Francijan nellänz' surtte bankoiden keskuz (180 edheotandad). Om [[vin]]antehmižel keskuseks mail'man znamoičendanke.

Lidn sijadase [[Garonn]]-jogen lanktendan sijas [[Atlantine valdmeri|Atlantižhe valdmerhe]], 1..42 m korktusil, 6 m ü.m.t. keskmäižel korktusel. Istorine keskuz sijadase jogen hural randal. Jogen estuarii nimitase ''Žirond'' (fr. ''Gironde''), meriport radab sen randal (9 mln tonnoid jüguid vodes).

Vl 2012 eläjiden lugu oli 241 287 ristitud. Vl 2015 937 218 ristitud elihe lidnümbrikos (fr. ''arrondissement'') 1522 km² pindal. Kaik 1,2 mln oli lidnaglomeracijas 5 613,41 km² pindal (2013), kudenz' sija Francijas.

== Irdkosketused ==
* [http://www.bordeaux.fr/ Lidnan oficialine sait (''bordeaux.fr'').] {{ref-fr}}
{{Commons|Bordeaux}}

{{stub}}
[[Kategorii:Francijan lidnad]]
[[Kategorii:Eländpunktad kirjamišton mödhe]]
[[Kategorii:Uz' Akvitanii|*]]
