{{Eländpunkt
 | Nimi = Bordo<br />Bordeaux
 | Lidnanznam = Coat of Arms of Bordeaux.svg
 | Flag = 
 | Lidnanznam text = Bordon lidnanznam
 | Flag text = 
 | Valdkund = Francii
 | Eläjiden lugu = 250,776
 | Voz' = 2016
 | Pind = 49.36
 | Fail = Montage Bordeaux 1.jpg
 | Pämez' = Alen Žüppe<br />(1995−2004.<br />reduku 2006—)
 | Telefonkod = +33-(0)556
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Bordeaux quartiers.png|thumb|left|250px|Lidnan rajonad.]]
'''Bordo''' ({{lang-fr|Bordeaux}} [bɔʁdo], {{lang-eu|Bordele}}) om lidn da meriport [[Francii|Francijan]] suvipäivlaskmas. Se om valdkundan kudenz' lidn eläjiden lugn mödhe, [[Uz' Akvitanii]]-regionan administrativine keskuz.

== Istorii ==
Eländpunktan aluz om pandud [[kel'talaižed|kel'talaižil]] 6. voz'sadal edel meiden erad kuti ''Burdigala''. [[Toine mail'man soda|Toižen mail'man sodan]] aigan oli Francijan ohjastusen pordaigaližeks sijaduseks.

Bordo šingotase [[Ford]]-avtoiden i [[Michelin]]-šinoiden pästandal, aerokosmižen i kaičendtehnikan sarakol, laivansauvomižen verfil, turizman mel'heižtahoil i aigtegoil (2,5 mln matknikoid vodes), Francijan nellänz' surtte bankoiden keskuz (180 edheotandad). Om [[vin]]antehmižen rajonan keskuseks mail'man znamoičendanke.

== Geografijan andmused ==
Lidn sijadase [[Garonn]]-jogen lanktendan sijas [[Atlantine valdmeri|Atlantižhe valdmerhe]], 1..42 m korktusil, 6 m ü.m.t. keskmäižel korktusel. Istorine keskuz sijadase jogen hural randal. Jogen estuarii nimitase ''Žirond:aks'' (fr. ''Gironde''), meriport radab sen randal (9 mln tonnoid jüguid vodes). Kahesakümnekilometrine estuarii ühtenzoitase [[Biskaine laht|Biskaižen lahtenke]]. Matkad [[Pariž]]hasai om 500 km pohjoižpäivnouzmha orhal vai 582 km avtotedme, voib sadas sihesai TGV-kiruhjonusel kahtes časus.

== Eläjad ==
Vl 2012 eläjiden lugu oli 241 287 ristitud. Vl 2015 ühthemänho 937 218 ristitud elihe lidnümbrikos (fr. ''arrondissement'') 1522 km² pindal. Kaik 1,2 mln eläjid om lidnaglomeracijas 5 613,41 km² pindal (2013), kudenz' sija Francijas.

== Transport ==
Avtobusad, tramvaid (3 jonod), elektrobus lidnan keskuses, jogilaivad i taksid oma kundaližeks transportaks lidnas. Lidn om avto- i raudteiden sol'meks.

Rahvahidenkeskeine soda- da civiline Bordo-Merin'jak-lendimport (''BOD'', 6,2 mln passažiroid vodes 2017) sijadase 12 km päivlaskmha lidnan keskusespäi Merin'jak-ezilidnas. Tehtas reisid EÜ:n i Pohjoižen Afrikan maihe, Turkanmaha, mugažo Francijan erasihe lidnoihe.

== Irdkosketused ==
* [http://www.bordeaux.fr/ Lidnan oficialine sait (''bordeaux.fr'').] {{ref-fr}}
{{Commons|Bordeaux}}

[[Kategorii:Francijan lidnad]]
[[Kategorii:Eländpunktad kirjamišton mödhe]]
[[Kategorii:Uz' Akvitanii|*]]
