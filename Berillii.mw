{{10000}}{{A10000}}
[[Fail:Beryllium 1.jpg|thumb|left|250px|Berillii]]
{{Himine element|4|Berillii|Be|9,01218|Metall|2|2|0|0|0|0|0|}}
'''Berillii''' (''Be'' — ''beryllium'' latinan kelel) om nellänz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendes gruppas (vanhtunuden klassifikacijan mödhe — kahtenden gruppan päalagruppas), tabluden kahtendes periodas.

Berillii om harv Man kores (3,8 grammad tonnas) i kalliž. Francine Lui Nikola Voklen-himik avaiži berillijan vl 1817. Nimitihe berill-mineralan mödhe ({{lang-grc|βήρυλλος}} ''bērullos''), voib rindatada sen nimed [[prakrit]]an वॆरुलिय‌-sananke (''verulija'' vepsän kirjamil, «vauhuda») i Belur-lidnan nimenke [[Čennai]]nno Indijas suves — [[izumrud]]an (Be<sub>3</sub>Al<sub>2</sub>Si<sub>6</sub>O<sub>18</sub>) samižen sija.

== Fizižed ičendad ==
Berillii om kova hahkvauvaz i lujas travii [[metall]]. Kristalline segluz om geksagonaline. Vedab radiacijad vähän. Kulundan sekundpiguz om 12 600 metrad, 2..3 kerdad korktemb mi toižiš metalloiš.

Atommass — 9,01218. Ninevuz (normaližiš arvoimižiš) — 1,848 g/sm³. Suladandlämuz — 1560 K (1287 C°). Kehundlämuz — 2742 K (2469 C°).

Berillii kogoneb üks'jäižes stabiližes <sup>9</sup>Be-izotopaspäi, mugažo tetas 11 radioaktivišt izotopad 5..16 atommassanke, niiden keskes kaks' elädas enamba sekundad: <sup>10</sup>Be (pol'čihodamižen pord 1,5 mln vot) i <sup>7</sup>Be (53,2 päivest). Ei ole izomärid berillijal.

== Himižed ičendad ==
Ei ole reakcijad [[vezi|vedenke]]. Metall muigotub i reagiruib galogenidenke vaiše korktemba mi 600 C° lämudel. Tuhk palab il'mas. Muigotandmärad: +2, +1, 0. Segoib vedes eskai vähänke muiktusen südäiolendanke.

== Kävutand ==
Ottas kävutamižhe paremboičemha ühthesuladusiden ičendoid tobjimalaz. 1/200-ližaduz terashe andab varmdust [[punotiž|punotišile]] i ned ratas milliardhasai ciklid. Berillijan bronz ei iške kibinoid. Berillijan hapanduz (BeO, luja morim) kävutase mülüikš, se om varmed, inertine himižikš (< 800 C° lämudel), korktanke lämuzvedandmahtusenke i lämoinvastaine ühten aigan.

Pätegii om [[Amerikan Ühtenzoittud Valdkundad|AÜV]], mugažo [[Kitai]] i [[Kazahstan]]. Mail'man tehmine oli 300 tonnad vl 2016.

== Irdkosketused ==
* [http://www.webelements.com/webelements/elements/text/Be/key.html Berillii ''webelements.com''-saital.] {{ref-en}}
* [http://n-t.ru/ri/ps/pb004.htm Kirjutuz berillijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Beryllium}}

{{Periodine tablut}}

[[Kategorii:Himižed elementad kirjamišton mödhe]]
