{{Eländpunkt
 | Nimi = Eilat<br />אֵילַת
 | Lidnanznam = Coat of arms of Eilat.svg
 | Flag = 
 | Lidnanznam text = Eilatan lidnanznam
 | Flag text = Eilatan flag
 | Valdkund = Izrail'
 | Eläjiden lugu = 50,724
 | Voz' = 2017
 | Pind = 84.79
 | Fail = Eilat2.jpg
 | Pämez' = Meir Ichak Halevi<br />(2003—.<br />מאיר יצחק-הלוי‎)
 | Telefonkod = +972-8
 | Aigvö = tal'vel [[UTC]]+2,<br />kezal [[UTC]]+3
}}
'''Eilat''' ({{lang-he|אֵילַת}}) om lidn-kurort [[Izrail'|Izrailin]] suvičogas. Mülüb [[Suviümbrik (Izrail')|Suviümbrikho]].

== Istorii ==
Amuine ''Ecion Gever''-meriport oli olmas 1. voz'tuhal EME, sen jändusen oma löutud kaivandusil. [[Amuine Rim|Amuižen Riman]] aigan nimitihe lidnad ''Ail:aks'' ({{lang-la|Aila}}, ''Aelana''), sodagarnizon sijazihe täs. Vl 1949 arabine ''Umm Rašraš''-sodapost oli anastadud Izrailil sodan ripmatomudes aigan. Nügüdläižen eländpunktan aluz om pandud vl 1951, sai lidnan statusad vl 1959.

Eilat šingotase turizmal, meriportal ([[Umbemeri|Umbemeren]] mineraloiden eksport), kivivoinveimen kävutamižel, [[šoll'od|šoll'oiden]] kazvatamižen tegim radab.

== Geografijan andmused ==
Lidn sijadase [[Rusked meri|Rusttan meren]] Akab-lahten randal, 16 m ü.m.t. keskmäižel korktusel. Otab Izrailin 12-kilometrišt randad täuzin. Om korktoid mägid ani lodeheze lidnaspäi. Röunatab [[Jordanii|Jordanijanke]] päivnouzmas i [[Egipt]]anke päivlaskmas.

Klimat om räk kuiv letetazangišton. Heinkun-ehokun keskmäine päivän lämuz om +34 C°, tal'vkun-uhokun — +16..+17 C°. Absolütine minimum oleskeli +1 C°. Paneb sadegid 29 mm vodes. Meriveden lämuz vajehtase +21 C° (uhoku-keväz'ku) .. +28 C° (heinku-sügüz'ku) röunoiš.

== Eläjad ==
Vl 2008 eläjiden lugu oli 47 300 ristitud. Vspäi 2012 jäpert'kulu radab.

== Transport ==
Avtobusad oma kundaližeks transportaks lidnas da sen ümbrištos.

Uz' rahvahidenkeskeine Ramon-lendimport Ilan i Asaf Ramonan nimed (''ETM'') om avaitud Timn-alangištos vn 2019 sulakus. Se vajehti vanhad lendimportad lidnan keskuses, sijadase 18 km pohjoižhe lidnan keskusespäi.

== Homaičendad ==
<references />

== Irdkosketused ==
* [http://www.eilat.muni.il/ Lidnan tobmuden oficialine sait (''eilat.muni.il'').] {{ref-he}}
* [http://eilat.city/ Lidnan turizman sait (''eilat.city'').] {{ref-he}} {{ref-en}} {{ref-ru}} {{ref-fr}} {{ref-de}}
{{Commons|Eilat}}

[[Kategorii:Izrailin lidnad]]
[[Kategorii:Eländpunktad kirjamišton mödhe]]
[[Kategorii:Suviümbrik (Izrail')]]
