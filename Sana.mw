{{1000}}{{A10000}}
'''Sana''' (vai '''vajeh''') om strukturine [[kel'|kelen]] ühtnik. Se služib erazvuiččiden [[vaihišt|leksižiden]] funkciojiden täht, ozutesikš, objektoiden nimitusele, sidä kesken tehtud melel.

Kuctas [[morfologii|morfologijaks]] tedod, kudamb tedoidab sanoiden strukturad. Kaikutte sana mülütab [[morfem]]ad, sen suline (änetadud) i kirjutadud formad oma olmas. Sanan vajehtui pala, ku se om, toižetase märitud ohjandimiden mödhe päpaloin. Erasiš keliš sanantüvi voib vajehtadas vähän.

Sanoiden istorine augotižlibund om erazvuitte lujas, [[etimologii]] sel'genzoitab sidä. Om kaks' sanoiden toižendad: [[täuz'znamasine sana|täuz'znamasižed]] da [[specialine sana|specialižed sanad]].

Klassificiruidas vaihid leksižen znamoičendan mödhe, sätas nimikirjutesid eziauguižiš sanoišpäi [[vaihištontedo|leksikologijan]], [[semantik]]an, [[etimologii|etimologijan]] i [[stilistik]]an šingoteses.

== Sanha sidodud vepsän muštatišed ==
Erased muštatišed oma ottud «Mi meles, se i keles»-kogodusespäi.<ref>Mi meles, se i keles. Vepsläižed muštatišed (ladii om O. J. Žukova). — Petroskoi: «Periodika», 2018. — 96 lp. ISBN 978-5-88170-307-3 {{ref-vep}} {{ref-ru}}</ref>
<blockquote>
* ''Ala pagiže min tedad, a teda min pagižed.''
* ''Čoma sana i kivehe reigun tegeb.''
* ''Edel raud ratteb, konz mehen sana katteb.''
* ''Ende mez' man möb, edel kut sanan söb.''
* ''Ei sur' sana sud haugoi. / Sur' sana sud ei haugaida.''
* ''Hond vajeh sil'mäd čapab.''
* ''Hondod mest hüväl vaihel ed johtuta.''
* ''Kaiked tot akale ala sanu.''
* ''Kurdhele kaks' kerdad ei sanugoi.''
* ''Käreganded, ka vaihen hot' ostad da sanud.''
* ''Laskav vajeh kivehe reigun tegeb.''
* ''Neičukaine rodiše, i paginaine zavodiše.''
* ''Pagižed, ka vilu sus om.'' (ed teda miš)
* ''Paha kel' pahan i pagižeb.''
* ''Pahal ristitul mugomad i paginad.''
* ''Pajatada om paremb ühtes, a pagišta eriži.''
* ''Paremb vaitti ištta, mi joudajad jauhta.''
* ''Sanal voib mez' rikta. / Hubal vaihel ristitud rikta voib.''
* ''Sanaspäi — mez', sarvespäi — härg.''
* ''Sanoišpäi leibäd ed pašta.''
* ''Sanu, hot' kelloho bangaida.'' (lindäs kulištanuded)
* ''Sanub, kuti haugol pähä iškeb.''
* ''Sanutud sana tagaze ed ota.''
* ''Sarnaspäi vaihid ed roi.''
* ''Sinun sana da jumalale korvha.''
* ''Teravas sanutud, da ei teravas tehtud.''
* ''Tämbäi kelastad, homen ei uskkoi.''
* ''Vaikastuda eile petuz.''
* ''Vähemba pagiže, enamban tedad.''
* ''Äi sanoid, da vähä azjoid.''
* ''Äjan tedad, vähä pagiže.''
</blockquote>

== Homaičendad ==
<references />

{{stub}}
[[Kategorii:Sanad| ]]
[[Kategorii:Morfologii]]
[[Kategorii:Leksikologii]]
