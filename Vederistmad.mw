[[Fail:Leonardo da Vinci 016.jpg|thumb|right|250px||Andrea Verokkjo, «Valatuz», läz 1472—1475, Uficci-galerei]]
'''Vederistmad''' oma üks' [[hristanuskond]]an kaikiš surembiš [[hristanuskondpraznikad| praznikoišpäi]] (pühänikoišpäi). Praznuiše [[Iisus Hristos|Iisusan Hristosan]] valatusen [[Ioann-Valatai|Ioann-Valatajal]] Iordan-joges znamaks vilukun 19 (6) päiväl. Valatusen aigan, Evangelijoiden mödhe, Iisusale lanksi Jumalan Heng kühkjaižen nägol. Ühten aigan siš Än' Taivhišpäi sanui: «Nece om minun armaz Poig, kudamb om minei mel'he»<ref>http://vepsian.krc.karelia.ru/text/?text_id=303</ref>.

== Praznuičendan verod ==
* [[Venäma]]s Vederistmiden edel<ref>[http://www.ethnomuseum.ru/section62/2092/2088/3947.htm Sündun Valatuz] // Venäman etnografine muzei</ref> om vero risttä vet, londuseližiš vezištoiš-ki, mihe čaptihe ristanvuitte lähte jäs nimel ''iordan'''. Edel kaikid ned čukaldase lähtkehe, ked oma ühtnüded arboindas Sünduman aigan, a mugažo čudilkad (bukoid) — miše grähkid pesta. Sid' lugese, miše Sünduman aigan kävui joudjas toine pol' iordanha lähteb. Vederistmiden aigan risttud vezi lugese tervehtoitajaks<ref>[http://www.ethnomuseum.ru/section62/2092/2088/3935.htm Vodosvätii] // Venäman etnografine muzei</ref>. Papišt necen praznikan aigan paneb vauged rizad päle. Rahvahan arboindan vero edel Vederistmid om-ki, jätkase 12 päiväd [[Raštvad|Raštvoilpäi]] [[Sündum]]an aigan (kaikenlaine mugoine arboind om kel'tüd oficialižel Cerkvil). Venärahvahan kalendar' Vederistmad-pühäd ühtištab pakaižidenke (m.n. «Vederistmiden pakaižed»).

* [[Vepsläižed|Vepsläižiš]] küliš Sünduman aig lopiše Vederistmil. Praznikan kanun om sidotud «toižen polenke». Rist kaičeb ristituid pahas vägespäi, naku muga tegese-ki ristoid kaikil iknoil, uksil, päčil, čogiš, erazvuiččil  kaluil  da  mahtoil: tegese veičel, pirttihe hilel vai vezimujul, säresišpäi i klejase<ref>Mironova Irina. Kut vepsläižil mäni ende Sünduman aig //Kodima. — 2008. — # 1 (viluku).</ref>. Pohjoižvepsläižiš küliš jäl’ghe Vederistmäd vätihe sajid.

* [[Bolgarii|Bolgarijas]] da [[Grekanma]]s veden ristindan jäl'ghe sädase praznikastundad horugvidenke vezištohopäi. Om vero tacta puine rist vedhe, a sen jäl'ghe kül'ptas lähtkes. Sada rist vedespäi om arvokaz tego. Praznikan nimi rahvahas Bolgarijas om «''Jordanovden''».
[[File:MeCrossDiveMykonos.JPG|thumb|250px|Ristan ecindan vero Bogojavlenii-praznikan edel Grekanmas (Mikonos-sar')]]
[[File:Bgnr.jpg|thumb|250px|Jordanovden Bolgarijas]]

== Muštatesed da primetad ==

== Homaitused ==
{{Reflist}}

== Literatur ==
* Sündun Valatuz //Brokgauzan da Efronan enciklopedine vajehnik. 86 tomoiš. — Piter, 1890—1907.

{{stub}}

[[Kategorii:Hristanuskondpraznikad]]
[[Kategorii:Praznikad kirjamišton mödhe]]
