{{Eländpunkt
 | Nimi = Kurtamiš<br />Куртамыш
 | Lidnanznam = Coat of Arms of Kurtamysh.jpg
 | Flag = Flag of Kurtamysh (Kurgan oblast).png
 | Lidnanznam text = Kurtamišan lidnanznam
 | Flag text = Kurtamišan flag
 | Valdkund = Venäma
 | Eläjiden lugu = 16,401
 | Voz' = 2021
 | Pind = 10
 | Fail = Петропавловская церковь г.Куртамыш.JPG
 | Pämez' = Aleksandr Kučin<br />(sulaku 2019—)
 | Telefonkod = +7-35249-xx-xxx
 | Avtokod = 45
 | Aigvö = [[UTC]]+5 ([[MSK]]+2)
}}
'''Kurtamiš''' ({{lang-ru|Куртамыш}}) om [[Venäma]]n lidn da lidnankund [[Kurganan agj]]an suvipäivlaskmas. Se om [[Kurtamišan rajon]]an administrativine keskuz.

== Istorii ==
Eländpunktan aluz om pandud lidnuseks ühtennimižen jogen randal Isetin agjan kancelärijan käskön mödhe vl 1745. Vodele 1753 saudihe ezmäšt jumalanpertid ümbrištos, phh. Pedroin da Pauloin oiktastuseks, i nimitaškanzihe žilod senno Kurtamiš-jogen mödhe. Jumalanpert' om olmas nügüd'-ki. Vspäi 1756 kätihe žilod makundan keskuseks. 19. voz'sadal 5 jarmankad oleskeli joga vodes. Vn 1956 5. päiväl heinkud žilo sai lidnan statusad.

Kurtamiš šingotase kohenduzmehanižel tegimel i sömtegimištol (sagudtegim, jauhon tehmine).

== Geografijan andmused ==
Lidn sijadase Kurtamiš-jogen randoil ([[Tobol]]an hura ližajogi), 110 m ü.m.t. keskmäižel korktusel. Matkad [[Kurgan]]hasai om 77 km pohjoižpäivnouzmha orhal vai 83 km avtol. Toine lähembaine lidn om [[Šumih (lidn)|Šumih]] 82 km lodeheze orhal vai 219 km avtotedme.

Kurtamiš om lidnankundan üks'jäine eländpunkt. Lidnankundan pind — 96,71 km².

== Eläjad ==
Vn 2010 Venäman rahvahanlugemižen mödhe eläjiden lugu oli 17 099 ristitud, rajonan viž ühesandest. Kaikiš suremb lidnan ristitišt oli 18..19 tuh. eläjid vll 1989−2003 (19 155 rist. vl 1989).

Kurtamišan maižanduztehnikum<ref>[http://www.kurtamysh-sht.ru/ Kurtamišan maižanduztehnikuman sait (''kurtamysh-sht.ru'').]</ref> i Kurganan pedagogižen kolledžan filial oma professionaližen opendusen aluzkundoikš.

Edeline lidnan pämez' om Sergei Voroncov (sügüz'ku 2014 — sulaku 2019).

== Homaičendad ==
<references/>

== Irdkosketused ==
* [http://region-kurtamysh.com/ Kurtamišan municipaližen ümbrikon oficialine sait (''region-kurtamysh.com'').] {{ref-ru}}
{{Commons|Category:Kurtamysh}}

{{Kurganan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurganan agjan lidnad]]
[[Kategorii:Kurtamišan rajon|*]]
