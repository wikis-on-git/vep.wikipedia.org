{{Eländpunkt
 | Nimi = Sevil'j<br />Sevilla
 | Lidnanznam = Escudo de Sevilla.svg
 | Flag = Flag of Sevilla, Spain.svg
 | Lidnanznam text = Sevil'jan lidnanznam
 | Flag text = Sevil'jan flag
 | Valdkund = Ispanii
 | Eläjiden lugu = 693,878
 | Voz' = 2015
 | Pind = 140.8
 | Fail = Collagesevilla.jpg
 | Pämez' = Huan Espadas<br />(kezaku 2015—)
 | Telefonkod = +34-95
 | Aigvö = tal'vel [[UTC]]+1,<br />kezal [[UTC]]+2
}}
'''Sevil'j''' ({{lang-es|Sevilla}} [seˈβiʎa]) om [[Ispanii|Ispanijan]] nellänz' surtte lidn. Se om avtonomižen [[Andalusii]]-agjan da Sevil'j-provincijan pälidn.

== Istorii ==
Finikijalaižiden ''Sefele''-eländpunkt oli olmas Sevil'jan nügüdläižel territorijal. Vl 712 arabalaižed anastiba lidnad. Vl 1248 lidn pördui hristanuskojile pol'toštkuižen blokadan jäl'ghe. 16.-17. voz'sadal Sevil'j kändihe Ispanižen imperijan päportaks i änikoiči. Vodele 1717 [[Kadis]] vajehti Sevil'jan portad sen jogiden madalzdundan tagut.

Vl 1992 mail'man [[Ekspo]]-ozutelend oli lidnas. Sevil'j šingotase valdkundan järedaks openduzkeskuseks, avtotesol'meks, turizman sarakol.

== Geografijan andmused ==
Lidn sijadase Ispanijan suvipäivlaskmas, Andalusijan alangištos, [[Gvadalkvivir]]-jogen randoil sen huridenke Tagarete-, Tamargullo- da Guadair-ližajogidenke, 12 m valdmeren pindan päl. Matkad [[Madrid]]hasai om 392 km pohjoižpäivnouzmha orhal, 528 km kiruhtedme.

Klimat om [[Keskmeri|Keskmeren]], räk da kuivahk. Paneb sadegid 540 mm vodes, enamba redukus-vilukus (324 mm).

Sevil'j jagase 11 administrativižhe rajonha.

== Eläjad ==
Vl 1991 eläjiden lugu oli kaikiš suremb — 704 857 ristitud. Pol'tošt millionad ristituid eläb lidnaglomeracijas.

Sevil'j om [[flamenko]]-stilin i nügüdläižen [[korrid]]an kodima. Kaik om olmas 74 pühäpertid lidnas.

== Transport ==
Avtobusad da velosipedad oma kundaližeks transportaks lidnan südäimes. Vspäi 2009 kebn metro radab lidnas da sen ümbrištos (vl 2016 1 jono, 22 stancijad, 18 km raudted).

Rahvahidenkeskeine civiline Sevil'j-lendimport (''SVQ'') sijadase 10 km päivnouzmha lidnan keskusespäi, sišpäi tehtas reisid Evropan lähižihe maihe da Ispanijadme.

== Homaičendad ==
<references/>

== Irdkosketused ==
* [http://www.sevilla.org/ Sevil'j-lidnan oficialine sait (''sevilla.org'').] {{ref-es}}
{{Commons|Sevilla}}

[[Kategorii:Sevil'j| ]]
[[Kategorii:Ispanijan lidnad]]
[[Kategorii:Eländpunktad kirjamišton mödhe]]
[[Kategorii:Andalusii|*]]
