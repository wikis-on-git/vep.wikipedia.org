{{Eländpunkt
 | Nimi = Mahačkal<br />Махачкала <small>(ven.)</small><br />МахIачхъала <small>(avar.)</small><br />Маһачгала / Mahaçqala <small>(azerb.)</small><br />ХӀинжа-гӀала <small>(čeč.)</small><br />ГIянжи-Къала, МяхIячкъала <small>(darg.)</small><br />Анжикъала, Магьачкъала <small>(kum.)</small><br />МахІачкъала, Анжи <small>(lak.)</small><br />Магьачкъала, Анжи <small>(lezg.)</small><br />МахаIчкала <small>(rut.)</small><br />Мягьячгъала <small>(tab.)</small>
 | Lidnanznam = Coat of Arms of Makhachkala.png
 | Flag = Flag of Makhachkala (Dagestan).svg
 | Lidnanznam text = Mahačkalan lidnanznam
 | Flag text = Mahačkalan flag
 | Valdkund = Venäma
 | Eläjiden lugu = 592,976
 | Voz' = 2017
 | Pind =
 | Fail = Montage-of-Makhachkala-(2016).png
 | Pämez' = Abusupjan Gasanov<br />(viluku 2018—.<br />''velgusentäutai'')
 | Telefonkod = +7-8722-xxx-xxx
 | Avtokod = 05
 | Aigvö = [[UTC]]+3 ([[MSK]]+0)
}}
[[Fail:Dagestan market.jpg|thumb|left|250px|Mahačkalan torgusen sauvuz.]]
'''Mahačkal''' ({{lang-ru|Махачкала}}, {{lang-av|МахIачхъала}}, {{lang-az|Маһачгала / Mahaçqala}}, {{lang-ce|ХӀинжа-гӀала}}, {{lang-dar|ГIянжи-Къала}} vai ''МяхIячкъала'', {{lang-kum|Анжикъала}}, ''Магьачкъала'', {{lang-lbe|МахІачкъала}} vai ''Анжи'', {{lang-lez|Магьачкъала}}, ''Анжи'', {{lang-rut|МахаIчкала}}, {{lang-tab|Мягьячгъала}}) om [[Venäma]]n lidn valdkundan suvipäivlaskmas. Se om [[Dagestanan Tazovaldkund]]an pälidn da kaikiš suremb lidn.

== Istorii ==
Eländpunktan aluz om pandud vl 1844 kuti ''Petrovskoje-lidnuz''. Eländpunkt sai lidnan statusad vl 1857 ''Petrovsk-Port'' nimenke. Vl 1870 ratud laht da meriport oma saudud.

Vspäi 1921 lidn sai nügüdläšt nimed Magomed-Ali Dahadaev-bol'ševikan «Mahač»-psevdoniman mödhe da kätihe Dagestanan avtonomijan pälidnaks. Toine sijaline lidnan ''Anži-Kala''-nimituz sündui tahondan nimespäi (kukhikaz Anži-Ark-mägišt), se om tetab keskaigaspäi, znamoičeb «hel'mesine lidnuz» [[turkan kel'|turkaks]].

== Geografijan andmused ==
Lidn sijadase tazovaldkundan keskuzpalan päivnouzmas, 10 m keskmäižel korktusel valdmeren pindan päl, [[Kaspijan meri|Kaspijan meren]] päivlaskmaižel randal, sen kendäk om 27 metrad valdmeren pindan alemb korktusel. Matkad [[Moskv]]hasai om 1825 kilometrad avtotedme. [[Kumtorkalin rajon|Kumtorkalin]] i [[Karabudahkentan rajon|Karabudahkentan]] rajonad oma röunoiš lidnümbrikonke.

Klimat om [[ven vö|ven]] kontinentaline. Keza om räk, tal'v om pehmed. Voden keskmäine lämuz om +12,4 C°. Paneb sadegid 325 mm vodes, kuidme tazomäras. Koume pen't järved sijadasoiš lidnas: Ak-Göl', Vuzovskoje, Gräzevoje. Kanal Oktäbrin revolücijan nimel nimitadud ristikoičeb lidnad.

Mahačkal jagase 3 administrativižhe rajonha: Kirovan, Leninan, Nevondkundaline. Kahesa lidnanvuittušt žilod da kuz' muite žilod mülüdas lidnümbrikho Mahačkalan ližaks. Lidnümbrikon pind — 468,13 km², se mülütab edahaižid Sulak-žilod i Kaspijan meren Čečen'-sart lähiženke tahondanke.

== Eläjad ==
Vn 2010 kaiken Venäman ravahanlugemižen mödhe lidnan eläjiden lugu oli 572 076 ristitud, lidnümbrikon — 696 885 ristitud, tazovaldkundan nelländez. Kaikiš suremb lidnan ristitišt om nügüd', vozile 2002 i 2010 ühtištuihe äi lähižid eländpunktoid lidnanke. Vl 2018 kaik 726 654 ristitud elädas lidnümbrikos.

Läz 1 mln ristituid eläb ezilidnoidenke. Mahačkalan suvipäivnouzmaine kaimdailidn om [[Kaspiisk]] ani Mahačkalan röunan taga.

== Transport ==
[[Avtobus]]an da [[trolleibus]]an maršrutad ratas kundaližeks transportaks, mugažo maršruttaksid da taksid.

Rahvahidenkeskeine Uitaš-lendimport (''MCX / МХЛ'') sijadase 16 km suvipäivnouzmha lidnan röunaspäi [[Kaspiisk]]an taga. Sišpäi tehtas reisid Venäman südäimes, Päivlaskmaižen da Keskuzližen Azijan verhiže maihe.

== Lidnan nägu ==
[[Fail:Mahachkala2015.jpg|thumb|center|1000px|<center>Kaspijan mererandišton ühthine nägu lidnas (2015).</center>]]

== Tetabad elänuded ==
* [[Ališaev Abdulla|Abdulla Ališaev]] (kol. 2008) — oli Venäman lehtezmez'.
* [[Gamzatov Rasul|Rasul Gamzatov]] (1923−2003) — oli avarlaine mez', Nevondkundaližen Ühtištusen i Venäman runokirjutai, kirjutai, politikanmez'.

== Homaičendad ==
<references />

== Irdkosketused ==
* [http://gs.mkala.ru/ Mahačkal-lidnan Suiman oficialine sait (''gs.mkala.ru'').] {{ref-ru}}
* [http://www.mkala.ru/ Mahačkal-lidnan ohjastusen oficialine portal (''mkala.ru'').] {{ref-ru}}
{{Commons|Category:Makhachkala}}

{{Dagestanan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Mahačkal| ]]
[[Kategorii:Dagestanan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Dagestanan Tazovaldkund|*]]
[[Kategorii:Dagestanan Tazovaldkundan lidnümbrikod]]
