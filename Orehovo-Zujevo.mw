{{Eländpunkt
 | Nimi = Orehovo-Zujevo<br />Орехово-Зуево
 | Lidnanznam = Coat of Arms of Orekhovo-Zuevo (Moscow oblast).png
 | Flag = Flag of Orekhovo-Zuevo (Moscow oblast).png
 | Lidnanznam text = Orehovo-Zujevon lidnanznam
 | Flag text = Orehovo-Zujevon flag
 | Valdkund = Venäma
 | Eläjiden lugu = 118,309
 | Voz' = 2020-01-01
 | Pind = 36.38
 | Fail = Орехово-Зуево площадь - panoramio.jpg
 | Pämez' =
 | Telefonkod = +7-49641-x-xx-xx.<br />+7-49642-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Orehovo-Zujevo''' ({{lang-ru|Оре́хово-Зу́ево}}) om [[Venäma]]n lidn da raudtesol'm [[Moskvan agj]]an pohjoižpäivnouzmas. Se om [[Orehovo-Zujevon lidnümbrik]]on administrativine keskuz (edel vn 2018 vilukud — rajonan, ei mülünd sihe).

== Istorii ==
Eländpunktan aluz om pandud lidnan statusanke Orehovo-, Zujevo- (mainitase vl 1209 kuti ''Voločok Zujev'') i Nikol'skoje-žiloiden ühtenzoitusel vl 1917. Žilod kazvoiba tekstil'fabrikoiden sauvomižen tagut 18. voz'sadaspäi. Vl 1890 kaik 17 fabrikad radoiba Orehovos 30 tuh. radnikoidenke. «Moskv ([[Kurskan päraudtestancii (Moskv)|Kurskan päraudtestancii]]) — [[Alauz'lidn]]»-raudte läbiti Orehovo-žilod vl 1862. Vl 1929 mülütihe Dubrovk-žilod lidnha.

Orehovo-Zujevo šingotase raudtetransportal, torguindal i erazvuiččil toižil holitišil.

== Geografijan andmused ==
Lidn sijadase lidnümbrikon pohjoižes, [[Kläz'm]]-jogen molembil randoil, 120 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 78 km päivlaskmha. Lähembaižed lidnad oma [[Likino-Dulövo]] suvhe, [[Drezn]] suvipäivlaskmha i [[Elektrogorsk]] lodeheze.

''Orehovo-Zujevo''-raudtestancii radab lidnas vspäi 1861 (kaks' platformad), mugažo ''Krutoje''-passažirplatform i ''Severnii''-seižutezpunkt. Moskvan raudten sur' rengaz läbitab lidnad (tuli vl 1899, om saudud täuzin vodele 1943), järed ''Orehovo-Zujevo''-sortiruindstancii radab sil vspäi 1970 lidnan suves vedimdepon ühtes. Moskvan agjan sur' rengazavtote (A108-trass) mäneb lidnan kal't. Lidn ühtenzoitase vižkilometrižel sarakol «Volg»-avtotenke pohjoižes (M7-trass).

== Eläjad ==
Vl 1939 lidnan ristitišt oli 99 273 eläjad, vl 1959 — 108 297 eläjad. Vn 2010 Venäman rahvahanlugemižen mödhe lidnan eläjiden lugu oli 120 670 ristutud, nügüdläižen lidnümbrikon koume nelländest. Kaikiš suremb ristitišt oli 135..137 tuhad eläjid vll 1982−1993 (137 198 rist. vl 1989). [[Ortodoksine hristanuskond|Ortodoksižen hristanuskondan]] viž jumalanpertid i [[islam]]an mečet' oma olmas lidnas.

Rahvahad (2010): [[venälaižed]] — 94,0%, [[totarlaižed]] — 1,5%, [[armenijalaižed]] — 1,1%, toižed rahvahad — 3,4%.

Professionaližen opendusen aluzkundad oma Orehovo-Zujevon industrialine tehnikum<ref>[http://ppt/ Orehovo-Zujevon industrialižen tehnikuman sait (''ppt'').] {{ref-ru}}</ref>, Valdkundaline pedagogine kolledž, Tegimištoliž-ekonomine kolledž, Dizainan kolledž, Moskvan üläopendusen aluzkundoiden koume filialad.

== Homaičendad ==
<references />

== Irdkosketused ==
* [http://ozmo.ru/ Lidnümbrikon tobmuden aluzkundoiden oficialine sait (''ozmo.ru'').] {{ref-ru}}
{{Commons|Category:Orekhovo-Zuevo}}

{{Moskvan agjan lidnad}}

[[Kategorii:Orehovo-Zujevo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Orehovo-Zujevon lidnümbrik|*]]
