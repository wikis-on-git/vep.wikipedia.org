{{Eländpunkt
 | Nimi = Orehovo-Zujevo<br />Орехово-Зуево
 | Lidnanznam = Coat of Arms of Orekhovo-Zuevo (Moscow oblast).png
 | Flag = Flag of Orekhovo-Zuevo (Moscow oblast).png
 | Lidnanznam text = Orehovo-Zujevon lidnanznam
 | Flag text = Orehovo-Zujevon flag
 | Valdkund = Venäma
 | Eläjiden lugu = 118,309
 | Voz' = 2020-01-01
 | Pind = 36.38
 | Fail = Орехово-Зуево площадь - panoramio.jpg
 | Pämez' =
 | Telefonkod = +7-49641-x-xx-xx.<br />+7-49642-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Orehovo-Zujevo''' ({{lang-ru|Оре́хово-Зу́ево}}) om [[Venäma]]n lidn da raudtesol'm [[Moskvan agj]]an pohjoižpäivnouzmas. Se om [[Orehovo-Zujevon lidnümbrik]]on administrativine keskuz (edel vn 2018 vilukud — rajonan, ei mülünd sihe).

== Istorii ==
Eländpunktan aluz om pandud lidnan statusanke Orehovo-, Zujevo- (mainitase vl 1209 kuti ''Voločok Zujev'') i Nikol'skoje-žiloiden ühtenzoitusel vl 1917. Žilod kazvoiba tekstil'fabrikoiden sauvomižen tagut 18. voz'sadaspäi. Vl 1890 kaik 17 fabrikad radoiba Orehovos 30 tuh. radnikoidenke. «Moskv ([[Kurskan päraudtestancii (Moskv)|Kurskan päraudtestancii]]) — [[Alauz'lidn]]»-raudte läbiti Orehovo-žilod vl 1862. Vl 1929 mülütihe Dubrovk-žilod lidnha. Ühtištuihe 8 tekstil'fabrikad bumagkanghiden kombinataks (eile rados). Pästtihe sauvondmaterialid (pumaterialad, savič).

Orehovo-Zujevo šingotase himižel tegimel (tervad, fenoplastad, tektolitad, kleid), raudtetransportal, torguindal i erazvuiččil toižil holitišil.

== Geografijan andmused ==
Lidn sijadase lidnümbrikon pohjoižes, [[Kläz'm]]-jogen molembil randoil, 120 m ü.m.t. keskmäižel korktusel. Matkad [[Vladimiran agj]]hasai om 7 km pohjoižpäivnouzmha. Matkad [[Moskv]]hasai ([[Moskvan rengazavtote]]hesai) om 78 km päivlaskmha. Lähembaižed lidnad oma [[Likino-Dulövo]] suvhe, [[Drezn]] suvipäivlaskmha i [[Elektrogorsk]] lodeheze.

''Orehovo-Zujevo''-raudtestancii radab lidnan suves vspäi 1861 (kaks' platformad), mugažo ''Krutoje''-passažirplatform päivnouzmas i ''Severnii''-seižutezpunkt suves. Moskvan raudten sur' rengaz läbitab lidnan suvipäivnouzmašt pol't (tuli vl 1899, om saudud täuzin vodele 1943), järed ''Orehovo-Zujevo''-sortiruindstancii radab renghal vspäi 1970 lidnan suves vedimdepon ühtes. Moskvan agjan sur' rengazavtote (A108-trass) mäneb lidnan kal't, sen uz' pala ümbärdab lidnad päivlaskmaspäi. Lidn ühtenzoitase vižkilometrižel sarakol «Volg»-avtotenke pohjoižes (M7-trass).

== Eläjad ==
Vl 1939 lidnan ristitišt oli 99 273 eläjad, vl 1959 — 108 297 eläjad. Vn 2010 Venäman rahvahanlugemižen mödhe lidnan eläjiden lugu oli 120 670 ristutud, nügüdläižen lidnümbrikon pol'. Kaikiš suremb ristitišt oli 135..137 tuhad eläjid vll 1982−1993 (137 198 rist. vl 1989). [[Ortodoksine hristanuskond|Ortodoksižen hristanuskondan]] Pühän Jumalanmaman sündundan päjumalanpert' (om saudud vll 1872−1895), kümne jumalanpertid<ref>[http://sobory.ru/geo/locat/937 Orehovo-Zujevon pühäpertid ''sobory.ru''-saital.] {{ref-ru}}</ref> i časoun', [[islam]]an mečet' oma olmas lidnas.

Rahvahad (2010): [[venälaižed]] — 94,0%, [[totarlaižed]] — 1,5%, [[armenijalaižed]] — 1,1%, toižed rahvahad — 3,4%.

Professionaližen opendusen aluzkundad oma Orehovo-Zujevon raudtetehnikum<ref>[http://озжт.рф/ Orehovo-Zujevon raudtetehnikuman sait (''озжт.рф'').] {{ref-ru}} {{ref-en}}</ref>, Valdkundaližen GTU:n Professionaliž-pedagogine kolledž<ref>[http://ppk.ggtu.ru/ Valdkundaližen GTU:n Professionaliž-pedagogižen kolledžan sait (''ppk.ggtu.ru'').] {{ref-ru}}</ref>, Valdkundaližen GTU:n Tegimištoliž-ekonomine kolledž<ref>[http://ozpec.ggtu.ru/ Valdkundaližen GTU:n Tegimištoliž-ekonomižen kolledžan sait (''ozpec.ggtu.ru'').] {{ref-ru}}</ref>, Dizainan kolledž<ref>[http://designcollege.narod.ru/ Dizainan kolledžan sait (''designcollege.narod.ru'').] {{ref-ru}}</ref>, Moskvan agjan medicinine kolledž nomer 3<ref>[http://momk3.ru/ Moskvan agjan medicinižen kolledžan nomer 3 sait (''momk3.ru'').] {{ref-ru}}</ref>, Moskvan üläopendusen aluzkundoiden koume filialad.

== Galerei ==
<gallery mode="packed" heights="125px">
Ozuevo-authority.jpg|Lidnümbrikon administracijan üks' sauvusišpäi
Собор Рождества Пресвятой Богородицы г.Орехово-Зуево.jpg|Pühän Jumalanmaman sündundan päjumalanpert'<br />(vn 2012 nägu)
Nikolsky OZ.jpg|«Nikol'skii»-torguindkeskuz
Ozuevo-station.jpg|''Orehovo-Zujevo''-päraudtestancii<br />vl 2009
</gallery>

== Homaičendad ==
<references />

== Irdkosketused ==
* [http://ozmo.ru/ Lidnümbrikon tobmuden aluzkundoiden oficialine sait (''ozmo.ru'').] {{ref-ru}}
{{Commons|Category:Orekhovo-Zuevo}}

{{Moskvan agjan lidnad}}

[[Kategorii:Orehovo-Zujevo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Orehovo-Zujevon lidnümbrik|*]]
