{{1000}}{{A10000}}
{{Personalii
| изображение = Augustine Lateran.jpg
| описание изображения = Ph. Avgustin. Sankta-Sanktorum-kapellan fresk Lateran-pert'kulus ([[Rim]]), 6. voz'sada
}}
'''Avrelii Avgustin Gipponalaine''' ({{lang-la|Aurelius Augustinus Hipponensis}}) vai '''Avgustin Afr''' ({{lang-la|Augustinus Afer}}; sünd. [[13. kül'mku]] 354, [[Suk Ahras|Tagast]]-lidn, [[Numidii]], Pohjoine [[Afrik]], [[Rimalaine imperii]] — kol. [[28. eloku]] 430, [[Annab|Gippon]]-lidn, [[Numidii]], Pohjoine [[Afrik]], [[Päivlaskmaine Rimalaine imperii]], nüg. [[Alžir]]an pohjoižpäivnouzm; hibjan jändused oma [[Pavii]]-lidnan Čel' d'Oro-bazilikjumalanpertiš, [[Italii]]) oli [[hristanuskond]]an jumalantedomez', filosof i pühäpaginik.

Avgustin pani severziden-se jumalankodiden alusid, erased oliba pandud panzatole möhemba. Lugetas pühämeheks [[katoline jumalankodikund|katoližes]], [[ortodoksine jumalankodikund|ortodoksižes]] i [[lüteranine jumalankodikund|lüteranižes]] jumalankodikundoiš. Katolikad mainitadas händast 28. päiväl elokud, Venäman ortodoksad — 15 (28). kezakud.

Avgustinan melen mödhe, ku [[Biblii|Biblijan]] tekstad vastkaroitas tedole, ka ei tari el'geta niid sana sanha. Avgustin ezimeletab, miše [[Adam]]an i [[Eva]]n organizmad oliba sätud surmanalaižikš, no hö saižiba hengeližid hibjoid i igähišt elod, kuiži ei ole männu grähkha. Tedoidajiden pala lugeb Avgustinad hristanuskondan filisofijan istorijan alusenpanijaks, ka [[avgustinizm]]-joksend om olmas. Avgustinan hristianine [[neoplatonizm]] oli päižeks Päivlaskmaižen Evropan filosofijas i jumalantedos 13. voz'sadahasai, konz' [[Sur' Al'bert]] i [[Homoi Akvinlaine]] šingotihe hristianižen [[aristotelizm]]an kacundoid.

== Valitud sädused ==
Avgustin sädi äi kirjoid latinan kelel, ned valatoitihe [[protestantizm]]an antropologišt opendust ([[Lüter Martin|Lüter]] i [[Kal'vin Žak|Kal'vin]]).

Kaikiš tetabambad i znamasižembad sädused oma ''De civitate Dei'' («Jumalan lidnas») i ''Confessiones'' («Hengenavaidamine»), Avgustinan hengeline elonstarin, ''De Trinitate'' («Stroican polhe»), ''De libero arbitrio'' («Joudjas valdas»), ''Retractationes'' («Toštmižkacundad»).

== Homaičendad ==
<references />

== Irdkosketused ==
* [http://www.augustinus.it/ Sait pühämehes (''augustinus.it'').] {{ref-la}} {{ref-it}} {{ref-en}} {{ref-es}} {{ref-fr}} {{ref-de}}

[[Kategorii:Hristanuskondan pühämehed]]
[[Kategorii:Filosofad]]
[[Kategorii:Jumalantedomehed]]
[[Kategorii:Pühäpaginikad]]
[[Kategorii:Amuižen Riman kirjutajad]]
[[Kategorii:Kirjutajad kirjamišton mödhe]]
[[Kategorii:Pühämehed kirjamišton mödhe]]
[[Kategorii:Personalijad kirjamišton mödhe]]
