{{Eländpunkt
 | Nimi = Rusked Sulin<br />Красный Сулин
 | Lidnanznam = Coat of Arms of Krasny Sulin.png
 | Flag = Flag of Krasny Sulin (Rostov oblast).png
 | Lidnanznam text = Rusttan Sulinan lidnanznam
 | Flag text = Rusttan Sulinan flag
 | Valdkund = Venäma
 | Eläjiden lugu = 37,787
 | Voz' = 2019
 | Pind = 93.6
 | Fail = Красный Сулин-Станция.jpg
 | Pämez' = Natal'ja Malikova<br />(sügüz'ku 2018—)
 | Telefonkod = +7-86367-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Rusked Sulin''' ({{lang-ru|Кра́сный Сули́н}}) om [[Venäma]]n lidn da lidnankund [[Rostovan agj]]an päivlaskmas. Se om [[Rusttan Sulinan rajon]]an administrativine keskuz da pala.

== Istorii ==
Ezmäižen eländpunktan aluz om pandud vl 1797 kuti Sulin-futor. Möhemba panihe toižiden futoriden alusid, sidä kesken Skelevatskii-futor. Sulinan metallurgine tegim (teraz, raudtegesed) oli lidnan päedheotandaks vll 1874−2009, tegimen tobj pala om likvidiruidud. Vl 1926 ühtištuihe Sulinad lähižidenke eländpunktoidenke da anttihe lidnan statusad nügüdläiženke nimitusenke. Lidn oli okkupiruidud nacistoil (21.07.1942 — 14.02.1943) [[Toine mail'man soda|Toižen mail'man sodan]] aigan.

Rusked Sulin šingotase terasen palliškoiden tehmižel («Južstal'»), sauvondmaterialiden pästandal (stökollehtesed, šebin', mineraline izoläcii), leibän edheotandal i villän elevatoral.

== Geografijan andmused ==
Lidn sijadase rajonan suviröunanno, Kundrüčj-jogen hural randal tobjimalaz ({{lang-ru|Кундрючья}} 244 km pitte, [[Severskii Donc]]an oiged ližajogi) i sen huran Gniluš-ližajogen randoil (ven. ''Гнилуша''), 150 m ü.m.t. keskmäižel korktusel. Nesvetaiskoje-vezivaradim (5 km²) om ani suvipäivlaskmha lidnaspäi, saudihe vll 1936−1937. Matkad [[Rostov Donal|Rostovhasai Donal]] om 72 km suvhe-suvipäivlaskmha orhal, 98 km avtotel vai raudtel. Lähembaižed lidnad oma [[Šahti]] 15 km suvhe-suvipäivnouzmha orhal, 25 km avtotedme vai raudtedme, [[Novošahtinsk]] 5 km suvipäivlaskmha orhal, 10 km avtotedme vai raudtedme, [[Gukovo]] 15 km lodeheze orhal, avtotedme vai raudtedme, i [[Zverevo]] 15 km pohjoižhe orhal, 35 km avtotedme vai 20 km raudtedme. ''Sulin-raudtestancii'' radab lidnan päivnouzmaižes palas vspäi 1871. «Don»-mante (M4) mäneb päivnouzmha lidnaspäi 6 kilometras.

Rusked Sulin om lidnankundan üks'jäine eländpunkt.

== Eläjad ==
Vl 1939 lidnan ristitišt oli 33 900 eläjad. Vn 2010 Venäman rahvahanlugemižen mödhe eläjiden lugu oli 40 866 ristitud, rajonan pol'. Kaikiš suremb lidnan ristitišt oli 43..47 tuhad eläjid vll 1989−2006 (47 200 rist. vl 1996).

Rahvahad (2010): [[venälaižed]] — 95,1%, [[ukrainalaižed]] — 1,4%, [[armenijalaižed]] — 1,3%, toižed rahvahad — 2,2%.

Professionaližen opendusen aluzkundad oma Rusttan Sulinan tegimišttehnologijoiden kolledž.<ref>[http://kkpt-sulin.gauro-riacro.ru/ Rusttan Sulinan tegimišttehnologijoiden kolledžan sait (''kkpt-sulin.gauro-riacro.ru'').] {{ref-ru}}</ref>

== Galerei ==
<gallery mode="packed" heights="125px">
Екатерининский храм, г. Красный Сулин.jpg|Ph. Jekaterinan [[ortodoksine hristanuskond|ortodoksine]] jumalanpert'
Центральная проходная СМЗ.JPG|Enččen Sulinan metallurgižen tegimen pätulend vn 2013 keväz'kus
Стела. Мемориал Победы. Красный Сулин.jpg|Metallurgiden kul'turkeskuz Vägestusen memorialanke ezimal
Сулин-Станция.jpg|Päraudtestancijan sauvuz (2013)
</gallery>

== Homaičendad ==
<references />

== Irdkosketused ==
* [http://ksulin.donland.ru/ Lidnan tobmuden aluzkundoiden sait (''ksulin.donland.ru'')] {{ref-ru}}
{{Commons|Category:Krasny Sulin}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rusttan Sulinan rajon|*]]
