{{Eländpunkt
 | Nimi = Šlissel'burg<br />Шлиссельбург
 | Lidnanznam = Coat of Arms of Shlisselburg (Leningrad oblast).png
 | Flag = Flag of Shlisselburg (Leningrad oblast).png
 | Lidnanznam text = Šlissel'burgan lidnanznam
 | Flag text = Šlissel'burgan flag
 | Valdkund = Venäma
 | Eläjiden lugu = 14,763
 | Voz' = 2017
 | Pind = 16.41
 | Fail = Shliesselburg Wallpaper.jpg
 | Pämez' = [[Silajeva Nadežda|Nadežda Silajeva]]<br />(sügüz'ku 2016—)
 | Telefonkod = +7-81362-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
[[Fail:Oreshek (fortress) view01.jpg|thumb|left|250px|Orešek-lidnuz.]]
'''Šlissel'burg''' ({{lang-ru|Шлиссельбург}}, {{lang-fi|Pähkinälinna}}, {{lang-de|Schlüsselburg}} «avadim-lidn»; vozil 1323—1611 '''Orešek''' «pähkmut», edel 1702 vot '''Noteburg''', {{lang-sv|Nöteborg}} «pähkmut-lidn», vozil 1944—1992 '''Petrokrepost' ''' «Petran lidnuz») om [[Venäma]]n lidn da lidnankund [[Leningradan agj]]an keskuzpalan päivlaskmas. Mülüb [[Kirovskan rajon]]ha, sen koumanz' surtte lidn.

== Istorii ==
Eländpunktan aluz om pandud Uz'lidnan Jurii Danilanpoig-ruhtinasel vl 1323 Orehovii-sar'he pulidnuseks. Vl 1353 uz'lidnalaižed udessauvoiba lidnust kivespäi. Vozil 1613—1702 lidnuz oli [[Ročinma]]n palaks. [[Petr I Sur']] anasti lidnust tagaz vl 1702, pol'vot aigemb mi [[Piter]]in alusenpanend oli, i pani posadan alust [[Neva]]n hural randal, nimiti nügüdläižikš. Posad sai makundan lidnan statusad vl 1780. Toine rahvahaline nimi oli ''Šlüšin''.

[[Toine mail'man soda|Toižen mail'man sodan]] aigan oli okkupiruidud nacistižen Germanijan imperijan sodavägil vll 1941 (8. sügüz'ku) — 1943 (18. viluku), päiči lidnust. Vozil 1996—2005 alištui Leningradan agjan tobmudele oikti.

== Geografijan andmused ==
Lidn sijadase [[Neva]]n hural randal (Baltjan meren bassein) jogen lähtendanno [[Ladog]]aspäi, 15 metrad ü.m.t. keskmäižel korktusel. Uden Ladogan kanalan agj om lidnas ([[Volgan-Baltijanmeren vezite]]n pala). Matkad [[Piter]]in keskushesai om 50 kilometrad päivlaskmha orhal vai avtotedme, [[Kirovsk (Leningradan agj)|Kirovsk-rajonkeskushesai]] 3 km suvhe. ''Petrokrepost'-raudtestancii'' sijadase Nevan oiktal randal i ei mülü lidnha, voib sadas sišpäi lidnhasai ehtatimel (2 km) vai matkad 20 km avtotedme, «Kol»-avtoten sildadme.

Šlissel'burg om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe 13 170 ristitud elihe lidnas, rajonan seičemendez. Kaikiš suremb lidnan ristitišt oli vl 2015, 14 803 eläjad.

Kaikiš järedamb edheotand om Nevan laivansauvomižen da kohendusen tegim (vspäi 1913).

== Homaičendad ==
<references />

== Irdkosketused ==
* [http://www.moshlisselburg.ru/ Lidnan tobmuden aluzkudnoiden oficialine sait (''moshlisselburg.ru'').] {{ref-ru}}
{{Commons|Category:Shlisselburg}}

{{Leningradan agjan lidnad}}

[[Kategorii:Šlissel'burg| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Kirovskan rajon]]
