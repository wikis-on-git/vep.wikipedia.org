{{Znamoičendad|Kem'}}
{{Eländpunkt
 | Nimi = Kem'<br />Кемь <small>(ven.)</small><br />Kemi <small>(karj. da suom.)</small>
 | Lidnanznam = Kem COA (Arkhangelsk Governorate) (1788).png
 | Flag = 
 | Lidnanznam text = Kemin lidnanznam
 | Flag text = 
 | Valdkund = Venäma
 | Eläjiden lugu = 11,775
 | Voz' = 2016
 | Pind = 
 | Fail = Kem Harbor.jpg
 | Pämez' = 
 | Telefonkod = +7-81458
 | Avtokod = 10
 | Aigvö = [[UTC]]+3 (MSK+0)
}}
'''Kem'''' ([[venän kel'|ven]].: ''Кемь'', [[karjalan kel'|karj]]. da [[suomen kel'|suom]].: ''Kemi'') om [[Venäma]]n lidn [[Karjalan Tazovaldkund]]an pohjoižpäivnouzmas. Kem' om [[Kemin rajon]]an administrativine keskuz da üks'jäine lidn (mülüb rajonha vspäi 2004). Rajonan ristitišton koume nelländest eläb lidnas.

== Istorii ==
Eländpunktan aluz om pandud 14. voz'sadal. Vozil 1450-1764 se alištui [[Solohkan jumalankodi]]le. Vl 1657 jumalankodi sauvoi kaks'žirušt azekast pulidnust vihanikoiden (suomalaižed, ročilaižed) paksuid londoid vaste. Žilo sai lidnan statusad vl 1785 i alištui [[Anus (lidn)|Anuslidnale]]. Vozil 1799-1920 lidn mülüi [[Arhangel'skan gubernii|Arhangel'skan gubernijha]].

== Geografijan andmused ==
Lidn sijadase rajonan suvipäivnouzmas, seižub [[Vauged meri|Vauktan meren]] päivlaskmaižen randpolel, [[Kem' (jogi, Karjalan Tazovaldkund)|ühtennimižen jogen]] hural randal tobjimalaz. [[Solohkad]]-sared oma läz 50 km päivnouzmha lidnaspäi. Matkad [[Petroskoi]]hesai om 352 km orhal suvhe, 410 km avtotedme. Lähembaine lidn om [[Belomorsk]], 49 km suvhe.

Koume pen't žilod mugažo mülüdas Kemin lidnankundha, niiden ühthine ristitišt oli 651 eläjad vl 2013.

== Eläjad ==
Vl 1913 lidnan eläjiden lugu oli 4 100 ristitud. Kaikiš suremb ristitišt oli vl 1970 — 21 025 eläjad. Vn 2010 kaiken Venäman rahvahanlugemižen mödhe eläjiden lugu oli 13 051 ristitud.

Ortodoksižen hristanuskondan kaks' päjumalanpertid (amuine Uspen'jan i Pühän Jumalanmaman Blagoveščenjan) da Stroican jumalanpert'.

== Ižanduz ==
Ižandusen sarakod oma elektroenergetik ([[Kemin GES:oiden kaskad]]), mecan ümbriradmine, [[kala]]n kazvatuz, transport, turizm.

Raudtestancii om [[Petroskoi]] — [[Murmansk]] raudtel. Meriport om läz lidnad.

== Irdkosketused ==
* [http://gorodkem.ru/ Kem'-lidnankundan oficialine sait.] {{ref-ru}}
* [http://kem.onego.ru/ Kem'-lidnan informacine sait.] {{ref-ru}}

{{Karjalan Tazovaldkundan lidnad}}

[[Kategorii:Kem'| ]]
[[Kategorii:Kemin rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
