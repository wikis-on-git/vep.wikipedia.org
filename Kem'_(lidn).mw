{{Eländpunkt
 | Nimi = Kem'<br />Кемь <small>(ven.)</small><br />Kemi <small>(karj. i suom.)</small>
 | Lidnanznam = Coat of Arms of Kem.svg
 | Flag = 
 | Lidnanznam text = Kemin lidnanznam
 | Flag text = 
 | Valdkund = Venäma
 | Eläjiden lugu = 10,861
 | Voz' = 2019-01-01
 | Pind = 
 | Fail = Станция Кемь сверху.jpg
 | Pämez' = 
 | Telefonkod = +7-81458-xx-xxx
 | Avtokod = 10
 | Aigvö = [[UTC]]+3 (MSK+0)
}}
{{Znamoičendad|Kem'}}
'''Kem'''' ({{lang-ru|Кемь}}, [[karjalan kel'|karj]]. i {{lang-fi|Kemi}}) om [[Venäma]]n lidn [[Karjalan Tazovaldkund]]an pohjoižpäivnouzmas. Kem' om [[Kemin rajon]]an administrativine keskuz da üks'jäine lidn. Mülüb rajonha vspäi 2004, rajonan ristitišton koume nelländest eläb lidnas.

== Istorii ==
Eländpunktan aluz om pandud 14. voz'sadal. Vozil 1450−1764 se alištui [[Solohkan jumalankodi]]le. Vl 1657 jumalankodi sauvoi kaks'žirušt azekast pulidnust vihanikoiden (suomalaižed, ročilaižed) paksuid londoid vaste. Žilo sai lidnan statusad vl 1785 i oli alištunu [[Anus (lidn)|Anuslidnan]] tobmudele. Vozil 1799−1920 lidn mülüi [[Arhangel'skan gubernii|Arhangel'skan gubernijha]].

Kemin ižandusen sarakod oma elektroenergetik ([[Kemin GES:oiden kaskad]]), mecan ümbriradmine, [[kala]]n kazvatuz, transport, turizm.

== Geografijan andmused ==
Lidn sijadase rajonan suvipäivnouzmas, seižub [[Vauged meri|Vauktan meren]] päivlaskmaižen randpolel, [[Kem' (jogi, Karjalan Tazovaldkund)|ühtennimižen jogen]] hural randal tobjimalaz. [[Solohkad]]-sared oma läz 50 km päivnouzmha lidnaspäi. Matkad [[Petroskoi]]hesai om 352 km suvhe orhal vai 410 km avtotedme. Lähembaine lidn om [[Belomorsk]] 49 km suvhe.

Kem'-raudtestancii om «[[Petroskoi]] — [[Murmansk]]»-keskustal. Meriport radab läz lidnad.

Koume pen't žilod mülüdas lidnankundha Kemin ližaks, niiden ühthine ristitišt oli 651 eläjad vl 2013.

== Eläjad ==
Vl 1913 lidnan eläjiden lugu oli 4 100 ristitud. Kaikiš suremb ristitišt oli 21 025 eläjad vl 1970. Vn 2010 kaiken Venäman rahvahanlugemižen mödhe eläjiden lugu oli 13 051 ristitud.

[[Ortodoksine hristanuskond|Ortodoksižen hristanuskondan]] kaks' päjumalanpertid (amuine Emäganpäivän i Pühän Jumalanmaman Blagoveščenjan) da Stroican jumalanpert' oma olmas lidnas.

== Galerei ==
<gallery mode="packed" heights="125px">
Отдел ЗАГС Кемского района.jpg|Kemin rajonan ZAGS-palakund (2020)
Благовещенский собор (Кемь).jpg|Pühän Jumalanmaman Blagoveššenjan päjumalanpert' udessündutase (oiged fotokuva — 2018, om letud vodele 1903)
Комплекс Успенского Собора в Кеми сверху (1).jpg|Emäganpäivän päjumalanpert' (2020)
Кемское уездное казначейство сверху.jpg|Vauged pert' om kodirandantedištandmuzei (2020) enččes makundan rahalugendan pertiš
Kem' 04.JPG|Avtobusstancii vl 2013, edel kohendust
</gallery>

== Homaičendad ==
<references />

== Irdkosketused ==
* [http://gorodkem.ru/ Lidnankundan oficialine sait (''gorodkem.ru'').] {{ref-ru}}
* [http://kem.onego.ru/ Lidnan informacine sait (''kem.onego.ru'').] {{ref-ru}}
{{Commons|Category:Kem (town)}}

{{Karjalan Tazovaldkundan lidnad}}

[[Kategorii:Kem'| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Kemin rajon|*]]
