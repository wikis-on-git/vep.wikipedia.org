{{10000}}{{A10000}}
{{Taxobox
 | name         = Jänišad
 | image title  = Jänišad
 | image file   = Feldhase.jpg
 | image descr  = Jäniš
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Jänišanvuiččed]] (''Lagomorpha'')
 | familia      = [[Jänišad i kodijänišad]] (''Leporidae'')
 | genus        = '''Jänišad''' (''Lepus'')
 | latin        = {{btname|Lepus |([[Linnei Karl|Linnaeus]], 1758)}}
 | wikispecies  = Lepus
 | commons      = Category:Lepus
 | itis         = 180111
 | ncbi         = 9980
 | range map    =
}}
'''Jänišad''' ({{lang-la|Lepus}}) oma ''[[Lagomorpha|Jänišanvuiččed]]''-heimkundan heim. Elädas kaikjal päiči Avstralijas da Antarktidas, mec[[živat]]ad. Kaik om läz 30 erikod.

== Ümbrikirjutand ==
Pit'k korv, lühüd händ ülähäkspäi, šingotamatomad rindazlud i pit'kad tagakäbälad (sirdmine hüpkil) erištadas heid. [[Pöudjäniš]] voib sabustada 70 kilometrad časpigut i navedib pästta pagod kacmata sihe, miše hänen vägevad tagakäbälad teravidenke künzidenke voidas tehta süvid rizukhid satatesid.

[[Kodijäniš]]an erineden, jäniš ei tege uruid, no tegeb pezoid peniš kopiš. Poigaižed sündudas šingotadud hibjanke, karv jo om i sil'mad oma avaitud. Emäjäniš jäb heidenke viž-kuz' päiväd vaiše, sid' tuleb heidennoks erasti, i äi jänišanpoigaižid pölištub vihanikoiden tagut. Živatan nägemine om paha, nühaind om hüvä, kulemine om hüvä lujas.

== Elonmahtuz ==
Jäniš pidab ičeze varukašti lujas i peitol'žikš, sikš miše ei voi vastustada äiluguižile vihankandajile (lihansöjad živatad, lindud i ristit). Kevädel voib nähta toradajid tagakäbälil ižačuid-jänišid emäčhu näht.

Živat sötlese erazvuiččiden kazmusiden paloil: hein, vill'kazmused, maplodud, puiden kor'. Voib toda znamasišt pahut maižandusele. Navedib petruškad i nagrišt enamba kaiked.

== Jänišha sidodud vepsän muštatišed da ozoitesed ==
=== Muštatišed ===
<blockquote>
* ''Joksijan jänišal hot' käbälad vargasta.''
* ''Jokstes jänišad ed tabada.''
* ''Kaht jänišad küksendeled, ni üht ed tabada.''
* ''Nutai koir jänišad ei sa.''
* ''Pöl'gästunu jäniš penzast varaidab.''
</blockquote>

=== Ozoitez ===
<blockquote>
Jäniš jädme, a vill madme. (heinregi)
</blockquote>

== Valitud erikod ==
* ''Lepus arcticus'' — Arktine jäniš
* ''Lepus coreanus'' — Korejine jäniš
* ''Lepus corsicanus'' — Korsikan jäniš
* ''Lepus europaeus'' — [[Pöudjäniš]]
* ''Lepus othus'' — Aläskan jäniš
* ''Lepus timidus'' — [[Mecjäniš]]

== Kacu mugažo ==
* [[Jänišankorvaižed]]
* [[Jänišankäbälad]]
* [[Jänišantomaine]]

== Homaičendad ==
<references />

[[Kategorii:Jänišad i kodijänišad]]
[[Kategorii:Živatad kirjamišton mödhe]]
[[Kategorii:Imetaiživatad]]
