{{Eländpunkt
 | Nimi = Hot'kovo<br />Хотьково
 | Lidnanznam = Coat of Arms of Hotkovo.png
 | Flag = Flag of Khotkovo (Moscow oblast).png
 | Lidnanznam text = Hot'kovon lidnanznam
 | Flag text = Hot'kovon flag
 | Valdkund = Venäma
 | Eläjiden lugu = 21,319
 | Voz' = 2020-01-01
 | Pind = 11
 | Fail = Хотьковский монастырь.jpg
 | Pämez' =
 | Telefonkod = +7-49654-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Hot'kovo''' ({{lang-ru|Хотько́во}}) om [[Venäma]]n lidn [[Moskvan agj]]an pohjoižes. Mülüb [[Sergijev Posadan lidnümbrik]]ho (edel vn 2019 sulakud — rajonha), sen kahtenz' surtte lidn i eländpunkt.

== Istorii ==
Eländpunkt mainitase vspäi 1308 kuti Jumalanmaman katken naižjumalankodi i žilo senno. Vl 1862 saudihe ut Hot'kovo-raudtestancijad, i panihe žilon senno alust. Šingotihe erazvuiččiden [[kangaz|kanghiden]] penil manufakturoil, [[majolik]]an sädandal, rahvahanpramozloiden edheotandoil 1920-nzihe vozihesai. Kätihe žilod raudtestancijanno radnikžiloks vl 1939. Hot'kovo sai lidnan statusad vl 1949.

Hot'kovo šingotase elektroizoläcijan materialiden tehmižen kahtel tegimel, sauvondmaterialiden pästandal (polipropilentorved, lämuzizoläcii, sildkonstrukcijad, lehtezvanund), kanghiden fabrikal, puleiktandan čomamahtoližiden tegesiden fabrikal. [[Hil'plastik]]an konstrukcijoiden tedoinstitut radab lidnas mugažo.

== Geografijan andmused ==
[[Fail:Khotkovo-station.jpg|thumb|left|250px|Hot'kovo-raudtestancijan sauvuz vl 2009]]
Lidn sijadase lidnümbrikon suvipäivlaskmas, Paž-jogen randoil ({{lang-ru|Пажа}} 30 km pitte, [[Kläz'm]]an hurapol'ne bassein), 195 m ü.m.t. keskmäižel korktusel. Vor'-jogi (ven. ''Воря'' 108 km pitte, Paž-jogi lankteb sihe huralpäi 10 kilometras suvhe) om lidnan suvipäivlaskmaižeks röunaks. Matkad [[Moskv]]hasai ([[Moskvan rengazavtote]]hesai) om 52 km suvhe-suvipäivlaskmha. Lähembaižed lidnad oma [[Sergijev Posad]] 4 km pohjoižpäivnouzmha orhal da kaikil teil i [[Krasnoarmeisk (Moskvan agj)|Krasnoarmeisk]] 16 km suvipäivnouzmha orhal.

''Hot'kovo''-raudtestancii radab lidnan päivnouzmas vspäi 1862 «Moskv — Sergijev Posad»-keskustal. Abramcevo-usadib da ühtennimine raudtestancii sijadasoiš ani suvhe lidnaspäi. «Holmogori»-mante (M8-trass) mäneb 6 km suvipäivnouzmha lidnaspäi.

== Eläjad ==
Vl 1939 žilon ristitišt oli 7 257 eläjad, vl 1959 lidnan — 14 341 eläjad. Vn 2010 Venäman rahvahanlugemižen mödhe lidnan eläjiden lugu oli 21 505 ristutud. Otab kümnendest lidnümbrikon ristitištos. Kaikiš suremb ristitišt oli 22..23 tuhad eläjid vll 1979−2001 (23 400 rist. vl 1992). [[Ortodoksine hristanuskond|Ortodoksižen hristanuskondan]] Jumalankatken Hot'kovon naižjumalankodi (mainitase vspäi 1308, kahtenke päjumalanpertinke, sauvusiden tobj pala om olmas 19. voz'sadaspäi) i kaks' jumalanpertid<ref>[http://sobory.ru/geo/locat/50 Hot'kovon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 96,0%, [[ukrainalaižed]] — 1,2%, toižed rahvahad — 2,8%.

Professionaližen opendusen aluzkundad oma Abramcevon čomamahtoliž-tehmištoline kolledž<ref>[http://ahpkv.ru/ Abramcevon čomamahtoliž-tehmištoližen kolledžan sait (''ahpkv.ru'').] {{ref-ru}}</ref> i Sergijev Posadan socialiž-ekonomine tehnikum<ref>[http://www.сппки.рф/ Sergijev Posadan socialiž-ekonomižen tehnikuman sait (''сппки.рф'').] {{ref-ru}}</ref>, molembad baziruišoiš Hot'kovos kacmata nimitushe.

== Homaičendad ==
<references />

== Irdkosketused ==
* [http://www.sergiev-posad.net/ Lidnümbrikon tobmuden aluzkundoiden oficialine sait (''sergiev-posad.net'').] {{ref-ru}}
* [http://adm.khotkovo.ru/ Enččen lidnankundan sait (''adm.khotkovo.ru'').] {{ref-ru}}
* [http://hotkovo.net.ru/ Lidnan informacine sait (''hotkovo.net.ru'').] {{ref-ru}}
{{Commons|Category:Khotkovo}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Sergijev Posadan lidnümbrik]]
