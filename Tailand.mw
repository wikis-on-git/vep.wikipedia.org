{{10000}}
{{Valdkund
| Nimi = Tailandan Kunigahuz<br />ราชอาณาจักรไทย<br /><small>''(Ratča Anačak Thai)''</small>
| Valdkundznam = Emblem of Thailand.svg
| Flag = Flag of Thailand.svg
| Valdkundznam text = Tailandan valdkundzanam
| Flag text = Tailandan flag
| Pälidn = Bankok
| Eläjiden lugu = 68,615,858<ref>[https://www.cia.gov/library/publications/the-world-factbook/geos/th.html Tailandan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 513,120
| Kart = LocationThailand.svg
| Kel' = [[tailandan kel'|tailandan]]
| Valdkundan pämez' = [[Maha Vačiralongkorn]]
| Päministr = [[Prajut Čan-Oča]]
| Religii = [[buddizm]]
| Valüt = [[tailandan bat]] (฿) (THB)
| Internet-domen = [[.th]]
| Telefonkod = 66
| Aigvö = [[UTC]]+7
}}
'''Tailand''' ({{lang-th|ประเทศไทย}} ''Prathet Thai''), täuz' oficialine nimituz — '''Tailandan Kunigahuz''' ({{lang-th|ราชอาณาจักรไทย}} ''Ratča Anačak Thai''), om valdkund [[Azii|Suvipäivnouzmaižes Azijas]]. Edel 1939 vot necen valdkundan nimi oli '''[[Siam]]'''. Sen pälidn da kaikiš suremb lidn om [[Bankok]].

== Istorii ==
Vl 1238 Tailandan aluz om pandud. Sil aigalpäi Tailand kaiken oli ripmatoman valdkundan.

Vozil 2006 da 2014 sodakukerdused oliba valdkundas.

Valdkundan ezmäine Konstitucii oli väges vspäi 1932. Nügüdläine kaks'kümnenz' lugul Konstitucii<ref>[http://www.constituteproject.org/ontology/Thailand?lang=en Tailandan Konstitucijan tekst ''constituteproject.org''-saital.] {{ref-en}}</ref> om vahvištadud vn 2017 sulakus, om olmas vajehtusita.

== Geografijan andmused ==
[[Fail:Thailand Topography.png|thumb|left|250px|Tailandan topografine kart.]]
Valdkund sijadase [[Indokitain pol'sar'|Indokitain pol'saren]] keskuses.

Tailand om mavaldkundröunoiš [[Laos]]anke (röunan piduz — 1845 km) da [[Kambodž]]anke (817 km) päivnouzmas, [[Malaizii|Malaizijanke]] suves (595 km) da [[Mjanmar]]anke päivlaskmas (2416 km). Ühthine röunoiden piduz om 5673 km. Valdkundan suvipäivnouzmaižed randad lainištab [[Kitain Suvimeri|Kitain Suvimeren]] [[Siaman laht]], suvipäivlaskmaižed randad — [[Andamanan meri]]. Ühthine randanpird — 3219 km. Valdkundan pind om 513 120 km².

Londuseližed pävarad oma [[londuseline gaz]], [[tin]], [[hahktin]], [[tantal]], [[vol'fram]]; toižed varad — [[sauvondgips]], [[kaučuk]], [[mec]], [[mahuz]], [[kala]].

== Politine sistem ==
Ohjandusen form om unitarine konstitucine [[monarhii]]. [[Phumipon Adul'jadet]]-kunigaz oli valdkundan pämehen vn 2016 redukun 13. päivhäsai, ičeze surman dathasai. Vl 2016 tal'vkun 1. päiväl hänen üks'jäine [[Maha Vačiralongkorn]]-poig om tedotadud kunigahaks, vencastuz linneb ühten voden mändes edeližen kunigahan surmaspäi. Ei ole absolütišt tobmut kunigahal, no hän om armijan päkäsknik da valdkundan ühtmuden simvol.

Parlament om kaks'kodine Nacionaline Suim, oli pästtud radmaspäi vn 2014 sodakukerdusen jäl'ghe. Üläkodi om Senat 250 ühtnijanke, armii paneb heid kudeks vodeks. Alakodi om Ezitajiden Kodi ({{lang-th|สภาผู้แทนราษฎร}} ''Sapha Phuthaen Ratsadon'') 500 deputatanke, kaik rahvaz valičeb heid nelläks vodeks.

Nügüdläine päministr om [[Prajut Čan-Oča]] vs 2014 elokun 24. päiväspäi. Senatan ühtnijoiden valičendad oliba vl 2014. Tailandan pävaličendad uden Konstitucijan mödhe, sidä kesken parlamentan alakodihe, oliba vn 2019 24. päiväl keväz'kud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Tailandan administrativiž-territorialine jagand]].''

Vl 2014 Tailand jagase 77 regionaks: 76 agjad ({{lang-th|จังหวัด}} ''čangvat'') i [[Bankok]]-pälidn. Kaikuččed 76 agjaspäi jagasoiš ümbrikoikš ({{lang-th|อำเภอ}} ''amphe''). Vl 2010 kaik oli 878 ümbrikod. Ümbrikod alajagasoiš kundoikš ({{lang-th|ตำบล}} ''tambon'').

== Eläjad ==
Tailandas elädas [[tailandalaižed]]. Vl 2014 valdkundan ristitišt oli 67 741 401 eläjad.

Kodikelen mödhe (2010): vaiše [[tailandan kel']] — 90,7%, tailandan kel' da toižed keled — 6,4%, vaiše toižed keled (sidä kesken [[malain kel'|malain]] i [[mjanmaran kel'|mjanmaran]]) — 2,9%. [[Anglijan kel']] om levitadud paginkeleks.

Uskondan mödhe (2015): [[buddizm|buddistad]] — 94,6%, [[islam]]anuskojad — 4,3%, [[hristanuskond|hristanuskojad]] — 1,0%, toižed uskojad — 0,1%.

Toižed sured lidnad (enamba 150 tuh. ristituid vl 2015<ref>[http://www.dla.go.th/work/abt/summarize.jsp ส่วนวิจัยและพัฒนาระบบ รูปแบบและโครงสร้าง สำนักพัฒนาระบบ รูปแบบและโครงสร้าง กรมส่งเสริมการปกครองท้องถิ่น." / ''Dla.go.th''] {{ref-th}}</ref>, surembaspäi penembha): [[Nonthaburi]], [[Nakhonratčasim]] (Korat), [[Čiangmai]], [[Hatjai]], [[Udonthani]], [[Pakkret]]. Vl 2015 kaik oli 11 lidnad enamba 100 tuh. eläjidenke. Lidnalaižiden pala om 51,4% (2020).

== Ižanduz ==
Tailandan päeksport om [[kompjuter]]ad da [[mikroshem]]ad (13%), [[elektroladimed]] da [[koditehnik]] (läz 10%), [[jüguavto]]d da niiden varapalad i [[motocikl]]ad (9%), [[sobad]] (läz 6%); toine eksport — [[lateks]] da [[šin]]ad londuseližes [[kaučuk]]aspäi (5%), [[kivivoi]] (4%), [[polimerad]] (4%), [[merenproduktad]] (4%), [[kuld]] (3%), [[ris]] (3%), [[hobed]] (1%), [[sahar (produkt)|rogosahar]] (1%).

== Homaičendad ==
<references />

== Irdkosketused ==
* [http://www.thaigov.go.th/ Tailand-valdkundan oficialine sait (''thaigov.go.th'').] {{ref-th}} {{ref-en}}
* [http://www.thailand.mid.ru/ Venäman sur'oigenduzkund Tailand-kunigahuses (''thailand.mid.ru'').] {{ref-ru}} {{ref-en}} {{ref-th}}
{{Commons|Thailand}}

{{Azii}}

[[Kategorii:Tailand| ]]
