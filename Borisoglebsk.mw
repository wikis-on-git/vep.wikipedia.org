{{Eländpunkt
 | Nimi = Borisoglebsk<br />Борисоглебск
 | Lidnanznam = Borisoglebsk COA (2006).gif
 | Flag = Flag of Borisoglebsk (Voronezh oblast).png
 | Lidnanznam text = Borisoglebskan lidnanznam
 | Flag text = Borisoglebskan flag
 | Valdkund = Venäma
 | Eläjiden lugu = 61,675
 | Voz' = 2018-01-01
 | Pind = 55.26
 | Fail = Вид справа здания, где размещался госпиталь № 1604.jpg
 | Pämez' = Jelena Agajeva<br />(reduku 2016—)
 | Telefonkod = +7-47354-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
{{Znamoičendad|Borisoglebsk (znamoičendad)}}
'''Borisoglebsk''' ({{lang-ru|Борисогле́бск}}) om [[Venäma]]n lidn da transporttesol'm [[Voronežan agj]]an pohjoižpäivnouzmaižes čogas. Se om agjan koumanz' lidn eläjiden lugun mödhe, Borisoglebskan lidnümbrikon administrativine keskuz.

== Istorii ==
Eländpunktan aluz om pandud vl 1698 (vai vl 1646 erasiden purtkiden mödhe) kuti ''Novopavlovsk (Pavlovsk)'' kaičemha tahondad kalaidajiden heimoiden londoišpäi. Vspäi 1704 om nügüdläiženke nimenke, šingotihe mecan depoks Venäman laivišton sauvomižen täht [[Petr I]] carindan aigan, sid' nižun kazvatandal i jogivaldmoil. Sai makundan lidnan statusad vl 1779. [[Rahvahanikoiden soda Venämas|Rahvahanikoiden sodan]] aigan Borisoglebsk oli toran objektaks. Vl 2008 ühtenzoittihe lidnad rajonanke, kätihe lidnümbrikoks.

Borisoglebsk šingotase mašinansauvomižen tegimil (himižen tegimišton täht, katil-mehanine, kivivoin i gazan samižen täht), ladimiden edheotandoil, sauvondmaterialiden pästandal (savič, vahtbeton), sömtegimištol (amuine oludtegim, leibänproduktoiden kombinat, lihakonservkombinat), mugažo valamižtegim i pul'kiden edheotand ratas lidnas.

== Geografijan andmused ==
Lidn sijadase rajonan keskuzpalan lodehes, [[Hopr]]-jogen oiktal randpolel ({{lang-ru|Хопёр}} 979 km pitte, [[Don]]-jogen hura ližajogi) sen oiktan [[Voron (Hopran ližajogi)|Voron]]-ližajogen ({{lang-ru|Ворона}} 454 km pitte) lanktendanno, Voronan hural randal, 100 m ü.m.t. keskmäižel korktusel. Matkad [[Voronež]]hasai om 200 km päivlaskmha orhal, 224 km avtotel vai 350 km raudtel. Lähembaine lidn om [[Povorino]] 22 km suvhe orhal, 39 km avtotedme vai 26 km raudtedme.

''Borisoglebsk-raudtestancii'' radab lidnan suvipalas «[[Lipeck]] — [[Volgograd]]»-keskustal. Kaks' avtotekeskust ristikoitas 6 km lodeheze lidnaspäi: «Voronež — [[Saratov]]» (läbitab lidnan pohjošt) i «[[Tambov]] — Volgograd». Borisoglebsk-sodalendimport sijadase 4 km päivnouzmha lidnaspäi.

Kaik 23 žilod i 1 külä mülüdas lidnümbrikho Borisoglebskan ližaks. Lidnümbrikon pind — 1371 km².

== Eläjad ==
Vl 1939 lidnan ristitišt oli 52 900 eläjad. Vn 2010 Venäman rahvahanlugemižen mödhe lidnan eläjiden lugu oli 62 865 ristitud, lidnümbrikon — 78 721 ristitud. Kaikiš suremb lidnan ristitišt oli 67..72 tuhad eläjid vll 1973−1998 i 2002−2005 (72 338 rist. vl 1989). Vl 2018 73 111 ristitud elihe lidnümbrikos. [[Ortodoksine hristanuskond|Ortodoksižen hristanuskondan]] Jumalanmaman «Znam»-jumalaižen päjumalanpert' (1869) i seičeme jumalanpertid<ref>[http://sobory.ru/geo/locat/6927 Borisoglebskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,2%, toižed rahvahad — 2,8%.

Professionaližen opendusen aluzkund om Borisoglebskan kaks' kolledžad (medicinine<ref>[http://bormed.ru/ Borisoglebskan medicinižen kolledžan sait (''bormed.ru'').] {{ref-ru}}</ref>, muzikaline) i nell' tehnikumad (teiden sauvondan, tehmišton i informacijan tehnologijoiden, maižandusen, tehnologiž-ekonomine<ref>[http://bortet.ru/ Borisoglebskan tehnologiž-ekonomižen tehnikuman sait (''bortet.ru'').] {{ref-ru}}</ref>), mugažo Voronežan, Krasnodaran i Moskvan üläopendusen aluzkundoiden nell' filialad.

== Galerei ==
<gallery mode="packed" heights="125px">
Rathaus der Stadt Borissoglebsk.jpg|Lidnümbrikon ohjastusen pert'
Фасад Здания купеческого клуба.jpg|Voronežan sauvonduniversitetan filial<br />(torgovanoiden sebran istorine pert')
Картинная галерея им. Петра Шолохова в Борисоглебске.jpg|Kuvagalerei<br />(vn 2009 nägu)
</gallery>

== Homaičendad ==
<references />

== Irdkosketused ==
* [http://adminborisoglebsk.ru/ Lidnankundan tobmuden aluzkundoiden sait (''adminborisoglebsk.ru'').] {{ref-ru}}
{{Commons|Category:Borisoglebsk}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Voronežan agjan lidnümbrikod]]
