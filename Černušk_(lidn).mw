{{Eländpunkt
 | Nimi = Černušk<br />Чернушка
 | Lidnanznam = Coat of Arms of Chernushka (2011) (Perm krai).jpg
 | Flag = Flag of Chernushka (Perm krai).png
 | Lidnanznam text = Černuškan lidnanznam
 | Flag text = Černuškan flag
 | Valdkund = Venäma
 | Eläjiden lugu = 33,308
 | Voz' = 2021
 | Pind = 29.11
 | Fail = Улица Мира в городе Чернушка.jpg
 | Pämez' = Ivan Rategov<br />(2005−2008.<br />sügüz'ku 2013—)
 | Telefonkod = +7-34261-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Černušk''' ({{lang-ru|Чернушка}}, {{lang-koi|Чернушка кар}}) om [[Venäma]]n lidn da lidnankund [[Permin rand]]an suves. Se om [[Černuškan rajon]]an administrativine keskuz.

== Istorii ==
Eländpunktan aluz om pandud vl 1854, nimitihe jogen mödhe. Vozil 1913−1920 saudihe ühtennimišt raudtestancijad nelläs kilometras küläspäi «[[Kazan']] — [[Jekaterinburg]]»-jonol. Kätihe radnikžiloks vn 1945 heinkul. Radnikžilo sai lidnan statusad vl 1966. Sadas [[kivivoi]]d vspäi 1958, formiruidas jüguvagonrivid raudtestancijal.

Randan [[kivivoi]]n znamasine pala sase läz Černušk-lidnad (nell' ühesandest vl 1993). Kivivoin ümbriradai da [[savič]]un pästai tegimed sijadasoiš lidnas, mugažo severz'-se edheotandad oma saudud kivivoisamižtegimišton holitamha.

== Geografijan andmused ==
Lidn sijadase penen Černušk-jogen randoil ({{lang-ru|Чернушка}}, [[Kam (jogi)|Kaman]] hurapol'ne bassein), 150 m ü.m.t. keskmäižel korktusel, kesked levedlehtesišt i kavag'mecad. Matkad [[Perm'|Permihesai]] om 170 km pohjoižhe orhal vai 230 km avtotedme. Lähembaine lidn om [[Janaul]] (Baškortostan) 75 km päivlaskmha orhal, 80 km raudtedme vai 110 km avtotedme.

Azinskii-žilo (1 476 rist. vl 2016) mülüb lidnankundha Černuškan ližaks. Lidnankundan pind — 33,4 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 33 272 ristitud, lidnankundan — 34 764 ristitud, rajonan kaks' koumandest. Kaikiš suremb lidnan ristitišt oli 35..37 tuh. eläjid vll 1992−2009 (37 800 rist. vl 2001).

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/9917 Černuškan pühäpertid ''sobory.ru''-saital.] {{ref-ru}}</ref> ratas lidnas. [[Islam]]an kundaline («mahallä») mečet' om avaitud lidnas.

Professionaližen opendusen aluzkund om Randan politehnine kolledž<ref>[http://politex59.ru/ Randan politehnižen kolledžan sait (''politex59.ru'').] {{ref-ru}}</ref> (päfater om Černuškas).

== Galerei ==
<gallery mode="packed" heights="125px">
Здание Администрации Чернушинского района.jpg|Lidnan da lidnümbrikon administracijan sauvuz (2010)
Храм в честь свщм.Андроника в г.Чернушка.jpg|Ph. Andronik-moknikan jumalanpert' (1999, ortodoksine hristanuskond), vn 2010 nägu
Мечеть в Чернушке.jpg|[[Islam]]an pühäpert', vn 2010 nägu
ДК Нефтяник в городе Чернушка.jpg|«Neftänik»-kul'turkeskuz (2010, ''Kivivoinik'')
Вокзал г.Чернушка (фото3).jpg|Černušk-päraudtestancijan sauvuz vl 0000
</gallery>

== Homaičendad ==
<references />

== Irdkosketused ==
* [http://chernadmin.ru/ Černuškan lidnümbrikon sait (''chernadmin.ru'').] {{ref-ru}}
* [http://chernushka.permarea.ru/ Enččen lidnankundan tobmuden saitan vanh versii (''chernushka.permarea.ru'').] {{ref-ru}}
{{Commons|Category:Chernushka}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Černuškan rajon|*]]
