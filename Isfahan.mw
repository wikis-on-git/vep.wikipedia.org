{{Eländpunkt
 | Nimi = Isfahan<br />اصفهان‎<br /><small>''(Esfahān)''</small>
 | Lidnanznam = 
 | Flag = 
 | Lidnanznam text = Isfahanan lidnanznam
 | Flag text = 
 | Valdkund = Iran
 | Eläjiden lugu = 1,961,260
 | Voz' = 2016
 | Pind = 551
 | Fail = Esfahan Logo.jpg
 | Pämez' = Godratolla Noruzi
 | Telefonkod = +98-311
 | Aigvö = tal'vel [[UTC]]+3:30,<br />kezal [[UTC]]+4:30
}}
[[Fail:Isfahan city map.svg|thumb|left|250px|Isfahan-lidnan kart.]]
'''Isfahan''' ([[farsi]]: اصفهان‎ ''Esfahān'') om [[Iran]]an lidn-millioner da [[Isfahanan agj|ühtennimižen agjan]] pälidn, sijadase 340 km suvhe [[Tehran]]-pälidnalpäi. Lidnan aglomeracii (3 793 101 rist. vn 2012 rahvahanlugemižen mödhe) otab koumant sijad Iranas ristitišton lugun mödhe.

Voz'sadoiden 11.-19. [[islam]]an arhitekturan äi sauvusid om Isfahanas. Nügüd'aigaine lidn om [[metalurgii|metallurgijan]] da südäitukpoltusen tegimišton keskuz. Kivivoinümbriradai tegim om lidnas.

== Istorii ==
Ristitud elädas lidnan territorijal paleolitan aigaspäi. Voz'sadoil 10. da 17. Isfahan oli valdkundan (Persijan) pälidnaks. Isfahan om arabine nimi, sündui lidnan keskuzpersijan ''Spahān''-nimitusespäi, ''spāda''-sana znamoičeb «armii» amuižpersijan kelel.

== Geografijan andmused ==
Lidn seižub [[Zagros]]-mägisel'gan päivnouzmaižiden pautkidenno 1590 metrad keskmäižel korktusel valdmeren pindan päl, [[Zajenderud|Zajende]]-jogen molembil randoil.

Klimat om kontinentaline kuiv, palabanke kezanke (kesklämuz om +28..30 C°) da viluhkon tal'venke (+3..5 C°). Paneb sadegid 112 mm vodes, tal'vel da kevädel tobj pala paneb (tal'vku-sulaku). Kezal ei oleskele sadegid ani (1 mm).

Isfahan jagase 15 lidnrajonha. Se om amuižen arhitekturan järed keskuz. Kaik 13 islaman, 6 iudaizman i 5 hristanuskondan pühäpertid om lidnas.

== Transport ==
[[Metro]] om lidnas vspäi 2015 (1 jono, 14 stancijad, 16 km raudted), kahtenz' linii om sauvomas. Avtobusad da taksid oma kundaližtransportaks mugažo.

Rahvahidenkeskeine lendimport (''IFN'') om soda- da civiliženke znamoičendanke. Sišpäi da sihe tehtas reisid valdkundadme da lähižidme arabižidme verhanmaidme. Lendimport sijadase lidnan suvipäivnouzmpoles.

== Homaičendad ==
<references />

== Irdkosketused ==
* [http://new.isfahan.ir/ Lidnan ohjastusen oficialine portal (''new.isfahan.ir'').] {{ref-fa}}
{{Commons|Isfahan}}

[[Kategorii:Isfahan| ]]
[[Kategorii:Iranan lidnad]]
[[Kategorii:Eländpunktad kirjamišton mödhe]]
[[Kategorii:Isfahanan agj|*]]
