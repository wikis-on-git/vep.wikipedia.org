{{Eländpunkt
 | Nimi = Kovdor<br />Ковдор
 | Lidnanznam = Coat of Arms of Kovdor (Murmansk oblast).png
 | Flag = 
 | Lidnanznam text = Kovdoran lidnanznam
 | Flag text = 
 | Valdkund = Venäma
 | Eläjiden lugu = 16,623
 | Voz' = 2018
 | Pind = 
 | Fail = Russian town Kovdor.jpg
 | Pämez' = Sergei Somov<br />(reduku 2016—)
 | Telefonkod = +7-81535-xx-xxx
 | Avtokod = 51
 | Aigvö = [[UTC]]+3 (MSK+0)
}}
'''Kovdor''' ({{lang-ru|Ковдор}}) om [[Venäma]]n lidn [[Murmanskan agj]]an suvipäivlaskmas. Se om [[Kovdoran rajon-lidnümbrik|Kovdoran rajonan-lidnümbrikon]] administrativine keskuz.

== Istorii ==
Eländpunktan aluz om pandud vozil 1933−1934 kuti geologiden ''Kovdorjärv''-žilo ({{lang-ru|Ковдорозеро}}) tedoidamha kivendoiden löudmižsijid. Vozil 1940−1950 türmatud mehed eliba täs, sauvoiba raudtesarakod.

Panihe oficiališt radnikžilod vl 1953 sauvomha da kävutamha küllästamižtegint sijaližel [[raud|raudkivendol]], mugažo sädamha [[loštkivi|loštkivifabrikad]]. Nimitihe Kovdoro-järven mödhe. Kätihe radnikžilod lidnanvuiččeks žiloks vl 1956. Kovdor sai lidnan statusad vl 1965.

== Geografijan andmused ==
Lidn sijadase Kovdor-järven randoil, 209 m ü.m.t. keskmäižel korktusel. Eländfartalad oma pohjoižpolel järvespäi, küllästamižtegim da Kovdor-raudtestancii sijadasoiš suvipolel, pudotez ühtenzoitab niid. Matkad [[Suomenma]]n valdkundröunhasai om 20 km päivlaskmha, [[Murmansk]]hasai om 190 km pohjoižpäivnouzmha orhal vai 290 km avtotedme. Lähembaižed lidnad oma [[Polärnije Zori]] i [[Kandalakš]] 90 km päivnouzmha orhal.

Kovdor šingotase [[raud|raudkivend]]on (päpaloin), [[apatit]]an i [[cirkonii|cirkonijan]] hapandusen samižel kar'jermahtusel, Kovdoran kaivuzküllästamižkombinatal (mülüb «[[Evrohim]]»-gruppha). [[Loštkivi|Loštkiven]] edheotand eile rados.

== Eläjad ==
Vn 2010 Venäman rahvahanlugemižen mödhe eläjiden lugu om 18 820 ristitud, rajonan-lidnümbrikon ristitišton viž kudendest. Kaikiš suremb lidnan ristitišt oli 30 478 eläjad vl 1989.

Kovdoran politehnine kolledž om professionaližen opendusen aluzkundaks.

== Irdkosketused ==
* [http://kovadm.ru/ Kovdoran rajonan-lidnümbrikon tobmuden aluzkundoiden oficialine sait (''kovadm.ru'').] {{ref-ru}}
{{Commons|Category:Kovdor}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Kovdoran rajon-lidnümbrik|*]]
