{{Eländpunkt
 | Nimi = Kronštadt<br />Кронштадт
 | Lidnanznam = Coat of Arms of Kronshtadt (St Petersburg).png
 | Flag = Flag of Kronshtadt (St Petersburg).png
 | Lidnanznam text = Kronštadtan lidnanznam
 | Flag text = Kronštadtan flag
 | Valdkund = Venäma
 | Eläjiden lugu = 44,401
 | Voz' = 2018
 | Pind = 19.35
 | Fail = Aurora and Krasin in Kronstadt.JPG
 | Pämez' = Natal'ja Čašina<br />(sügüz'ku 2014—)
 | Telefonkod = +7-812-xxx-xx-xx
 | Avtokod = 78. 98. 178. 198
 | Aigvö = [[UTC]]+3 ([[MSK]]+0)
}}
[[Fail:Spb kronshtadt.svg|thumb|left|250px|Kronštadtan sijaduz Piter-regionan kartal (2006)]]
'''Kronštadt''' ({{lang-ru|Кронштадт}}) om [[Venäma]]n lidn da meriport [[Piter]]in lidnan röunoiden südäimes. Se om [[Kronštadtan rajon]]an üks'jäine eländpunkt.

== Istorii ==
[[Petr I]] pani eländpunktan alust vl 1704 kuti ''Kronšlot-lidnuz'' da torguindport läz Kotlin-sart. Vl 1723 hän-žo pani puižen ''Kronštadt-lidnusen'' alust Kotlin-sarel da nimiti lidnad uden lidnusen mödhe. 1720-nzil vozil lidn tegihe [[Baltijan sodamerilaivišt]]on bazaks. Vl 1824 lidn eli läbi sur'vedes, läz kaiked sauvused oliba muretud, i 19. voz'sadal sauvoihe kivišt lidnust, kudamban pertid da seinän jändused oma kaičenus tähäsai. Sauvoihe da udessündutihe äiluguižid fortoid-ki randištol 20. voz'sadan augotišhesai, ned oliba ühtenzoittud raudtel vedamha šlibakoid 1980-nzihe vozihesai.

[[Toine mail'man soda|Toižen mail'man sodan]] aigan Kronštadt eli blokadas läbi, ei ole anastadud nacistoil. Vspäi 1996 avaitihe lidnad verazmalaižiden täht.

== Geografijan andmused ==
Lidn sijadase [[Suomen laht]]en [[Kotlin]]-saren päivnouzmaižes poles, putkotadud mahusel. Ühtenzoitase [[Rengazavtote ümbri Piteriš|avtotel]] lidnan toižidenke rajonidenke [[Piterin kaičendsauvusiden kompleks sur'vezišpäi|Piterin dambadme]].

Kronštadtan klimat sättub meren lämudenke i tulleikahamb mi Piterin keskuzpalas. Heinkun lämuz +18,1 C°, vilukun i uhokun −6 C°.

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 43 005 ristitud. Kaikiš suremb ristitišt oli vl 1863 (48,4 tuh. rist.) i vl 1989 (45 053 eläjad). [[Ortodoksine hristanuskond|Ortodoksižen hristanuskondan]] kaks' päjumalanpertid om lidnas: Ph. Mikulai-čudonsädajan Meripühäpert' (1903−1913) i Vladimiran Jumalanmaman päjumalanpert' (1875−1879).

Ižandusen päsarakod oma laivoiden kohenduz i sömtegimišt. Avtobusad oma kundaližeks transportaks lidnan südäimes. Avtobusad-žo ajeltas [[Lomonosov (lidn)|Lomonosov-lidnha]] da [[Staraja Derevnä (metrostancii)|Staraja Derevnä-metrostancijhasai]].

== Galerei ==
<gallery mode="packed" heights="125px">
Кронштадт пр. Ленина 36 2.jpg|Lidnan administracijan sauvuz (2015)
Собор Никольский.jpg|Ph. Mikulain meripäjumalanpert', vn 2015 nägu
Кронштадт. Морской завод.JPG|Meritegimen kontor vl 2013
Youth Recreation Centre in Kronshtadt.jpg|Norišton pert'kulu (2014)
Гавань. - panoramio (2).jpg|Merivaldmad (2012)
</gallery>

== Homaičendad ==
<references />

== Irdkosketused ==
* [http://kron-sovet.ru/ Kronštadt-lidnan Municipaližen Nevondkundan oficialine sait (''kron-sovet.ru'').] {{ref-ru}}
* [http://www.kronmo.ru/ Kronštadt-lidnan Sijaližen Administracijan oficialine sait (''kronmo.ru'').] {{ref-ru}}
{{Commons|Category:Kronstadt}}

{{Piter}}

[[Kategorii:Kronštadt| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Piterihe mülüjad lidnad]]
[[Kategorii:Kronštadtan rajon|*]]
