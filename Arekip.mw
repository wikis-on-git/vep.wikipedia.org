{{Eländpunkt
 | Nimi = Arekip<br />Arequipa
 | Lidnanznam = Escudo de Armas de Arequipa.svg
 | Flag = Bandera de Arequipa.svg
 | Lidnanznam text = Arekipan lidnanznam
 | Flag text = Arekipan flag
 | Valdkund = Peru
 | Eläjiden lugu = 869,351
 | Voz' = 2015
 | Pind = 69
 | Fail = Arequipa-plaza-armas-c01.jpg
 | Pämez' = Alfredo Zegarra Tejada (2011—)
 | Telefonkod = +51-(0)54
 | Aigvö = [[UTC]]-5
}}
'''Arekip''' ({{lang-es|Arequipa}} [aɾeˈkipa], {{lang-ay|Arequipa}}, {{lang-qu|Ariqipa}}) om lidn [[Peru]]n suves. Se om valdkundan kahtenz' surtte ižandusen keskuz [[Lim]]-pälidnan jäl'ghe. Om [[Arekipan agj|ühtennimižen agjan]] administrativižeks keskuseks.

== Istorii ==
Nügüdläižen eländpunktan aluz om pandud vl 1540 [[ispanijalaižed|ispanijalaižil]]. Sen alangišt om elänzoittud 6.-7. voz'sadaspäi edel meiden erad vai aigemba. Vl 1868 Arekip oli pandud mantazole manrehkaidusel i sid' rekonstruiruidud kut oli ende. Lidnan istorine keskuz mülüb [[UNESCO|UNESCO:n]] Mail'man jäl'gusen nimikirjuteshe vspäi 2000.

== Geografijan andmused ==
Lidn sijadase [[Andad|Andiden]] pautkidenno, läz letkesišt rahvahatont [[Atakam]]-mad, 2041...2810 m korktusil, 2338 m keskmäižel korktusel valdmeren pindan päl, Huaiko Učumajo-tahondas ({{lang-es|Huayco Uchumayo}}). Čili-jogi läbitab lidnad pohjoižespäi suvhe.

Klimat om kuiv päivoikaz korktoiden mägiden. Kun keskmäine lämuz om +14...+15 C° vodes ümbri. Paneb sadegid 96 mm vodes, läz ei olele niid sulakus-tal'vkus (7 mm kaikes pordos). Jäl'gmäine luja manrehkaiduz oli vn 2001 23. päiväl kezakud (7,9 ballad). Vähäaktivine ''Misti''-vulkan (vai ''Guagua Putin'', isp. ''Guagua Putina'', 5822 m kortte) sijadase 17 km päivnouzmha lidnan keskusespäi, jäl'gmäine tuhkanheitand oli vl 1985, mugažo 198 vodes edel sidä.

== Eläjad i transport ==
Vl 2013 eläjiden lugu oli 861 145 ristitud. Läz 1,2 mln eläb lidnas ezilidnoidenke.

Vspäi 1871 raudte ühtenzoitab lidnad Tünen valdmeren randištonke Mol'jendo-portas. Om vaiše jüguvendoid tedme, se vedase [[Kusko]]-lidnannoks kontinentan südäimes. 1930-nzil vozil [[Panamerikaine avtote]] ühtenzoiti lidnad mail'manke. Avtobusad da maršruttaksid oma kundaližeks transportaks lidnan südäimes, avtobusad-žo ajeltas lähižihe surihe lidnoihe.

Rahvahidenkeskeine Rodriges Bajonan nimel nimitadud lendimport (''AQP'') sijadase 19 km lodeheze lidnan keskusespäi. Sišpäi tehtas reisid [[Čili]]n lidnoihe, [[La Pas]]ha, [[Buenos Aires]]ha, mugažo Perudme.

== Sebruzlidnad ==
* {{PER|#}} [[Lim]], [[Peru]]

== Irdkosketused ==
* [http://www.muniarequipa.gob.pe/ Arekip-agjan oficialine sait (''muniarequipa.gob.pe'').] {{ref-es}}
{{Commons|Arequipa}}

{{stub}}
[[Kategorii:Arekip| ]]
[[Kategorii:Perun lidnad]]
[[Kategorii:Eländpunktad kirjamišton mödhe]]
[[Kategorii:Arekipan agj|*]]
