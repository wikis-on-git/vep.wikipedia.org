{{Eländpunkt
 | Nimi = Pskov<br />Псков
 | Lidnanznam = Pskovgfull.svg
 | Flag = Flag of Pskov (Pskov oblast).svg
 | Lidnanznam text = Pskovan lidnanznam
 | Flag text = Pskovan flag
 | Valdkund = Venäma
 | Eläjiden lugu = 209,840
 | Voz' = 2017
 | Pind = 95.6
 | Fail = Pskov asv07-2018 Kremlin aerial2.jpg
 | Pämez' = Ivan Cecerskii<br/>(2009—)
 | Telefonkod = +7-8112-xxx-xxx
 | Avtokod = 60
 | Aigvö = [[UTC]]+3 ([[MSK]]+0)
}}
[[Fail:ПСКОВ.карта.jpg|thumb|left|250px|Lidnan nomeruidud lidnanlaptoiden kart.]]
'''Pskov''' ({{lang-ru|Псков}}) om [[Venäma]]n lidn da lidnümbrik valdkundan lodehes. Se om [[Pskovan agj]]an administrativine keskuz da kaikiš suremb lidn, mugažo om [[Pskovan rajon]]an keskuseks (ei mülü rajonha).

== Istorii ==
Eländpunkt mainitase ezmäižen kerdan Lavrentijan aigkirjas kuti ''Pleskov'' ({{lang-ru|Плесков}}) i ''Pskov'' lidnan statusanke vl 903. Nimitihe jogen mödhe. Pskovan lidnuz oli vižrenghaižeks, koume rengast oma olmas tähäsai.

Vozil 1348−1510 Pskov oli ripmatoman [[Pskovan Tazovaldkund]]an pälidnaks. Oli [[Venäma]]n ühteks kaikiš järedambiš da znamasižembiš lidnoišpäi edel [[Piter]]in alusenpanendad.

== Geografijan andmused ==
Lidn seižub [[Pskov (jogi)|Pskovanjogen]] ({{lang-ru|Пскова́}}) da [[Sur' (jogi, lankteb Pskovanjärvhe)|Sur'-jogen]] molembil randoil niiden ühthejoksmusen sijas. Istorine keskuz levigandeb 47 metrad ü.m.t. keskmäižel korktusel, 16 kilometras Sur'-jogen lanktendan sijaspäi [[Peipusjärv|Pskovanjärvhe]]. Sijadase 278 kilometras avtoteidme [[Piter]]išpäi, matkad [[Moskv]]hasai om 743 kilometrad.

Pskov om lidnümbrikon üks'jäine eländpunkt, jagase 14 nomeruidud ohjanduzlidnanlaptha. Lidnan röunoiden piduz om läz 50 km.

== Tobmuz ==
[[Fail:PskovDuma2.jpg|thumb|right|250px|Lidnan Duman sauvuz.]]
Käskusenandai tobmuz om Lidnan Dum. Kaik eläjad änestuzoiktusenke valitas sen 25 ezitajad videks vodeks. Duman ezimez' lugese lidnan pämehen. Järgenduseližed valičendad Dumha oliba vl 2017.

Radonoigendai tobmuz om Lidnan administracii, se iče taričeb ičeze strukturad Dumale vahvištamha. Dum valičeb administracijan pämest.

== Eläjad ==
Vn 2010 Venäman rahvahanlugemižen mödhe eläjiden lugu oli 203 279 ristitud. Kaikiš suremb lidnan ristitišt oli vozil 1992 — 209 tuh. rist., i 2017 — 209 840 ristitud.

Rahvahad (enamba 0,4%, 2010): [[venälaižed]] — 87,4%, [[ukrainalaižed]] — 1,5%, [[vaugedvenälaižed]] — 0,9%, [[armenijalaižed]] — 0,5%, toižed rahvahad — 1,6%, rahvahuden ozutandata — 8,1%.

== Transport ==
Avtobusad da taksid oma kundaližeks transportaks lidnas. 12 sildad ühtenzoittas Sur'-jogen randoid.

Civiline da sodavägiden Pskov-lendimport (vai Ristad, {{lang-ru|Кресты}}, ''PKV / ПСК'') sijadase 6 kilometras suvipäivnouzmha lidnan istorižes keskusespäi. Se om rahvahidenkeskeiženke statusanke, tehtas reisid Piterihe da Moskvha.

== Tetabad sündnuded ==
* [[Födorova Oksana|Oksana Födorova]] (Oksana Borodina) (sünd. 1977) – Venäman fotomodel', TV-vedai, aktris da pajatai.

== Homaičendad ==
<references />

== Irdkosketused ==
* [http://www.pskovgorod.ru/ Lidnan tobmuden aluzkundoiden oficialine portal (''pskovgorod.ru'').] {{ref-ru}}
{{Commons|Pskov}}

{{Pskovan agjan lidnad}}
{{Venälaižen Federacijan subjektoiden pälidnad}}

[[Kategorii:Pskov| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad|*]]
[[Kategorii:Pskovan agjan lidnümbrikod]]
[[Kategorii:Pskovan agj|*]]
[[Kategorii:Pskovan rajon|*]]
