{{Eländpunkt
 | Nimi = Čadan<br />Чадан <small>(ven.)</small><br/>Чадаана <small>(tuv.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 8,991
 | Voz' = 2017
 | Pind = 
 | Fail = Устуу-Хурээ 01.JPG
 | Pämez' = Čoigan Monguš<br />(tal'vku 2016—)
 | Telefonkod = +7-39434-xx-xxx
 | Avtokod = 17
 | Aigvö = [[UTC]]+7 ([[MSK]]+4)
}}
'''Čadan''' ({{lang-ru|Чадан}}, {{lang-tyv|Чадаана}} — «barbikoikaz penzhišt» vepsäks) om [[Venäma]]n lidn da lidnankund (sumon) [[Tuvan Tazovaldkund]]an päivlaskmas. Se om [[Dzun-Hemčikan kožuun]]an administrativine keskuz.

== Istorii ==
Eländpunktan aluz om pandud kuti [[buddizm]]an ''Aldii-Huree-jumalankodi'' ({{lang-ru|Алдыы-Хурээ}}). Vozil 1923−1929 jumalankodin seinidentagaine žilo oli tetab kuti ''Artaadit'', sid' om olmas nügüdläiženke nimenke. Vl 1930 jumalankodi oli muretud. Čadan-žilo sai lidnan statusad vl 1945. Vspäi 2003 Aldii-Huree-pühäpert' om udessündutadud.

Lidn šingotase sömtegimišton edheotandoil, mugažo sadas [[kivihil'|kivihil't]] kar'jeran mahtusel läz lidnad.

== Geografijan andmused ==
Lidn sijadase ühtennimižen jogen randal (mülüb [[Jenisei]]n basseinha), 800..825 m korktusil. Matkad [[Kizil]]hasai om 200 km päivnouzmha orhal vai 220 km avtotedme. Lähembaine lidn om [[Ak-Dovurak]] 70 km päivlaskmha orhal vai 82 km avtol.

Kirsarai-žilo (178 rist. vl 2017) mülüb lidnankundha (sumonha). Lidnankundan pind — 101,29 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 9 035 ristitud, kožuunan nell' ühesandest. Kaikiš suremb lidnan ristitišt oli 10 775 eläjad vl 1989. Vl 2017 kaik 9 169 ristitud elihe lidnankundas.

Tuvan tehnologine tehnikum om professionaližen opendusen aluzkundaks.

== Tetabad ristitud ==
* [[Šoigu Sergei‎|Sergei Šoigu]] (s. vl [[1955. voz'|1955]]) — Venäman [[Venäman kaičendministruz|kaičendministr]].

== Irdkosketused ==
* [http://dzun.tuva.ru/category/chadan/ Čadan-sumonan lehtpoled kožuunan oficialižel ''dzun.tuva.ru''-saital.] {{ref-ru}}
{{Commons|Category:Chadan}}

{{Tuvan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tuvan Tazovaldkundan lidnad]]
[[Kategorii:Dzun-Hemčikan kožuun|*]]
