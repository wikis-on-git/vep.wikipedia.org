{{Eländpunkt
 | Nimi = Alatur<br/>Нижняя Тура
 | Lidnanznam = Coat of Arms of Nizhnyaya Tura (Sverdlovsk oblast).png
 | Flag = Flag of Nizhnyaya Tura (Sverdlovsk oblast).png
 | Lidnanznam text = Alaturan lidnanznam
 | Flag text = Alaturan flag
 | Valdkund = Venäma
 | Eläjiden lugu = 19,091
 | Voz' = 2021
 | Pind = 42
 | Fail = Nizhnyaya Tura-12.jpg
 | Pämez' = Aleksei Stasönok<br />(kezaku 2017—)
 | Telefonkod = +7-34342-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Alatur''' ({{lang-ru|Ни́жняя Тура́}}) om [[Venäma]]n lidn [[Sverdlovskan agj]]an päivlaskmas. Se om [[Alaturan lidnümbrik]]on administrativine keskuz da pala.

== Istorii ==
Ende [[mansid]]en pühäpert' oli lidnan territorijal, mansin i vanhuskolaižiden küläd oliba olmas lidnan ümbrištos. Alatur-eländpunktan aluz om pandud vl 1754 kuti žilo sauvomha da holitamha Alaturan raudtegint. Se sai nimed jogen mödhe, radaškanzi vl 1766, toihe [[kaugedraud]]ad lähižiš tegimišpäi i ümbriratihe sidä korgedladuižeks [[raud]]aks. Radnikžilo sai lidnan statusad vn 1949 9. päiväl keväz'kud agjan alištusenke.

Alatur šingotase mašiništonsauvomižen tegimel ([[ventilätor]]ad, mašiništ atomsarakon täht), Alaturan GRES:al, lämuzizoläcijan tegimel i leibänkombinatal.

== Geografijan andmused ==
Lidn sijadase [[Uralmäged|Keskmäižen Uralan]] päivnouzmaižil pautkil, [[Tur (jogi)|Tur-joginiškon]] ([[Obinjogi|Obin]] hurapol'ne bassein) da sen Alaturan vezivaradimen-«uiton» oiktal randal tobjimalaz, 205 m ü.m.t. keskmäižel korktusel. Om mägid da mecoid lidnan ümbrištos. ''Alatur''- i ''Mir''-raudtestancijad ratas passažiroiden täht, sijadasoiš Turan oiktal randpolel. Matkad [[Jekaterinburg]]hasai om 200 km suvhe orhal, 230 km avtotedme vai raudtedme. Lähembaine lidn om [[Lesnoi (lidn)|Lesnoi]] ani päivlaskmas (pit'k röun senke).

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 22 006 ristitud, lidnümbrikon nell' videndest. Kaikiš suremb lidnan ristitišt oli 24..26 tuhad eläjid vll 1989−2003 (26 800 rist. vl 1992).

Rahvahad (ozutadud rahvahudenke vl 2010): [[venälaižed]] — 93,0%, [[totarlaižed]] — 1,8%, [[ukrainalaižed]] — 1,1%, toižed rahvahad — 4,1%.

[[Ortodoksine hristanuskond|Ortodoksižen hristanuskondan]] Koumen Pühämehen jumalanpert'<ref>[http://n-tura.cerkov.ru/ Alaturan tulendan sait (''n-tura.cerkov.ru'').] {{ref-ru}}</ref> udessündutase, sen ližaks koume jumalanpertid ratas lidnümbrikon toižiš eländpunktoiš. [[Islam]]an «Abd-Ar-Rašid»-pühäpert' om avaitud lidnas.

Isan geotedištelendan tehnikum<ref>[http://igrt.ru/ Isan geotedištelendan tehnikuman sait (''igrt.ru'').] {{ref-ru}}</ref> (baziruiše Alaturas) om professionaližen opendusen aluzkundaks.

== Galerei ==
<gallery mode="packed" heights="125px">
Nizhnyaya Tura-5.jpg|Lidnümbrikon administracijan sauvuz (2019)
Nizhnyaya Tura.jpg|Sijaližen istorijan muzei (2019, istorine Alaturan tegimiden ohjandusen pert')
НТМЗ.JPG|Alaturan GRES vl 2011
Nizhnyaya Tura-4.jpg|Kul'turkeskuz (2019)
City pond in Nizhnyaya Tura-11.jpg|Lidnan uiton padosein vl 2019
</gallery>

== Homaičendad ==
<references />

== Irdkosketused ==
* [http://duma11.aiwoo.ru/ Alaturan lidnümbrikon Duman oficialine sait (''duma11.aiwoo.ru'').] {{ref-ru}}
* [http://ntura.midural.ru/ Alaturan lidnümbrikon Administracijan oficialine sait (''ntura.midural.ru'').] {{ref-ru}}
{{Commons|Category:Nizhnyaya Tura}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Alaturan lidnümbrik|*]]
