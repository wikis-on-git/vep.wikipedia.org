{{Eländpunkt
 | Nimi = Väz'm<br/>Вязьма
 | Lidnanznam = Coat of arms of Vyazma (2008, full).jpg
 | Flag = Flag of Vyazma (Smolensk oblast).png
 | Lidnanznam text = Väz'man lidnanznam
 | Flag text = Väz'man flag
 | Valdkund = Venäma
 | Eläjiden lugu = 52,506
 | Voz' = 2018-01-01
 | Pind = 50.1
 | Fail = Vjazman piirihallinnon rakennus.jpg
 | Pämez' = Aleksandr Grigorjev<br />(heinku 2014—)
 | Telefonkod = +7-48131-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Väz'm''' ({{lang-ru|Вя́зьма}}) om [[Venäma]]n lidn, lidnankund da transporttesol'm [[Smolenskan agj]]an pohjoižpäivnouzmas. Se om agjan kahtenz' lidn eläjiden lugun mödhe, [[Väz'man rajon]]an administrativine keskuz. Vspäi 2009 se om «sodahoštusen lidn»-arvnimenke.

== Istorii ==
Eländpunkt mainitaškanzihe vspäi 1239 kuti anttud valdoičemha lidn Kijevan Vladimir Rürikovičun Andrei-poigale. Vll 1403−1493 oli [[Sur' Litvanman ruhtinazkund|Suren Litvanman ruhtinazkundan]] palaks. Eziauguižešti puine Kreml'-lidnuz oli saudud tošti vodele 1632 kivižel variantal, sen pühäpertid i üks' čuhunduz oma kaičenus. Väz'm sai makundan lidnan oficiališt statusad vl 1776. [[Toine mail'man soda|Toižen mail'man sodan]] aigan lidn oli okkupiruidud (7. reduku 1941 — 12. keväz'ku 1943).

Väz'm šingotase mašinansauvomižen tegimel (pezend- i puhtastandmašiništ), sauvondmaterialiden pästandal (pertid brusaspäi, [[savič]], [[raudbeton|raudbetontegesed]], raudbetonšpalad, polimerkerteh), sömtegimištol (leibänkombinat, kalategim), sintetižiden produktoiden tegimel ([[sömližadused]], [[vaha]]d, [[voižim]]ed), [[brusit]]an, plastiktegesiden i grafittegesiden edheotandoil, pölvhankombinatal, nahktegimel i järedal omblendfabrikal (specialižed sobad da kengäd, kaičendabutused). Raudtetransportan edheotandad ratas lidnas.

== Geografijan andmused ==
Lidn sijadase rajonan keskuzpalas, ühtennimižen jogen randoil ({{lang-ru|Вязьма}} 147 km pitte, [[Dnepr]]an üläjoksmusen hura ližajogi), 255 m ü.m.t. keskmäižel korktusel. Bozn'-järv (ven. ''Бозня'' 5 km²) om lidnan päivnouzmaižel röunal. Matkad [[Smolensk]]hasai om 150 km päivlaskmha-suvipäivlaskmha orhal, 166 km avtotel vai 169 km raudtel. Lähembaižed lidnad oma [[Juhnov]] (Kalugan agj) 79 km suvipäivnouzmha orhal vai 96 km avtotedme, [[Safonovo (lidn)|Safonovo]] i [[Dorogobuž]] 68 km da 71 km päivlaskmha-suvipäivlaskmha orhal, 75 km da 87 km avtotedme vai raudtedme, i [[Sičovk]] 69 km pohjoižhe orhal, 73 km avtotedme vai raudtedme. «Smolensk — [[Moskv]]»-avtote mäneb lidnan pohjoižröunaks. «Smolensk — Moskv»-raudte läbitab lidnad. Väz'm-raudtestancii radab lidnan suvipalas vspäi 1870. Toine stancii om Väz'm-Bränskai ({{lang-ru|Вязьма-Брянская}}) 6 kilometras, om avaitud vl 1930 i sijadase lähižes ühtennimižes žilos.

Väz'm om lidnankundan üks'jäine eländpunkt.

== Eläjad ==
Vl 1939 lidnan ristitišt oli 33 774 eläjad. Vn 2010 Venäman rahvahanlugemižen mödhe lidnan eläjiden lugu oli 54 600 ristitud, rajonan kaks' koumandest. Kaikiš suremb lidnan ristitišt oli 60 500 eläjad vl 1996. [[Ortodoksine hristanuskond|Ortodoksižen hristanuskondan]] Johann-endustajan naižjumalankodi, Stroican päjumalanpert' i kuz' pühäpertid oma olmas lidnas.

Rahvahad (2010): [[venälaižed]] — 94,9%, [[ukrainalaižed]] — 1,2%, toižed rahvahad — 3,9%.

Professionaližen opendusen aluzkundad oma Väz'man politehnine tehnikum<ref>[http://technicum.ru/ Väz'man politehnižen tehnikuman sait (''technicum.ru'').] {{ref-ru}}</ref>, Väz'man raudtetehnikum<ref>[http://www.vzt67.ru/ Väz'man raudtetehnikuman sait (''vzt67.ru'').] {{ref-ru}}</ref>, Väz'man medicinine kolledž<ref>[http://vyazmamed.ru/ Väz'man medicinižen kolledžan sait (''vyazmamed.ru'').] {{ref-ru}}</ref>, Väz'man aeroklub.

== Galerei ==
<gallery mode="packed" heights="125px">
Spasskaya tower Vyazma2.JPG|Lidnusen Spasskai-čuhunduz
Vyazma 11.10.2014 07.jpg|Ph. Stroican päjumalanpert'
Локомотивное депо в Вязьме.jpg|Vedimdepo
Дом культуры - panoramio (15).jpg|Kul'turkeskuz (2013)
Vyazma station.JPG|Väz'm-päraudtestancii
</gallery>

== Homaičendad ==
<references />

== Irdkosketused ==
* [http://www.mgorv.ru/ Lidnan oficialine sait (''mgorv.ru'').] {{ref-ru}}
{{Commons|Category:Vyazma}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Väz'man rajon|*]]
