{{1000}}{{A10000}}
{{Personalii
| изображение = Tim Berners-Lee CP 2 head crop.jpg
| описание изображения = Tim Berners-Li «Campus Party Brasil»-aigtegol, vn 2009 sulaku
}}
'''Timoti Džon Berners-Li'''-''ižand'' ({{lang-en|Sir Timothy John «Tim» Berners-Lee}}; sünd. [[8. kezaku]] [[1955]], [[London]], [[Sur' Britanii]]) om britanine tedomez' [[informacižed tehnologijad|IT]]-sarakos. Hän om [[URL]]-sisteman, [[HTTP]]-protokolan i [[HTML]]-kelen melestegii, [[Mail'man hämähoukunverk]]on sädai (ühtes [[Robert Kajo]]nke, 1989) i sen konsorciuman (vspäi 1994) ezmäine da nügüdläine pämez'. «[[Semantine hämähoukunverk]]»-koncepcijan tegii.

Tedomehen päine kirj om «Kuvaten hämähoukunverkod: Mail'man hämähoukunverkon augud i tulii aig» (angl. ''Weaving the Web: Origins and Future of the World Wide Web'', Texere Publishing, 1999, ISBN 0-7528-2090-7). Siš hän starinoičeb Hämähoukunverkon sädamižes, koncepcijas, ozutab ičeze kacegid [[Internet]]an šingoteshe. Avtor pagižeb neniš tezisoiš:
# Voimuz koheta Hämähoukunverkon informacijad om tärged mugažo, kut serfingan-ki voind sidme. Tegii lugeb [[WYSIWYG]]-tehnologijad (se-žo virtualine redaktor) päižeks, hot' verkon [[Wiki]]-saitad oma oiged hašk.
# Voib kävutada [[kompjuter]]oid «tagamaižiden processiden» täht, ned abutižiba ristituile rata ühtes.
# Internetan kaikuččele aspektale piidab rata hämähoukunverkon kartte, eile ijerarhijan. Sikš domennimiden sistem (DNS — {{lang-en|Domain Name System}}) om vastmel'ne erind, ICANN-organizacii ohjastab sidä.
# Kompjutertedomehed pidadas moral'vastust tehnižen vastusen ližaks.

Timotin kazvatajad oma Konuei Berners-Li i Meri Li Vuds, hö radoiba matematikantedomehil i ühtniba «Mark I»-kompjuteran sädandha. Berners-Li sai fizikantedomehen arvod Oksfordan universitetas vl 1976, radoi telekommunikacijoiden sarakos, sid' programistan. Tedomez' om nainu, kaks' last.

== Homaičendad ==
<references />

{{stub}}
[[Kategorii:Programistad]]
[[Kategorii:Melestegijad]]
[[Kategorii:Kompjutertedomehed]]
[[Kategorii:Suren Britanijan tedomehed]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
