{{1000}}{{A10000}}
[[Fail:FoodMeat.jpg|thumb|right|250px|Lihan erazvuiččed toižendad]]
'''Liha''' om [[živatad|živatoiden]] [[kudeh]], kudambad kävutadas kuti [[söm]]. Voib olda lunke vai ei.

== Mülünd ==
Produktan mülünd: [[vezi]] (73..77%), [[vauktuš]]ed (18..21%), [[razv]]ad (1..3%), ekstraktivižed substancijad (2,6-3,2%), [[mineraližed substancijad]] (0,8..1,0%). Lihan mülünd erištase živatan erikon mödhe.

Živatoiden lihan vauktušed mülütadas nenid vajehtamatomid aminomuiktusid: [[fenilalanin]], [[izoleicin]], [[leicin]], [[lizin]], [[metionin]], [[treonin]], [[triptofan]], [[valin]]. Poliküllästamatomad razvmuiktused oma lihas vaiše. Ekstraktivižed substancijad paremboittas sömän magud, ližatas litud i lujetas sömänsulatusen rauguiden radod.

== Lihan tehmine ==
Lihan tobj pala tegese lihasuguiden maižanduseližen [[kabjživatišt]]on da [[lind]]un kazvatandal i rikondal. Mecživatoiden i [[reptilijad|reptilijoiden]] liha om harv, no ottase sömäks mugažo. Rahvahad kävutadas lihad ičeze veron i živatoiden olendan olmas mödhe.

[[Kolbas]]an da lihan massine tehmine zavodihe valdkundaližiden sodavägiden šingotesenke. Torhan lihan kaičendan strok honuzlämudel om lühüd, ka pidadas vilus i ümbriratas sidä erazvuiččil mahtusil: ahavoičend, räkištand, keitand, konservuind.

Lihan vozne tehmine ühtele hengele om 33,2 kg, valdkundad-liderad da päeksportörad oma Evropan mad, Avstralii, Uz' Zelandii. Mail'man tehmine om 53..54 mln tonnoid vodes. Kazvatadud lihan toižendoiden struktur: sigaliha — 39,1 %, linduiden liha — 29,3 %, lehmänliha — 25,0 %, lambazliha — 4,8 %, toine liha — 1,8 %.

== Diet ==
Lihan üläkulutand i sidodud sihe toižiden balansirujiden produktoiden kulutand lujetas hibjan läžundoiden riskad, verensisteman päpaloin: ateroskleroz i gipertonii, aivoidenkuro, sahardiabet; kuctas sömänsulatusen palahtelendoid, rakad, maksun i südäimuniden eivoindoid. Läžundoiden päine sü om holesterolan da toižiden toksinoiden tulend organizmha lihanke.

[[Dietologii]] rekomenduib pordaigaližid vai kaikenaigaižid pučindoid lihan kulutandaspäi polenemha i spravitamha läžundoid. [[Religii|Religijan]] pühiden met om mugoi-žo.

''[[Vegetarianižuz]]'' om ičetahtoine pučind lihan kulutandaspäi.

== Lihaze sidodud vepsän muštatišed ==
<blockquote>
* ''Hulas padaspäi kädel lihad ed veda.''
* ''Lingaha lud, ka i liha linneb.''
* ''Miš oma lud, ka sid' liha-ki.''
* ''Veraz liha magedamb.''
</blockquote>

== Homaičendad ==
<references />

[[Kategorii:Liha| ]]
[[Kategorii:Lihategimišt]]
