{{Eländpunkt
 | Nimi = Oh<br />Оха
 | Lidnanznam = Coat of Arms of Okha (Sakhalin oblast).png
 | Flag = Flag of Okha (Sakhalin oblast).png
 | Lidnanznam text = Ohan lidnanznam
 | Flag text = Ohan flag
 | Valdkund = Venäma
 | Eläjiden lugu = 20,715
 | Voz' = 2018
 | Pind = 20.98
 | Fail = Okha5.jpg
 | Pämez' = Sergei Gusev<br />(keväz'ku 2017—)
 | Telefonkod = +7-42437-xx-xxx
 | Avtokod = 65
 | Aigvö = [[UTC]]+11 (MSK+8)
}}
'''Oh''' ({{lang-ru|Оха}}) om [[Venäma]]n lidn [[Sahalinan agj]]an [[Sahalin]]-saren pohjoižes. Se om agjan nellänz' lidn eläjiden lugun mödhe, Ohan lidnümbrikon administrativine keskuz.

== Istorii ==
Vl 1880 pen' ''Ohe-žilo'' ({{lang-ru|Охэ}}) oli olmas [[kivivoi]]n pindlöudmižsijanno. Ectihe enamba kivivoid, no satusetomašti, i tacihe žilod. Vl 1910 «Zotovan jäl'gnikad da kompanii» löuzi ezmäšt surt kivivoid. Vl 1920−1925 [[Japonii]] okkupirui Sahalinad, i vl 1921 saihe ezmäšt kivivoid surel mülündal. Nügüdläižen eländpunktan aluz om pandud vl 1925, nimitihe jogen mödhe. Om lidnan statusanke vspäi 1938.

Vl 1942 saudihe «Oh — [[Komsomol'sk Amural]]»-kivivoinveimen. Vn 1995 (28. semendku, 7,2-ballaine) Neftegorskan manrehkaiduz mureni Ohan-ki sauvusid paloin. Vspäi 2005 ühtištuihe Ohan rajonad lidnanke, kätihe lidnümbrikoks. Om severz'-se vahtkundan žiloid lidnas ümbri.

Lidn šingotase mehanižel i raudbetonan tegimil, kivivoin i [[londuseline gaz|londuseližen gazan]] samižen [[Ohotskan meri|Ohotskan meren]] šel'faspäi äiluguižil projektoil, mugažo Ohan lämuzelektrokeskuz radab.

== Geografijan andmused ==
Lidn sijadase Ohotskan meren Urkt-lahten-järven randal, 30 m ü.m.t. keskmäižel korktusel. Matkad [[Suvisahalinsk]]hasai om 740 km suvhe orhal vai 850 km avtotedme. Lähembaine raudtestancii sijadase [[Nogliki]]-žilos, 230 km suvhe avtotel. Lähembaine lidn om [[Nikolajevsk Amural]] (Habarovskan rand) 156 km päivlaskmha orhal. Vll 1999−2006 demontiruihe raudted Noglikišpäi.

Klimat om [[ven vö|ven]] meren, om tazostadud Edahaižen Pohjoižen rajonha vilun Päivnouzmaižsahalinan merijoksmusen tagut. Heinkun i elokun lämuz om +16,1..16,7 C°, vilukun i uhokun — −17,2..17,9 C°. Voden keskmäine lämuz om −0,2 C°.

10 žilod mülüdas lidnümbrikho Ohan ližaks. 26 eländpunktad om likvidiruidud NSTÜ:n olendan jäl'ghe. Lidnümbrikon pind — 14 815,87 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 23 008 ristitud, lidnümbrikon — 25 855 ristitud. Kaikiš suremb lidnan ristitišt oli 37 000 eläjad vl 1992. Vl 2018 kaik 22 612 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] ph. Sergii Radonežalaižen kivine jumalanpert' om saudud vll 1995−2001.

Professionaližen opendusen aluzkundad: Sahalinan industrialine tehnikum i Sahalinan valdkundaližen universitetan filial.

== Irdkosketused ==
* [http://www.adm-okha.ru/ Lidnan da lidnümbrikon tobmuden oficialine sait (''adm-okha.ru'').] {{ref-ru}}
* [http://sakhalin.gov.ru/index.php?id=682 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Okha}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Sahalinan agjan lidnümbrikod]]
