{{Eländpunkt
 | Nimi = Oh<br />Оха
 | Lidnanznam = Coat of Arms of Okha (Sakhalin oblast).png
 | Flag = Flag of Okha (Sakhalin oblast).png
 | Lidnanznam text = Ohan lidnanznam
 | Flag text = Ohan flag
 | Valdkund = Venäma
 | Eläjiden lugu = 20,715
 | Voz' = 2018
 | Pind = 20.98
 | Fail = Okha5.jpg
 | Pämez' = <br />(kku 20—)
 | Telefonkod = +7-42437-xx-xxx
 | Avtokod = 65
 | Aigvö = [[UTC]]+11 (MSK+8)
}}
'''Oh''' ({{lang-ru|Оха}}) om [[Venäma]]n lidn [[Sahalinan agj]]an [[Sahalin]]-saren pohjoižes. Se om agjan nellänz' lidn eläjiden lugun mödhe, Ohan lidnümbrikon administrativine keskuz.

== Istorii ==
Vl 1880 pen' ''Ohe-žilo'' ({{lang-ru|Охэ}}) oli olmas [[kivivoi]]n löudmižsijanno pindal. Ectihe enamba kivivoid, no satusetomašti, i tacihe žilod. Vl 1920−1925 [[Japonii]] okkupirui Sahalinad, i vl 1921 saihe ezmäšt kivivoid surel mülündal. Nügüdläižen eländpunktan aluz om pandud vl 1925, nimitihe jogen mödhe. Om lidnan statusanke vspäi 1938. Vn 2004 heinkus ühtištuihe Ohan rajonad lidnanke, kätihe lidnümbrikoks. Om severz'-se vahtkundan žiloid lidnas ümbri.

Lidn šingotase mehanižel i raudbetonan tegimil, kivivoin i [[londuseline gaz|londuseližen gazan]] samižen [[Ohotskan meri|Ohotskan meren]] šel'faspäi äiluguižil projektoil, mugažo Ohan lämuzelektrokeskuz radab.

== Geografijan andmused ==
Lidn sijadase 30 m ü.m.t. keskmäižel korktusel. Matkad [[Suvisahalinsk]]hasai om 740 km suvhe orhal vai 850 km avtotedme. Lähembaine raudtestancii sijadase [[Nogliki]]-žilos, 230 km suvhe avtotel. Lähembaine lidn om [[Nikolajevsk Amural]] (Habarovskan rand) 156 km päivlaskmha orhal. Vll 1999−2006 demontiruihe raudted Noglikišpäi.

10 žilod mülüdas lidnümbrikho Ohan ližaks. Lidnümbrikon pind — 14 815,87 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 30 937 ristitud, lidnümbrikon koume nelländest. Kaikiš suremb lidnan ristitišt oli 51 800 eläjad vl 1992. [[Ortodoksine hristanuskond|Ortodoksižen hristanuskondan]] koume jumalanpertid om olmas lidnas.

Professionaližen opendusen aluzkundad: Sahalinan saraktehnologijoiden da holitusen tehnikum, Sahalinan ülämeriškol.

== Irdkosketused ==
* [http://sobranie-kholmsk.ru/ Lidnan da lidnümbrikon Nevondkundan oficialine sait (''sobranie-kholmsk.ru'').] {{ref-ru}}
* [http://admkholmsk.ru/ Lidnan da lidnümbrikon Administracijan oficialine sait (''admkholmsk.ru'').] {{ref-ru}}
* [http://sakhalin.gov.ru/index.php?id=692 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Okha}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Sahalinan agjan lidnümbrikod]]
