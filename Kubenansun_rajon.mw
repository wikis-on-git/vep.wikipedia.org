{{Rajon
| Nimi          = Kubenansun rajon<br />Усть-Кубинский район
| Znam          = Gerb-Ust-Kubinsky-region.gif
| Flag          = Flag of Ust-Kubensky rayon (Vologda oblast).png
| Znam text     = 
| Flag text     = 
| Valdkund      = Venäma
| Pälidn        = Ustje (Kubenansun rajon){{!}}Ustje
| Eläjiden lugu = 7,912
| Year          = 2015
| Pind          = 2,444
| Map           = Vologda-Oblast-Ust-Kubenskoe.png
| Map width     =
}}
'''Kubenansun rajon''' ([[venäkel'|ven.]]: ''Усть-Кубинский район'') om [[rajon]] [[Vologdan agj]]as.

Administrativine keskuz om [[Ustje (Kubenansun rajon)|Ustje]]-külä (rajonan ristitišton pol').

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]ho. Vl 1930 heinkun 30. päiväl heitihe ümbrikod, i vodhe 1936 tal'vkun 5. päivhäsai rajon mülüi Pohjoižhe randha kuti administrativine ühtnik. Vozil 1936-1937 oli [[Pohjoine agj|Pohjoižen agjan]] palaks. Vs 1937 sügüz'kun 23. päiväspäi mülüb Vologdan agjaha. Vozil 1960-1965 rajonan territorii mülüi [[Sokolan rajon (Vologdan agj)|Sokolan rajonha]]. Rajon om olmas nügüdläižiš röunoiš vspäi 1965.

== Geografijan andmused ==
Kubenansun rajon om Vologdan agjan kesktaho. Pind — 2 444 km², sidä kesken [[mec]] otab kaks' koumandest (1684 nellikkilometrad), kavag'mec da lehtezmec ühteverzin. Rajonan piduz suvespäi pohjoižhe — 80 km, päivnouzmaspäi päivlaskmha — 40 km.

Om röunoid 5 [[Vologdan agj]]an rajonanke:
* päivnouzmas [[Harovskan rajon]]anke;
* suvipäivnouzmas da suves [[Sokolan rajon (Vologdan agj)|Sokolan rajonanke]];
* suvipäivlaskmas [[Vologdan rajon]]anke;
* lodehes [[Kirillovan rajon]]anke;
* pohjoižes [[Vožegan rajon]]anke.

Znamasižed joged oma [[Kuben]] da [[Uftüg (jogi, lankteb Kubenanjärvhe)|Uftüg]]. Kaik joged mülüdas Kubenanjärven ([[Jävaldmeri|Jävaldmeren]]) basseinha. [[Kubenanjärv]] om suvižel da suvipäivlaskmaižel röunoil. Kaik om 18 järved.

Reljef om tazo tobjimalaz, kukhikaz keskuses. Om äi penid [[so]]id. Kubenanjärven päivnouzmaine rand om sokaz alangišt.

Londuseližed varad oma [[turbaz]], [[sauvondmaterialad]] ([[lete|letked]], [[gravii]]), [[mec]], [[vezi|reskvezi]].

Vs 2015 sulakun 28. päiväspäi rajonan territorii alajagase 4 küläkundha.

== Tobmuz ==
Vs 2013 sügüz'kun 19. päiväspäi [[Lebedev Mihail|Mihail Lebedev]] radab rajonan da sen administracijan pämehen. Koume rajonan varapämest oma hänele abhu. Kaik rahvaz valičeb rajonan pämest videks vodeks. 5 ohjandust da 8 palakundad alištudas rajonan administracijale.

Käskusenandai tobmuz om rajonan parlament — Ezitajiden Suim (ven. ''Представительное Собрание'') 15 ühtnijanke. Kaik rahvaz valičeb heid nelläks vodeks. [[Kalabaškina Jelena|Jelena Kalabaškina]] radab Suiman ezimehen vl 2015.

Vspäi 2012 Kundaline Nevondkund (ven. ''Общественный Совет'') radab rajonas (12 ühtnijad).

Järgvaličendad Ezitajiden Suimha oliba vl 2013 sügüz'kun 8. päiväl, sil-žo päiväl valitihe rajonan pämest.

== Eläjad ==
Vn 2010 Venäman rahvahanlugemižen mödhe eläjiden lugu oli 8 800 ristitud.

Kaik om 268 eländpunktad rajonas, sidä kesken 2 žilod da 266 küläd, niišpäi 108 oma kaikenaigažen ristitištonke. Toižid surid eländpunktoid ei ole.

== Ižanduz ==
Ižandusen päsarakod oma jogitransport, mecan varhapanend i sen ümbriradmine [[pilindmaterialad|pilindmaterialoihe]], sömtegimišt da maižanduz, turizm<ref>[http://www.kubena35.ru/KUBENA/Adm/Invest-pasport-2015.pdf Kubenansun rajonan investicine pasport (kubena35.ru). — 34 lp. — Lpp. 5-6.] {{ref-ru}}</ref>.

== Homaičendad ==
<references />

== Irdkosketused ==
* [http://www.kubena35.ru/ Kubenansun rajonan administracijan oficialine sait.] {{ref-ru}}
* [http://www.vologda-oblast.ru/municipalitety/ust_kubinskiy_rayon/ Kubenansun rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Kubenansun rajon| ]]
