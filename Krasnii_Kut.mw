{{Eländpunkt
 | Nimi = Krasnii Kut<br />Красный Кут
 | Lidnanznam =
 | Flag = 
 | Lidnanznam text =
 | Flag text = 
 | Valdkund = Venäma
 | Eläjiden lugu = 14,483
 | Voz' = 2018
 | Pind = 8
 | Fail = Krasny Kut 07.jpg
 | Pämez' = Aleksandr Jacenko<br />(2006−2008.<br />2016—)
 | Telefonkod = +7-84560-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Krasnii Kut''' ({{lang-ru|Кра́сный Кут}} «čoma čogaine») om [[Venäma]]n lidn da lidnankund [[Saratovan agj]]an suves. Se om [[Krasnii Kutan rajon]]an administrativine keskuz.

== Istorii ==
Eländpunktan aluz om pandud vll 1813−1819 sirdanuzil mehil, lähtnuzil erindha [[kozakišt|kozakoil]] Ukrainan Har'kovan aigaspäi, nimitihe [[Krasnokutsk]]-kodilidnan mödhe. Sirdanikoiden kahtenz' partii tuli Krasnokutskaspäi vl 1837, lugetas sidä vot todesižen alusenpanendan vodeks oficialižikš.

Nevondkundaližen aigan oli lidnan statusanke vn 1925 elokuhusai, sid' žilo möst. Kätihe radnikžiloks vn 1939 tal'vkus. Žilo sai lidnan statusad vn 1966 11. päiväl kezakud.

Krasnii Kut šingotase torvarmaturan tegimel, elektromehanižel tegimel, sömtegimištol (maidtegim, sömkombinat, lindunkombinat, [[durr]]an semniden ümbriradai tegim), raudten distancijal.

== Geografijan andmused ==
Lidn sijadase Jeruslan-jogen oiktal randal ({{lang-ru|Еруслан}} 278 km pitte, [[Volg]]an hura ližajogi), 45 m ü.m.t. keskmäižel korktusel. Matkad [[Saratov]]hasai om 92 km lodeheze orhal, 125 km avtotedme vai raudtedme. Lähembaižed lidnad oma [[Pallasovk]] (Volgogradan agj) 100 km suvhe orhal vai raudtel, 143 km avtotel, [[Engel's (lidn)|Engel's]] 86 km lodeheze orhal, 116 km avtotedme vai raudtedme, [[Jeršov (lidn)|Jeršov]] 100 km päivnouzmha-pohjoižpäivnouzmha orhal, 130 km avtotedme vai raudtedme, i [[Novouzensk]] 98 km suvipäivnouzmha orhal, 123 km avtotedme vai raudtedme. Krasnii Kut-raudtestancii radab lidnan pohjoižpalas, raudte sarakoičese jogen hural randal.

Viž žilod i üks' raudtesarak mülüdas lidnankundha (municipaližhe ühtnikho) Krasnii Kutan ližaks. Lidnankundan pind — 230,14 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 416 ristitud, lidnankundan — 15 937 ristitud, rajonan pol'. Kaikiš suremb lidnan ristitišt oli 16..17 tuhad eläjid vll 1970−2001 (17 384 rist. vl 1989). Kaik 17 758 ristitud elihe lidnankundas vl 2018.

Rahvahad (2010, enamba 0,8%): [[venälaižed]] — 82,3%, [[kazahlaižed]] — 4,1%, [[ukrainalaižed]] — 2,6%, [[totarlaižed]] — 2,4%, [[armenijalaižed]] — 2,2%, [[korejalaižed]] — 1,2%, [[saksalaižed]] — 0,8%, toižed rahvahad — 3,9%, rahvahuden ozutandata — 0,5%.

Professionaližen opendusen aluzkundad oma Krasnii Kutan politehnine licei<ref>[http://licey64krkut.ucoz.ru/ Krasnii Kutan politehnižen licein sait (''licey64krkut.ucoz.ru'').] {{ref-ru}}</ref>, Ul'janovskan civiližaviacijan institutan Krasnii Kutan filial-lendandškol<ref>[http://kkluga.ru/ Krasnii Kutan civiližaviacijan lendandškolan sait (''kkluga.ru'').] {{ref-ru}}</ref> i Saratovan valdkundaližen agrarižen universitetan Krasnii Kutan filial (ende Krasnii Kutan zooveterinarine tehnikum).

== Homaičendad ==
<references />

== Irdkosketused ==
* [http://krasny-kut.ru/municipal_nye_obrazovaniya/gorod_krasnyj_kut/ Lidnankundan lehtpoled rajonan oficialižel ''krasny-kut.ru''-saital.] {{ref-ru}}
{{Commons|Category:Krasny Kut}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Krasnii Kutan rajon|*]]
