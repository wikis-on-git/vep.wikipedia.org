{{Eländpunkt
 | Nimi = Krasnii Kut<br />Красный Кут
 | Lidnanznam =
 | Flag = 
 | Lidnanznam text =
 | Flag text = 
 | Valdkund = Venäma
 | Eläjiden lugu = 14,483
 | Voz' = 2018
 | Pind = 8
 | Fail = Krasny Kut 07.jpg
 | Pämez' = T Širšova<br />(kku 20—)
 | Telefonkod = +7-84560-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Krasnii Kut''' ({{lang-ru|Кра́сный Кут}} «čoma čogaine») om [[Venäma]]n lidn da lidnankund [[Saratovan agj]]an suves. Se om [[Krasnii Kutan rajon]]an administrativine keskuz.

== Istorii ==
Eländpunktan aluz om pandud vl 1837 sirdanuzil mehil Ukrainan Har'kovan aigaspäi, nimitihe [[Krasnokutsk]]-kodilidnan mödhe. Nevondkundaližen aigan oli lidnan statusanke vn 1925 elokuhusai, sid' žilo möst. Kätihe radnikžiloks vn 1939 tal'vkus. Žilo sai lidnan statusad vn 1966 11. päiväl kezakud.

Krasnii Kut šingotase torvarmaturan tegimel, elektromehanižel tegimel, sömtegimištol (maidtegim, sömkombinat, lindunkombinat, sorgon semniden ümbriradai tegim), raudten edheotandoil (ten distancii).

== Geografijan andmused ==
Lidn sijadase Jeruslan-jogen oiktal randal ({{lang-ru|Еруслан}} 278 km pitte, [[Volg]]an hura ližajogi), 45 m ü.m.t. keskmäižel korktusel. Matkad [[Saratov]]hasai om 103 km lodeheze orhal, 114 km avtotedme vai 130 km raudtedme. Lähembaižed lidnad oma [[Pallasovk]] (Volgogradan agj) 00 km suvhe orhal, 00 km avtotel vai raudtel, [[Engel's (lidn)|Engel's]] 00 km lodeheze orhal, 00 km avtotedme vai raudtedme, [[Jeršov (lidn)|Jeršov]] 00 km päivnouzmha-pohjoižpäivnouzmha orhal, 00 km avtotedme vai raudtedme, i [[Novouzensk]] 98 km suvipäivnouzmha orhal, 123 km avtotedme vai raudtedme. Raudtestancii radab lidnas.

Viž žilod i üks' raudtesarak mülüdas lidnankundha (municipaližhe ühtnikho) Krasnii Kutan ližaks. Lidnankundan pind — 230,14 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 416 ristitud, lidnankundan — 15 937 ristitud, rajonan pol'. Kaikiš suremb lidnan ristitišt oli 16..17 tuhad eläjid vll 1970−2001 (17 384 rist. vl 1989). Kaik 17 758 ristitud elihe lidnankundas vl 2018.

Rahvahad (2010, enamba 0,8%): [[venälaižed]] — 82,3%, [[kazahlaižed]] — 4,1%, [[ukrainalaižed]] — 2,6%, [[totarlaižed]] — 2,4%, [[armenijalaižed]] — 2,2%, [[korejalaižed]] — 1,2%, [[saksalaižed]] — 0,8%, toižed rahvahad — 3,9%, rahvahuden ozutandata — 0,5%.

Professionaližen opendusen aluzkund om Ul'janovskan civiližaviacijan institutan Krasnii Kutan filial-lendandškol.<ref>[http://kkluga.ru/ Krasnii Kutan civiližaviacijan lendandškolan sait (''kkluga.ru'').] {{ref-ru}}</ref>

== Homaičendad ==
<references />

== Irdkosketused ==
* [http://krasny-kut.ru/ Lidnan da rajonan oficialine sait (''krasny-kut.ru'').] {{ref-ru}}
{{Commons|Category:Krasny Kut}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Krasnii Kutan rajon|*]]
