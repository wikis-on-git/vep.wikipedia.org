{{10000}}
{{Eländpunkt
 | Nimi = Rotterdam
 | Lidnanznam = Rotterdam wapen.svg
 | Flag = Flag of Rotterdam.svg
 | Lidnanznam text = Rotterdaman lidnanznam
 | Flag text = Rotterdaman flag
 | Valdkund = Alamad
 | Eläjiden lugu = 633,471
 | Voz' = 2017
 | Pind = 325.79
 | Fail = Erasmusbrug seen from Euromast.jpg
 | Pämez' = Ahmed Abutaleb<br />(viluku 2009—)
 | Telefonkod = +31-(0)10
 | Aigvö = tal'vel [[UTC]]+1,<br />kezal [[UTC]]+2
}}
'''Rotterdam''' (mugažo [[alaman kel'|alaman kelel]], virktas [ˌrɔtərˈdɑm]) om [[Alamad|Alamaiden]] lidn da kund [[Suvigollandii]]-agjas. Se om agjan kaikiš suremb lidn i valdkundan kahtenz' lidn eläjiden lugun mödhe. Mail'man kahtenz' surtte ([[Šanhai]]n jäl'ghe) meriport sijadase lidnas.

== Istorii ==
Eländpunkt mainitase ezmäižen kerdan kirjutadud purtkiš vl 1283. Sai lidnan oiktusid vl 1340. Kümnes vodes päliči sen eläjad saiba laskendad kanalan sauvomižhe [[Leiden]]hasai i [[Delft]]hasai vemha ujuden villad Anglijaspäi. Sil aigalpäi lidn sauvoi meriportad kacmata pošavihe i sodoihe. Vodele 1872 saudihe Njive-Vaterveg-kanalad valdmerilaivoiden täht, nece kändihe meriportan valdmoiden lugud kaikiš surembikš mail'mas.

Rotterdam šingotase meriportaks i transporttesol'meks, kivivoinümbriradmižen tegimil, rahvahidenkeskeižel turizmal.

== Geografijan andmused ==
Lidn sijadase [[Pohjoine meri|Pohjoižen meren]] i langenijan sihe Njive-Maas-jogen (24 km, {{lang-nl|Nieuwe Maas}} «Uz' [[Maas]]») randoil, 0 m ü.m.t. keskmäižel korktusel.

== Eläjad ==
Vl 2014 eläjiden lugu oli 619 879 ristitud. Kuivman pind — 208,8 km², toine om vezi. Üks' million eläjad oli ezilidnoidenke vl 2014. Om [[Randstad]]an palaks.

== Transport ==
Avtobusad, tramvaid i velosipedad oma kundaližeks transportaks lidnan südäimes. Metro radab vspäi 1968 (5 jonod, sidä kesken kiruhtramvai [[Hag]]hasai om videndeks jonoks, vspäi 2009 om 62 stancijad, 78 km raudted). Jogi-, raudte- i avtotransport ühtenzoitab ezilidnoidenke.

Rahvahidenkeskeine lendimport (''RTM'', 1,6 mln passažiroid vl 2015) om ühthine Hag-lidnanke i sijadase 6 km pohjoižpäivnouzmha Rotterdamaspäi. Tehtas reisid Suren Britanijan, Saksanman, Ispanijan i Turkanman lidnoihe, mugažo Evropan erasihe toižihe maihe.

== Irdkosketused ==
* [http://www.rotterdam.nl/ Lidnan oficialine sait (''rotterdam.nl'').] {{ref-nl}} <small>(+ äikel'ne känduz)</small>
{{Commons|Rotterdam}}

[[Kategorii:Alamaiden lidnad]]
[[Kategorii:Eländpunktad kirjamišton mödhe]]
[[Kategorii:Suvigollandii]]
