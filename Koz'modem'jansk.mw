{{Eländpunkt
 | Nimi = Koz'modem'jansk<br />Козьмодемьянск <small>(ven.)</small><br />Цикмӓ <small>(mägimar.)</small><br />Чыкма <small>(nitmar.)</small>
 | Lidnanznam = Coat of Arms of Kozmodemiansk (Mariy El) (2005).png
 | Flag = Flag of Kozmodemyansk (Mariy-El).png
 | Lidnanznam text = Koz'modem'janskan lidnanznam
 | Flag text = Koz'modem'janskan flag
 | Valdkund = Venäma
 | Eläjiden lugu = 19,970
 | Voz' = 2021
 | Pind = 13.41
 | Fail = Kozmodemyandsk 2011-06 02.jpg
 | Pämez' = Igor' Volkov<br/>(reduku 2019—)
 | Telefonkod = +7-83632-xx-xxx
 | Avtokod = 12
 | Aigvö = [[UTC]]+3 ([[MSK]]+0)
}}
'''Koz'modem'jansk''' ({{lang-ru|Козьмодемьянск}}, {{lang-mrj|Цикмӓ}}, {{lang-chm|Чыкма}}) om [[Venäma]]n lidn da lidnümbrik [[Marii Elan Tazovaldkund]]an suvipäivlaskmas. Se om [[Mägimarin rajon]]an administrativižeks keskuseks, ei mülü rajonha.

Lidn om mägimarilaižiden kul'turan päkeskuseks.

== Istorii ==
Eländpunktan aluz om pandud lidnuseks vl 1583 [[Ivan Grazii|Ivan Grazijan]] käskön mödhe kahten pühämehen päivän oiktastuseks: Koz'ma i Dem'jan. Mainitase lidnaks vspäi 1609. Koz'modem'jansk sai makundan lidnan statusad vl 1718, oficialine lidnan status om vspäi 1781.

Luja lämoipalo tegihe lidnas vn 1833 semendkus. Om kaičenus äi endevanhid istorižid pertid, severz'-se znamasižid muzejid ratas lidnas. Koz'modem'jansk šingotase jogiportal i elektroladimiden tegimil (katkaižimed, štepselid, avtotraktorine elektronik), mugažo pälembaižen soban omblendal i turizmal.

== Geografijan andmused ==
Lidn sijadase [[Volg]]an oiktal randal ([[Čeboksaran vezivaradim]]), 110 m ü.m.t. keskmäižel korktusel. Matkad [[Joškar-Ol]]hasai om 104 km pohjoižpäivnouzmha. Ehtatim ühtenzoitab jogen randoid. Lähembaižed lidnad oma Čuvašijan [[Čeboksarad]] 49 km suvipäivnouzmha orhal vai 73 km avtotedme i [[Jadrin]] 49 km suvipäivlaskmha vai 86 km avtol.

Koz'modem'jansk om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 21 257 ristitud. Kaikiš suremb ristitišt oli 25 300 eläjad vl 1992.

Rahvahad (enamba 0,4% vl 2010): [[venälaižed]] — 61,5%, [[marilaižed]] — 30,9%, [[totarlaižed]] — 0,9%, [[čuvašalaižed]] — 0,7%, [[ukrainalaižed]] — 0,4%, toižed rahvahad — 0,6%, rahvahuden ozutandata — 5,0%.

[[Ortodoksine hristanuskond|Ortodoksižen hristanuskondan]] seičeme pühäpertid<ref>[https://sobory.ru/geo/locat/3260 Koz'modem'janskan pühäpertid ''sobory.ru''-saital.]</ref> oma avaitud lidnas: Jumalanmaman Smolenskan jumalaižen päjumalanpert' (om letud vll 1866−1872), nell' jumalanpertid i kaks' časounäd.

Ühtištuihe sauvondindustriališt tehnikumad i elektrotehnikan kolledžad vn 2014 sügüz'kus, i Koz'modem'janskan industrijan da edheotaikundan kolledž om professionaližen opendusen üks'jäižeks aluzkundaks.

Lidnümbrikon mer (administracijan pämez') om Mihail Kozlov vn 2017 heinkuspäi. Edeline lidnümbrikon pämez' (deputatoiden nevondkundan ezimez') om Andrei Burmistrov (sulaku 2014 — reduku 2019).

== Galerei ==
<gallery mode="packed" heights="125px">
Музей купеческого быта Козьмодемьянск.jpg|Torgovanoiden kodielon muzei (2017, ende Šišokin-torgovanan usadiban päsauvuz)
Kozmodemyansk. Cathedral of the Theotokos of Smolensk P5192209 2475.jpg|Jumalanmaman Smolenskan jumalaižen päjumalanpert', vn 2018 nägu
Ул Советская 33,Здание мужской гимназии.JPG|«Darovanje»-škol-internat vl 2015 (''Lahjakahuz'')
Усадьба Пономарева А.М.JPG|Koz'modem'janskan kul'turiž-istorine muzeikompleks — A.M. Ponomarövan usadib (2015)
Жилой дом купца Турецева. Козьмодемьянск.jpg|Istorine Turecev-torgovanan eländkodi vl 2016
</gallery>

== Homaičendad ==
<references />

== Irdkosketused ==
* [http://mari-el.gov.ru/municipality/gorkozmodemjansk/ Lidnümbrikon lehtpoled tazovaldkundan tobmuden ''mari-el.gov.ru''-saital.] {{ref-ru}}
{{Commons|Category:Kozmodemyansk}}

{{Marii Elan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Marii Elan Tazovaldkundan lidnad]]
[[Kategorii:Marii Elan Tazovaldkundan lidnümbrikod]]
[[Kategorii:Mägimarin rajon|*]]
