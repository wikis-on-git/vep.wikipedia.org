[[Fail:La2-demis-onega.png|thumb|200px|Änine]]
'''Änine''' vai '''Änižjärv''' ([[Venäkel'|venäkelel]]: ''Онежское озеро, Онего'', [[Karjalan kel’|karjalan kelel]]: ''Oniegu'', [[Suomen kel'|suomen kelel]]: ''Ääninen, Äänisjärvi'') om [[järv]] [[Venäma|Venäläižen Federacijan]] evropalaižen lodepoles, [[Karjalan Tazovaldkund]]as, [[Leningradan agj|Leningradan]] da [[Vologdan agj|Vologdan agjoiš]]. Se om toine järv pindan mödhe [[Evrop]]as rindataden [[Ladog|Ladogjärvhe]]. Änine om [[Atlantine valdmeri|Atlatižen valdmeren]] [[Baltijan meri|Baltijanmeren]] basseinan järv. 

Järven pind saridenke om läz 9700 km². [[Vezi|Veden]] mülü järves om 285 km³. Piduz pohjoižespäi suvehepäi om 245 km, kaikiš suremb leveduz om 91,6 km. Keskmäine süvüz om 30 m, kaikiš suremb süvüz om 127 m. 50 joged langetas järvhe, no vaiše üks' - [[Süvär']] (Svir') - lähteb Änižespäi. Änižen randal om 3 lidnad: [[Petroskoi]], [[Kondopog]] da [[Medvežjegorsk]].

Änižes om 1650 sared. Niiden pind om 224 km². Sariden lugus om [[Kiži]]-sar', kudambal om 89 pušt arhitekturan muštpacast XV-XX voz'sadoid (časounäd, pühäkodid, küläpertidid, mellicad da aitod). Nece keraduz om pandud [[UNESCO]]:n mail’man kal’huziden nimikirjuteshe. Änižen päivnouzmrandal om 1200 [[petroglif]]ad (IV - II voz'tuhad edel meiden erad). 

== Irdkosketused ==
* [http://photocity.ru/Album61/idx.php Fotoal'bom «Ladog da Änine»] (venäkelel)
* [http://www.ticrk.ru/ru/gallery_5025.html Änine. Karjal: turistine portal] (venäkelel)

[[Kategorii:Järved kirjamišton mödhe]]
[[Kategorii:Venäman järved]]
