[[Fail:La2-demis-onega.png|thumb|200px|Änine]]
'''Änine''' vai '''Änižjärv''' ([[venäkel'|venäkelel]]: ''Онежское озеро, Онего'', [[karjalan kel'|karjalan kelel]]: ''Oniegu'', [[suomen kel'|suomen kelel]]: ''Ääninen, Äänisjärvi'') om [[järv]] [[Venäma|Venälaižen Federacijan]] evropižes lodehpoles, [[Karjalan Tazovaldkund]]as, [[Leningradan agj|Leningradan]] da [[Vologdan agj|Vologdan]] agjoiš. Se om toine järv pindan mödhe [[Evrop]]as [[Ladog|Ladogjärvhe]] rindataden. Änine om [[Atlantine valdmeri|Atlatižen valdmeren]] [[Baltijan meri|Baltijan meren]] basseinan järv. 

Järven pind saridenke om läz 9700 km². [[Vezi|Veden]] mülü järves om 285 km³. Piduz pohjoižespäi suvhesai om 245 km, kaikiš suremb leveduz om 91,6 km. Keskmäine süvüz om 30 m, kaikiš suremb süvüz om 127 m. 50 joged langetas järvhe, no vaiše üks' — [[Süvär']] — jokseb lähten Änižespäi. Änižen randal om 3 lidnad: [[Petroskoi]], [[Kondopog]] da [[Medvežjegorsk]].

Änižes om 1650 sared. Niiden ühthine pind om 224 km². Sariden lugus om [[Kiži]]-sar', kudambal om 89 pušt arhitekturan muštpacast XV-XX voz'sadoid (časounäd, pühäkodid, küläpertid, mellicad da aitod). Nece keraduz om pandud [[UNESCO]]:n mail'man kal'huziden nimikirjuteshe. Änižen päivnouzmrandal om 1200 [[petroglif]]ad (IV - II voz'tuhad edel meiden erad). 

== Irdkosketused ==
* [http://photocity.ru/Album61/idx.php Fotoal'bom «Ladog da Änine».] (venäkelel)
* [http://www.ticrk.ru/ru/gallery_5025.html Änine. Karjal: turistine portal.] (venäkelel)

[[Kategorii:Änine| ]]
[[Kategorii:Karjalan Tazovaldkundan järved]]
[[Kategorii:Leningradan agjan järved]]
[[Kategorii:Vologdan agjan järved]]
[[Kategorii:Järved kirjamišton mödhe]]
