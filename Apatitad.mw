{{Eländpunkt
 | Nimi = Apatitad<br />Апатиты
 | Lidnanznam = Coat of Arms of Apatity (Murmansk oblast) (2013).jpg
 | Flag = Flag of Apatity (Murmansk oblast).png
 | Lidnanznam text = Apatitoiden lidnanznam
 | Flag text = Apatitoiden flag
 | Valdkund = Venäma
 | Eläjiden lugu = 56,730
 | Voz' = 2016
 | Pind = 37.5
 | Fail = Apatity and Khibiny mountains.JPG
 | Pämez' = Aleksei Gilärov<br />(2015−2019)
 | Telefonkod = +7-81555-xx-xxx
 | Avtokod = 51
 | Aigvö = [[UTC]]+3 (MSK+0)
}}
'''Apatitad''' ({{lang-ru|Апатиты}} [əpɐˈtʲitɨ]) om [[Venäma]]n lidn [[Murmanskan agj]]an keskuzpalas. Se om agjan kahtenz' lidn eläjiden lugun mödhe, Apatitoiden lidnümbrikon administrativine keskuz.

Lidn om [[Edahaine Pohjoine|Edahaižen Pohjoižen]] tedokeskuz mail'man znamoičendanke. [[Venäman Tedoakademii|Venäman Tedoakademijan]] Kolan tedokeskusen 8 institutad ühesaspäi da 2 tedoiduzkeskust sijadasoiš Apatitoiš.

== Istorii ==
Eländpunktan aluz om pandud vl 1926 kuti pen' ''Apatitad-žilo'' 7 eläjanke. Vl 1935 ühtištuihe sidä ''Belii-raudtestancijanke'' (vspäi 1916, nüg. Apatitad I-stancii) i «Industrii»-sovhozan žilonke (oli olmas vspäi 1930), kätihe Apatitad-radnikžiloks šingotamha [[apatit]]kivendon löudmižsijad, se om kaikiš suremb mail'mas tähäsai. Ühtištuihe radnikžilod lähiženke lidnanvuiččenke Molodöžnii-žilonke (5980 rist. vl 1959) da anttihe lidnan statusad vn 1966 7. päiväl heinkud.

== Geografijan andmused ==
Lidn sijadase kukhikahas tahondas, [[Imandr|Ekostrovskai Imandr]]-järven (351 km²) päivnouzmaižel randpolel, 129..278 m korktusil, 178 m keskmäižel korktusel valdmeren pindan päl. Matkad [[Murmansk]]hasai om 157 km pohjoižhe raudtedme vai «Kol»-avtotedme. Lähembaine lidn om [[Kirovsk (Murmanskan agj)|Kirovsk]] 15 km päivnouzmha avtotedme.

Tiklaht-kezažilo i Hibinad-raudtestancii kaikenaigaižeta ristitištota mülüdas lidnümbrikho Apatitoiden ližaks. Lidnümbrikon pind om 2 500 nellikkilometrad.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 59 672 ristitud, lidnümbrikon — 59 674 ristitud. Kaikiš suremb lidnan ristitišt oli 88 026 eläjad vl 1989. Hristanuskondan viž pühäperid om lidnas: [[ortodoksine hristanuskond|ortodoksižen hristanudkondan]] koume i [[baptizm]]an kaks' jumalanpertid.

Rahvahad (vl 2010, enamba 0,4%): [[venälaižed]] — 84,0%, [[ukrainalaižed]] — 2,5%, [[vaugedvenälaižed]] — 1,6%, [[totarlaižed]] — 0,5%, [[azerbaidžanlaižed]] — 0,4%, toižed rahvahad — 2,1%, rahvahuden ozutandata — 8,9%.

== Ižanduz da transport ==
Tegimišton päsarakod oma [[apatit]]koncentratan pästand i [[nefelin]]an erigoitmine sijaližes kivendospäi, sauvondmaterialiden tehmine (raudbetontegesed), sömtegimišt, lämuden i elektrusen tehmine. Apatitoiden lämuzelektrostancii kävutab [[kivihil']]t.

Avtobusad da maršruttaksid oma kundaližeks transportaks lidnas. Koume raudtestancijad da platform oma olmas. Tatanmaine civiline ''Hibinad''-lendimport (''KVK / АПХ'') sijadase 12 km suvhe lidnaspäi, tehtas reisid [[Piter]]ihe, [[Moskv]]ha i [[Čerepovec]]an lendimporthasai.

== Galerei ==
<gallery mode="packed" heights="125px">
Administratsia Apatity.JPG|Lidnümbrikon administracijan sauvuz (2014)
Hram Novimuchenikov i Ispovednikov Rossiyskih.JPG|Venäman uziden moknikoiden da hengenavaidamižen kundlijoiden jumalanpert' (ortodoksine hristanuskond), vn 2014 nägu
2016-GIN-KNC-RAN.jpg|[[Venäman Tedoakademii|VTA:n]] Kolan tedokeskusen Geologjan institut
DK Egorova.JPG|Sauvojiden kul'turkeskuz vl 2014
VokzalApatity.JPG|Apatitad-1-päraudtestancii (2014)
АНОФ-2.jpg|Kahtenz' apatit-nefelinine küllästamižtegim ({{lang-ru|АНОФ-2}}), vn 2008 nägu
</gallery>

== Homaičendad ==
<references />

== Irdkosketused ==
* [http://apatity.gov-murman.ru/ Lidnan tobmuden aluzkundoiden oficialine sait (''apatity.gov-murman.ru'').] {{ref-ru}}
{{Commons|Category:Apatity}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
