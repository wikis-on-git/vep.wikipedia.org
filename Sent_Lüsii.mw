{{10000}}
{{Valdkund
| Nimi = Sent Lüsii<br />Saint Lucia
| Valdkundznam = Coat of arms of Saint Lucia.svg
| Flag = Flag of Saint Lucia.svg
| Valdkundznam text = Sent Lüsijan valdkundznam
| Flag text = Sent Lüsijan flag
| Pälidn = Kastri
| Eläjiden lugu = 165,510<ref>[https://www.cia.gov/library/publications/the-world-factbook/geos/st.html Sent Lüsijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 616
| Kart = Saint Lucia in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Častanet Allen|Allen Častanet]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.lc]]
| Telefonkod = +1-758
| Aigvö = [[UTC]]−4
}}
'''Sent Lüsii''' ({{lang-en|Saint Lucia}} [ˌseɪnt ˈluːʃɪə]), se om täuz' oficialine nimituz, om valdkund [[Sent Lüsii (sar')|ühtennimižel sarel]] [[Kariban meri|Kariban meren]] päivnouzmpoles. Sen pälidn da kaikiš suremb lidn om [[Kastri]].

== Istorii ==
Vn 1979 22. päiväl uhokud Sent Lüsii tedištoiti ičeze ripmatomudes [[Sur' Britanii|Sures Britanijaspäi]]. Nügüdläine Konstitucii<ref>[http://www.govt.lc/constitution Sent Lüsijan Konstitucii 31.12.2006-datal vajehtusidenke] valdkundaližel ''govt.lc''-portalal. {{ref-en}}</ref> tuli väghe sil-žo päiväl, se om väges vn 1980 da möhembaižidenke vajehtusidenke.

== Geografijan andmused ==
[[Fail:Saint Lucia-CIA WFB Map.png|thumb|left|250px|Sent Lüsijan geografine kart.]]
Valdkund om meriröunoiš Francijan merentagaiženke sar'hiženke [[Martinik]]-departamentanke pohjoižpoles, [[Sent Vinsent da Grenadinad|Sent Vinsent da Grenadinoidenke]] suvipoles. Randanpird om 158 km.

Amuižiden vulkanoiden jono sädi Sent Lüsijan territorijad. Nened vulkanad voidas ozutada aktivižut tähäsai. Kaikiš korktemb čokkoim om [[Žimi]]-vulkan, 950 metrad kortte valdmeren pindan päl.

Klimat om [[tropine vö|tropine]] passatine. Kuiv sezon oleskeleb vilukus-sulakus, vihm sezon vedase semendkuspäi elokuhusai. [[Tropine ciklon|Tropižed ciklonad]] oma paksud kezan lopus. Kaikuččen kun keskmäine lämuz om +18..+26 C°. Paneb sadegid 1500..3000 mm vodes.

Londuseližed varad oma [[mec]], [[termaline purde|termaližed purtked]]. Om 3 [[kel'dtaho]]d da 2 [[nacionaline puišt|nacionališt puištod]].

== Politine sistem ==
[[Fail:STLUC-castries-governm-bau.jpg|thumb|right|250px|Valdkundanpert' [[Kastri]]š.]]
Ohjandusen form om unitarine parlamentine [[monarhii]] äjiden partijoiden sistemanke. Valdkundan pämez' om britanine [[Elizavet Toine]]-kunigaznaine. Hän vahvištab ičeze ezitajad — jenaral-gubernatorad — Sent Lüsijan päministran nevondan mödhe. Jenaral-gubernator vahvištab valitud parlamental ohjastust, allekirjutab käskusid, paneb uziden valičemižiden datad.

Parlament om kaks'kodine. Üläkodi om Senat ({{lang-en|Senate}}) 11 ühtnijanke, jenaral-gubernator paneb heid radsijha. Alakodi om Suiman Kodi (angl.: ''House of Assembly'') 17 ühtnijanke, kaik rahvaz valičeb heid videks vodeks. Jenaral-gubernatorale sab pästta parlamentad radmaspäi miččel taht aigal, miččen taht sün tagut, sidä kesken päministran pätandan mödhe. Parlament formiruib ohjastust jenaral-gubernatoran andmižen mödhe. Päministr (angl. ''Prime Minister'') om parlamentan ezipartijan lider tobjimalaz.

Sent Lüsijan parlamentan ühtnijoiden järgenduseližed valičendad oliba vn 2016 6. päiväl kezakud. [[Senak Nevill|Emmanuel Nevill Senak]]-ižand om pandud radnikusele nügüdläižeks jenaral-gubernatoraks vn 2018 12. päiväl vilukud. [[Allen Častanet]] radab päministran vs 2016 kezakun 7. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sent Lüsijan administrativiž-territorialine jagand]].''

Sent Lüsii jagase 11 administrativižeks tulendaks ({{lang-en|parish}}).

== Eläjad ==
Sent Lüsijas elädas [[sentlüsijalaižed]]. Vn 2014 heinkus valdkundan ristitišt oli 163 362 eläjad. Kaikiš suremb ristitišt om nügüd'.

Augotižlibundan mödhe (2010): [[afrikalaižed]] — 85,3%, segoitadud augotižlibundanke — 10,9%, [[indijalaižed]] — 2,2%, toiženke augotižlibundanke — 1,5%, märhapanendata — 0,1%.

Uskondan mödhe (2010): riman [[katoline jumalankodikund|katolikad]] — 61,5%, [[protestantizm|protestantad]] — 25,5%, toižed [[hristanuskond|hristanuskojad]] — 3,4%, [[rastafarilaižed]] — 1,9%, toižed uskojad — 0,4%, religijatomad — 5,9%, märhapanendata — 1,4%.

Vl 2005 kaik oli 16 eländpunktad enamba 1 tuhad kaikenaigaiženke ristitištonke. Lidnalaižiden pala om 18,8% (2020).

== Ižanduz ==
Sent Lüsijan päeksport om [[kivivoi]] (33%), [[banan]]ad (22%), [[olud]] (12%), [[antenn]]ad da [[antennkuvastim]]ed (11%); toine eksport om [[elektromašiništ]] (5%), [[lämänmäričim]]ed (3%), [[karton]] (3%), [[vas'k]] (1%), [[kakao]], [[kokospal'm|kokospähkmed]], [[kokosvoi]], kaikenvuiččed tropižed [[fruktad]].

== Homaičendad ==
<references />

== Irdkosketused ==
* [http://www.govt.lc/ Sent Lüsijan valdkundaline portal (''govt.lc'').] {{ref-en}}
{{Commons|Saint Lucia}}

{{Pohjoižamerik}}

[[Kategorii:Sent Lüsii| ]]
