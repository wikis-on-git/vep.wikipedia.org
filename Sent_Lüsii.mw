{{Valdkund
| Nimi = Sent Lüsii<br />Saint Lucia
| Valdkundznam = Coat of arms of Saint Lucia.svg
| Flag = Flag of Saint Lucia.svg
| Valdkundznam text = Sent Lüsijan valdkundznam
| Flag text = Sent Lüsijan flag
| Pälidn = Kastri
| Eläjiden lugu = 163,362<ref>[https://www.cia.gov/library/publications/the-world-factbook/geos/st.html Sent Lüsijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 616
| Kart = Saint Lucia in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Entoni Kenni|Kenni Entoni]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.lc]]
| Telefonkod = +1 758
| Aigvö = [[UTC]]-4
}}
'''Sent Lüsii''' ([[anglijan kel'|angl.]]: ''Saint Lucia''), se om täuz' oficialine nimituz, om valdkund [[Sent Lüsii (sar')|ühtennimižel sarel]] [[Kariban meri|Kariban meren]] päivnouzmpoles. Sen pälidn da kaikiš suremb lidn om [[Kastri]].

== Istorii ==
Vl 1979 uhokun 22. päiväl Sent Lüsii tedoti ičeze ripmatomudes [[Sur' Britanii|Sures Britanijaspäi]], nügüdläine Konstitucii<ref>[http://www.govt.lc/constitution Sent Lüsijan Konstitucii 31.12.2006-datal vajehtusidenke] valdkundaližel portalal (govt.lc). {{ref-en}}</ref> tuli väghe sil-žo päiväl (vn 1980 da möhembaižiden vajehtusidenke).

== Geografijan andmused ==
[[Fail:Saint Lucia-CIA WFB Map.png|thumb|left|250px|Sent Lüsijan geografine kart.]]
Valdkund om meriröunoiš Francijan merentagaižen sar'hižen [[Martinik]]-departamentanke pohjoižpoles, [[Sent Vinsent da Grenadinad|Sent Vinsent da Grenadinoidenke]] suvipoles. Randanpird om 158 km.

Amuižiden vulkanoiden jono sädi Sent Lüsijan territorijad. Nened vulkanad voidas ozutada aktivižut tähäsai. Kaikiš korktemb čokkoim om [[Žimi]]-vulkan, 950 metrad valdmeren pindan päl.

Klimat om [[tropine vö|tropine]] passatine. Kuiv sezon oleskeleb vilukus-sulakus, vihm sezon vedase semendkuspäi elokuhusai. [[Tropine ciklon|Tropižed ciklonad]] oma paksud kezan lopus. Kaikuččen kun kesklämuz +18..+26°C. Paneb sadegid 1500-3000 mm vodes.

Londuseližed varad oma [[mec]], [[termaline purde|termaližed purtked]]. Om 3 [[kel'dtaho]]d da 2 [[nacionaline puišt|nacionališt puištod]].

== Politine sistem ==
[[Fail:STLUC-castries-governm-bau.jpg|thumb|right|250px|Valdkundanpert' [[Kastri]]š.]]
Ohjandusen form om unitarine parlamentine [[monarhii]] äjiden partijoiden sistemanke. Valdkundan pämez' om britanine [[Elizavet Toine]]-kunigaznaine. Hän vahvištab ičeze ezitajad — jenaral-gubernatorad — Sent Lüsijan päministran nevondan mödhe. Jenaral-gubernator vahvištab valitud parlamental ohjastust, allekirjutab käskusid, paneb uziden valičemižiden datad.

Parlament om kaks'kodine. Üläkodi om Senat ([[anglijan kel'|angl.]]: ''Senate'') 11 ühtnijanke, jenaral-gubernator paneb heid radsijha. Alakodi om Suiman Kodi ([[anglijan kel'|angl.]]: ''House of Assembly'') 17 ühtnijanke, kaik rahvaz valičeb heid videks vodeks. Jenaral-gubernatorale sab pästta parlamentad radmaspäi miččel taht aigal, miččen taht sün tagut, sidä kesken päministran pätandan mödhe. Parlament formiruib ohjastust jenaral-gubernatoran andmižen mödhe. Päministr om parlamentan ezipartijan lider tobjimalaz.

Vl 2011 kül'mkun 28. päiväl Sent Lüsijan järgvaličendad oliba valdkundan parlamentha. Vl 1997 sügüz'kun 17. päiväl [[Luizi Perlett|Kalliopa Perlett Luizi]]-emänd oli pandud radsijha nügüdläižeks jenaral-gubernatoraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sent Lüsijan administrativiž-territorialine jagand]].''

Sent Lüsii alajagase 11 administrativižhe tulendha ([[anglijan kel'|angl.]] ''parish'').

== Eläjad ==
Sent Lüsijas elädas [[sentlüsijalaižed]].

Vl 2005 oli 16 eländpunktad enamba 1 tuhad kaikenaigaižen ristitištonke.

== Ižanduz ==
Sent Lüsijan päeksport om [[kivivoi]] (33%), [[banan]]ad (22%), [[olud]] (12%), [[antenn]]ad da [[antennkuvastim]]ed (11%); toine eksport om [[elektromašiništ]] (5%), [[lämänmäričim]]ed (3%), [[karton]] (3%), [[vas'k]] (1%), [[kakao]], [[kokospal'm|kokospähkmed]], [[kokosvoi]], kaikenvuiččed tropižed [[fruktad]].

== Homaičendad ==
<references />

== Irdkosketused ==
* [http://www.govt.lc/ Sent Lüsijan valdkundaline portal.] {{ref-en}}

{{Commons|Saint Lucia}}
{{Pohjoižamerik}}

[[Kategorii:Sent Lüsii| ]]
