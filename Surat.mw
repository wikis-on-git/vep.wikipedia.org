{{10000}}
{{Eländpunkt
 | Nimi = Surat <small>(veps. i angl.)</small><br />सूरत <small>(hindi)</small><br />સુરત <small>(gudžarati)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 4,462,002
 | Voz' = 2011
 | Pind = 326.5
 | Fail = Vesu ,Surat.jpg
 | Pämez' = Nirandžan Zanzmera
 | Telefonkod = +91-(0)261-xxx-xxxx
 | Aigvö = [[UTC]]+5:30
}}
'''Surat''' (mugažo [[anglijan kel'|anglijan kelel]]; {{lang-hi|सूरत}}, {{lang-gu|સુરત}}, vanh. ''Surjapur'' — «Päiväižen lidn») om [[Indii|Indijan]] kahesanz' surtte lidn-millioner, [[Gudžarat]]-štatan kahtenz' surtte lidn [[Ahmedabad]]an jäl'ghe.

Lidn sijadase 284 km suvhe štatan [[Gandinagar]]-pälidnaspäi.

Surat om Indijan kul'turan da turizman keskuz, [[diamant]]oiden leiktamižen da poliruindan mail'man keskuz, Indijan «[[šuuk (kangaz)|šuukan]] pälidn».

== Istorii ==
Eländpunktan aluz om pandud Gopi-brahmanal 15. voz'sadan lopus. Vodele 1512 Surat oli Indijan päivlaskman znamasižeks rahvahidenkeskeižeks portaks. [[Portugalijalaižed]] sauvoihe lidnusen vl 1540, se seižub nügüd'aigan-ki.

Vozil 1615−1687 [[Britanine Ost-Indijan kompanii|Angližen Ost-Indijan kompanijan]] üks' torguindfaktorijoišpäi sijazihe Suratas. Vl 1668 kompanii pani torguindfaktorijan alusen [[Bombei]]he, sid' Suratan ižanduz mäni lanktushe.

Vl 1837 lämoipalo da sur'vezi murenzihe lidnan tobmad palad.

20. voz'sadan augotišele Surat kändihe möst torguindan da kebntegimišton keskuseks.

== Geografijan andmused ==
Surat sijadase štatan suves, sen keskuz seižub 22 kilometras [[Arabijan meri|Arabijan meren]] randištospäi. Randanpird om 35 km.

Lidnan keskuz levigandeb alangištos 13 metrad korktusel, sijadase [[Tapti]]-jogen hural randal.

Klimat om [[tropine vö|tropine]] savannan, mussonine räk. Om kaks' sezonad: vihmoiden da kuivaig. Räkämbaižed oma sulaku, semendku da kezaku, niiden keskmäine lämuz om +30..+31 C°. Tal'vkun da vilukun kesklämuz om +23 C°. Paneb sadegid 1200 mm vodes. Kezaku-sügüz'ku oma vihmasižed (200..450 mm kus), sen tagut lujad sur'veded oleldas. Kuiv pord om jättud aig (43 mm kaikes pordos).

Surat jagase 7 administrativižhe zonha.

== Ižanduz ==
Suratan [[kogosüdäiprodukt]] om 40 bln US$ fiskaližel vodel 2011−2012 (kahesanz' sija Indijan lidnoiden keskes), vl 2010 se oli 14 bln US$.

Toižed tegimišton sarakod oma kivivoin da gazan samine, laivansauvomine, metallurgii, mugažo cementan, heretusiden da bumagan tehmine.

Mail'man elektrotehnologižiden [[IBM]]- da [[Wipro]]-kompanijoiden palakundad sijadasoiš lidnas (faktižešti vai virtualižešti).

== Transport ==
Avtobusad da kiruhavtobusad oma kundaližeks transportaks lidnan südäimes. Vl 2015 kebn metro om vaiše planoiš. Lidnan avanport om Magdallas.

Deli-Mumbai-kiruhte läbitab lidnad, mugažo Surat-Kolkat-kiruhte zavodiše lidnas.

Tatanmaine civiline ühtennimine lendimport (''STV'') sijadase 11 kilometras suvipäivlaskmha lidnan keskusespäi. Sišpäi tehtas reisid [[Deli]]he, mugažo čarterreisid Indijan lähižihe štatoihe.

== Homaičendad ==
<references />

== Irdkosketused ==
* [http://www.suratmunicipal.gov.in/ Surat-lidnan ohjastusen oficialine sait (''Surat Municipal Corporation, suratmunicipal.gov.in'').] {{ref-en}}
{{Commons|Category:Surat}}

[[Kategorii:Surat| ]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
[[Kategorii:Gudžaratan lidnad]]
