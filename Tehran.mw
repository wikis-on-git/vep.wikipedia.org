{{10000}}
{{Eländpunkt
 | Nimi = Tehran<br />تهران‎<br /><small>''(Tehrān)''</small>
 | Lidnanznam = 
 | Flag = 
 | Lidnanznam text = Tehranan lidnanznam
 | Flag text = Tehranan flag
 | Valdkund = Iran
 | Eläjiden lugu = 8,293,140
 | Voz' = 2012
 | Pind = 730
 | Fail = Tehran skyline may 2007.jpg
 | Pämez' = Piruz Hanači<br />(kül'mku 2018—)
 | Telefonkod = +98-21
 | Aigvö = tal'vel [[UTC]]+3:30,<br/>kezal [[UTC]]+4:30
}}
'''Tehran''' vai '''Tegeran''' ({{lang-fa|تهران‎}} — [tʰehˈɾɒ:n], pagin. [tʰehˈɾu:n]), om [[Iran]]an pälidn. Se om [[Iran]]an da [[Päivlaskmaine Azii|Päivlaskmaižen Azijan]] kaikiš suremb lidn.

== Istorii ==
Tehran om Iranan pälidn vspäi 1786.

Vozil 1941−1944 [[Nevondkundaline Ühtištuz|NSTÜ:n]] sodaväged okkupiruihe Tehranad. Vl 1943 gitleranvastaižen koalicijan valdkundoiden pämehiden konferencii ([[NSTÜ]], [[Sur' Britanii]], [[Amerikan Ühtenzoittud Valdkundad|AÜV]]) oli lidnas.

== Tobmuz ==
Islamine lidnannevondkund (شورای اسلامی شهر تهران , ''Šuroje Eslomije šahre Tehron'') sädab lidnan ičeohjandust. Se kogoneb 15 ezitajaspäi, kaik rahvaz valičeb heid nelläks vodeks. Nened ezitajad änestadas lidnan pämest.

Mohammed Bager Galibaf radoi lidnan pämehen pit'kan aigan (2005−2017).

== Geografijan andmused ==
Tehran sijadase [[Iran]]an pohjoižpalas, [[El'burs]]-mägisel'gan Točal-mägen suvipautkel, 1200..2000 m korktusil valdmeren pindan päl. Matkad [[Kaspijan meri|Kaspijan merelesai]] om 90 km.

Tehran jagase 22 ümbrikoks. Sen ližaks, Tehranas om 112 lidnanlaptad sel'ktatomidenke röunoidenke.

== Eläjad ==
Aglomeracijan ristitišt om läz 13 mln eläjid. Lähižed sured kaimdajad lidnad oma [[Keredž]] päivlaskmas (om ühtenzoittud metropolitenal pälidnanke), [[Rei (lidn)|Rei]] (enzne Iranan pälidn) suves.

== Transport ==
Tehran om sur' avtote- da raudtesol'm. Vspäi 2001 metropoliten radab (vspäi 2019 om 7 jonod, 125 km stancijad, 230 km raudted). Eriline taksin agentuz radab naižiden täht.

Lidnas om kaks' lendimportad. Ühtenz' — vanh rahvahidenkeskeine, südäimižiden reisiden da il'mvägiden täht (''Mehrabad'', ''THR'') lidnan päivlaskmpoles. Kahtenz' om uz' nügüd'aigaine rahvahidenkeskeine lendimport, [[Homeini]]-imaman nimel nimitadud (''IKA''), sijadase 30 km suvhe Tehranaspäi.

== Sebruzlidnad ==
Tehranal om nell'toštkümne sebruzlidnad:
* {{KOR|#}} [[Seul]], [[Suvikorei]] (1963)
* {{USA|#}} [[Los Andželes]], [[Kalifornii]], [[AÜV]] (1972)
* {{GBR|#}} [[London]], [[Sur' Britanii]] (1993)
* {{CUB|#}} [[Havan]], [[Kuba]] (2001)
* {{ZAF|#}} [[Pretorii]], [[Suviafrikan Tazovaldkund]] (2002)
* {{RUS|#}} [[Moskv]], [[Venäma]] (2004)
* {{VEN|#}} [[Karakas]], [[Venesuel]] (2005)
* {{TUR|#}} [[Stambul]], [[Turkanma]] (2006)
* {{BLR|#}} [[Minsk]], [[Vaugedvenäma]] (2006)
* {{CHN|#}} [[Pekin]], [[Kitai]] (2006)
* {{BRA|#}} [[Brazilia]], [[Brazilii]] (2006)
* {{TJK|#}} [[Dušanbe]], [[Tadžikistan]] (2006)
* {{ARE|#}} [[Dubai]], [[Araban Ühtenzoittud Emiratad]] (2012)
* {{TUR|#}} [[Ankar]], [[Turkanma]] (2013)

== Homaičendad ==
<references />

== Irdkosketused ==
* [http://www.tehran.ir/ Tehranan municipalitetan oficialine sait (''tehran.ir'').] {{ref-fa}} {{ref-en}}
{{Commons|Tehran}}

{{Azijan pälidnad}}

[[Kategorii:Tehran| ]]
[[Kategorii:Iranan lidnad]]
[[Kategorii:Eländpunktad kirjamišton mödhe]]
[[Kategorii:Iran|*]]
[[Kategorii:Pälidnad]]
