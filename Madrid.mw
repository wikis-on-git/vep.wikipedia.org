{{1000}}
{{Eländpunkt
 | Nimi = Madrid
 | Lidnanznam = Escudo de Madrid.svg
 | Flag = Bandera de Madrid.svg
 | Lidnanznam text = Madridan lidnanznam
 | Flag text = Madridan flag
 | Valdkund = Ispanii
 | Eläjiden lugu = 3,223,334
 | Voz' = 2018
 | Pind = 605.77
 | Fail = Madrid Cuatro Torres Business Area.jpg
 | Pämez' = [[Karmena Manuela|Manuela Karmena]]<br />(kezaku 2015—)
 | Telefonkod = +34-91
 | Aigvö = tal'vel [[UTC]]+1,<br />kezal [[UTC]]+2
}}
[[Fail:MapaAMMadrid.png|thumb|left|250px|Vn 2006 Madridan kart ezilidnoidenke.]]
'''Madrid''' (mugažo [[ispanijan kel'|ispanijan kelel]], virktas [maˈðɾið], sijaline pagin [maˈðr(:)iθ]) om [[Ispanii|Ispanijan]] pälidn da kaikiš suremb lidn. Se om [[Madridan avtonomine ühthižkund|Madridan avtonomižen ühthižkundan]] (se-žo Madridan agj) administrativižeks keskuseks.

== Istorii ==
Eländpunkt mainitase ezmäižen kerdan vl 932 kuti arabine ''Madžirit-lidnuz''.

Vl 1085 Al'fonso VI-kunigaz anasti lidnust [[Rekonkist]]an aigan. Pit'kan aigan eländpunkt šingotihe vitkos, sikš miše arabalaižed i ispanijalaižed tehtihe sodad paksus. Vspäi 1561 Madrid om Ispanijan pälidn ([[Val'jadolid]]an sijas) da monarhan päolendsija.

== Geografijan andmused ==
Lidn sijadase [[Pirenejan pol'sar'|Pirenejan pol'saren]] keskuses, penen Mansanares-jogen randoil ([[Taho (jogi)|Taho-jogen]] bassein), 667 metrad valdmeren pindan päl keskmäižel korktusel.

Klimat om kuiv kontinentaline. Keza om räk, tal'vel lumilanktendad oleldas paksus. Paneb sadegid 430 mm vodes, kezal om kuivsezon.

Madrid jagase 21 lidnrajonha (isp. ''distrito''), ned alajagasoiš 128 administrativižhe ümbrikho (isp. ''barrio'').

== Eläjad ==
Vn 2011 EÜ:n rahvahanlugemižen mödhe eläjiden lugu oli 3 198 645 ristitud. Kaikiš suremb ristitišt om nügüd'. Kaik 6,6 mln ristituid elädas lidnaglomeracijas — Madridan avtonomižes ühthižkundas (2016) 8028 km² pindal. Lidnan ristitišt oli polenu vähän 1980−nzil i 1990-nzil vozil ezilidnoiden šingotesen tagut. Immigrantad ottiba 10,2% lidnan ristitištos vl 2015, heiden kaikiš suremb lugu sirdi Suviamerikan maišpäi. Eläjiden enambuz om [[katoline jumalankodikund|katolikad]].

== Transport ==
Metro, tramvai, lidnelektrojonused i avtobusad oma kundaližeks transportaks lidnan südäimes. Vspäi 1919 metro radab lidnas da sen kaimdailidnoiš (vl 2016 kaik oli 13 jonod, 289 stancijad, 293 km raudted).

Kuz' kiruhted augotase lidnas i lähttas radialižikš, severz' ümbärteid ühtenzoittas niid. Kaks' päraudtestancijad om lidnas: ''Atoča'' (suvited) i ''Čamartin'' (pohjoižted).

Rahvahidenkeskeine civiline Madrid-Barahas-lendimport ezmäižen Adol'fo Suares-päministran nimed (''MAD'', 57,8 mln passažiroid vl 2018) sijadase 14 km pohjoižpäivnouzmha lidnan keskusespäi. Sišpäi tehtas reisid Evropan i Suviamerikan äjihe maihe, Pohjoižen Afrikan i Keskmäižen Päivnouzmman arabižihe maihe, mugažo Ispanijadme.

== Irdkosketused ==
* [http://www.madrid.es/ Lidnan oficialine sait (''madrid.es'').] {{ref-es}}
* [http://www.comunidad.madrid/ Madridan avtonomižen ühthižkundan oficialine sait (''comunidad.madrid'').] {{ref-es}}
{{Commons|Madrid}}

{{Evropan pälidnad}}

[[Kategorii:Madrid| ]]
[[Kategorii:Ispanijan lidnad]]
[[Kategorii:Eländpunktad kirjamišton mödhe]]
[[Kategorii:Ispanii|*]]
[[Kategorii:Pälidnad]]
[[Kategorii:Sur' Madrid|*]]
[[Kategorii:Madridan avtonomine ühthižkund|*]]
