{{Valdkund
| Nimi = Romanii<br />România
| Valdkundznam = Coat of arms of Romania.svg
| Flag = Flag of Romania.svg
| Valdkundznam text = Romanijan valdkundznam
| Flag text = Romanijan flag
| Pälidn = Buharest
| Eläjiden lugu = 21,729,871<ref>[https://www.cia.gov/library/publications/the-world-factbook/geos/ro.html Romanijan ristitišton endustuz vl 2014 heinkus. — Mail'man faktoiden kirj (cia.gov).] {{ref-en}}</ref>
| Voz' = 2014
| Pind = 238,391
| Kart = EU-Romania.svg
| Kel' = [[romanan kel'|romanan]]
| Valdkundan pämez' = [[Johannis Klaus|Klaus Johannis]]
| Päministr = [[Kimpänu Sorin|Sorin Kimpänu]]
| Religii = [[hristanuskond]]
| Valüt = [[romanijan lei]] (RON)
| Internet-domen = [[.ro]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +40
| Aigvö = tal'vel [[UTC]]+2,<br />kezal [[UTC]]+3
}}
'''Romanii''' ([[romanan kel'|roman.]]: ''România''), nece om täuz' oficialine nimituz, om valdkund [[Evrop]]an suvipäivnouzmpoles, [[Balkanan pol'sar'|Balkanan pol'saren]] pohjoižpäivnouzmpoles. Pälidn da kaikiš suremb lidn om [[Buharest]].

Vspäi 2004 valdkund om [[PAKO]]:n ühtnijaks, vspäi 2007 — [[EÜ]]:n ühtnijaks.

== Istorii ==
Vl 1877 semendkun 9. päiväl Romanii tedoti ripmatomudes [[Ottomanan imperii|Ottomanan imperijaspäi]].

Romanijan Konstitucijad vahvištihe vl 1991 tal'vkun 8. päiväl kaiken rahvahan referendumal. Vl 2003 redukul järgvajehtusid panihe sättumha EÜ:n käskusištole.

== Geografijan andmused ==
[[Fail:Romania location map Topographic.png|thumb|left|250px|Romanijan reljefan kart.]]
Romanii om mavaldkundröunoiš [[Bolgarii|Bolgarijanke]] suves (röunan piduz — 631 km), [[Serbii|Serbijanke]] (546 km) da [[Mad'jaranma]]nke (448 km) päivlaskmas, [[Ukrain]]anke pohjoižes da suvipäivnouzmas (649 km), [[Moldavii|Moldavijanke]] päivnouzmas (681 km, se otab [[Prut]]-jogen tobman palan). Ühthine röunoiden piduz om 2955 km<ref name="statro07">Anuarul Statistic al României. Ediția 2007. {{ref-ro}}</ref>.

Romanijan suvipäivnouzmaižed randad lainištab [[Must meri]]. Randanpird om 193,5 km<ref name="statro07"/>.

[[Karpatad]] ičeze 14 mägisel'gil ristikoitas kaiked valdkundad. Niiden tobj pala sijadase man keskuses. Täs [[Vrančan zon]] om, se kucub [[manrehkaiduz|manrehkaidusiden]] kajadusid [[Venäma]]n lodehel. Valdkundan kaikiš korktemb čokkoim om [[Moldavänu]]-mägi, 2544 m valdmeren pindan päl.

Veden pind — 3%. Surembaine jogi om [[Dunai]], se formiruib järedad suhištod (toine surtte Evropas) [[Must meri|Mustha merhe]] lankten.

Londuseližed pävarad oma [[äimetalližed kivendod]], [[kivivoi]], [[londuseline gaz]], [[mec]]ad (14% territorijad, tobman palan koskmatomad), [[kivihil']], [[kuld]], [[raud|raudkivend]]; toižed varad oma [[keitandsol]], [[gidroenergii]].

== Politine sistem ==
[[Fail:Palatul Parlamentului 1.jpg|thumb|right|250px|Romanijan parlamentan pert'kulu [[Buharest]]as (tagamal).]]
Ohjandusen form om unitarine [[prezidentiž-parlamentine tazovaldkund|segoitadud]] tazovaldkund.

Valdkundan pämez' om prezident. Kaik rahvaz valičeb händast 5 vodeks. Prezidental toižen strokun om voimuz, a koumen — eile. [[Johannis Klaus|Nügüdläine prezident]] radab vs 2014 tal'vkuspäi. Hän paneb radsijha päministrad, ka hö ühtes oma radonoigendajan tombuden pämehed. Päministr paneb ministrid radnikusile.

Romanijan parlament om kaks'kodine. Üläkodi om Senat ([[romanan kel'|roman.]] ''Senat''), se mülüb 137 ühtnijad. Alakodi om Deputatoiden Kodi ([[romanan kel'|roman.]] ''Camera Deputaţilor'') 332 deputatanke (18 heišpäi oma rahvahanvähembusiden täht). Molembiden Kodiden ühtnijoid valitas kaiken rahvahan änestusel 4 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Romanijan administrativiž-territorialine jagand]].''

Romanii alajagase 41 ümbrikho ([[romanan kel'|roman.]]: ''žudec'') da sen ližaks ühthe tazostadud ümbrikonke [[Buharest]]an municipalitetha. Ümbrikod alajagase penembaižihe ühtnikoihe: 2686 kommunha (külätahoiš) da 236 lidnmunicipalitetha. 13092 küläd mülüdas kommunihe.

Romanijan ümbrikod oma ühtenzoittud 8 šingotesen regionha statistikan täht, ned eile administrativižed ühtnikad.

== Eläjad ==
Romanijas elädas [[romanijalaižed]].

Romanijan toižed surembad lidnad (enamba 200 tuh. ristitud vl 2011 rahvahanlugemižen mödhe<ref>[http://www.recensamantromania.ro/wp-content/uploads/2013/07/sR_Tab_31.xls Ristitišt vl 2011 redukun 20. päiväl. — Romanijan Nacionaline statistikan institut (recensamantromania.ro).] {{ref-ro}}</ref>, surembaspäi penembha): [[Kluž Napok]], [[Timišoar]], [[Jassi]], [[Konstanc]], [[Kraiov]], [[Brašov]], [[Galac]], [[Ploješti]].

== Rahvahanižanduz ==
Romanijan päeksport om [[metall]]ad, [[mašinansauvomine|mašinansauvomižen]] produkcii tegimišton täht, [[avto]]d; toine eksport — [[program]]ad kompjuteroiden täht, [[sobad]] (sidä kesken sodasobad), [[plastmass]]ad, [[räzin]]ad, [[zell'|zelläd]].

== Homaičendad ==
<references />

== Irdkosketused ==
* [http://www.gov.ro/main/index/l/2/ Romanijan ohjastusen oficialine sait.] {{ref-ro}} {{ref-en}}
* [http://www.parlament.ro/ Romanijan parlamentan oficialine sait.] {{ref-ro}} {{ref-en}}
* [http://www.presidency.ro/ Romanijan prezidentan oficialine sait.] {{ref-ro}}

{{Commons|Romania}}
{{Evrop}}

[[Kategorii:Romanii| ]]
