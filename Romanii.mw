{{Valdkund
| Nimi = Romanii<br />România
| Valdkundznam = Coat of arms of Romania.svg
| Flag = Flag of Romania.svg
| Valdkundznam text = Romanijan valdkundznam
| Flag text = Romanijan flag
| Pälidn = Buharest
| Eläjiden lugu = 21,457,116<ref>[https://www.cia.gov/library/publications/the-world-factbook/geos/ro.html Romanijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 238,391
| Kart = EU-Romania.svg
| Kel' = [[romanijan kel'|romanijan]]
| Valdkundan pämez' = [[Johannis Klaus|Klaus Johannis]]
| Päministr = [[Denčile Viorika|Viorika Denčile]]
| Religii = [[hristanuskond]]
| Valüt = [[romanijan lei]] (RON)
| Internet-domen = [[.ro]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +40
| Aigvö = tal'vel [[UTC]]+2,<br />kezal [[UTC]]+3
}}
'''Romanii''' ({{lang-ro|România}}), nece om täuz' oficialine nimituz, om valdkund [[Evrop]]an suvipäivnouzmpoles, [[Balkanan pol'sar'|Balkanan pol'saren]] pohjoižpäivnouzmpoles. Pälidn da kaikiš suremb lidn om [[Buharest]].

Vspäi 2004 valdkund om [[Pohjoižatlantižen kožundkirjutesen organizacii|PAKO:n]] ühtnijaks, vspäi 2007 — [[Evropan Ühtištuz|EÜ:n]] ühtnijaks.

== Istorii ==
Vn 1877 9. päiväl semendkud Romanii tedoti ripmatomudes [[Osmanan imperii|Ottomanan imperijaspäi]].

Vahvištihe Romanijan Konstitucijad kaiken rahvahan referendumal vn 1991 8. päiväl tal'vkud. Panihe järgenduseližid vajehtusid vn 2003 redukul sättumha EÜ:n käskusištole.

== Geografijan andmused ==
[[Fail:Romania location map Topographic.png|thumb|left|250px|Romanijan reljefan kart.]]
Romanii om mavaldkundröunoiš [[Bolgarii|Bolgarijanke]] suves (röunan piduz — 631 km), [[Serbii|Serbijanke]] (546 km) da [[Mad'jaranma]]nke (448 km) päivlaskmas, [[Ukrain]]anke pohjoižes da suvipäivnouzmas (649 km), [[Moldavii|Moldavijanke]] päivnouzmas (681 km, se otab [[Prut]]-jogen tobman palan). Ühthine röunoiden piduz om 2955 km<ref name="statro07">Anuarul Statistic al României (Romanijan jogavozne statistik). Ediția 2007. {{ref-ro}}</ref>.

Veden pind — 3%. Znamasine jogi om [[Dunai]], se formiruib järedad suhištod (toine surtte Evropas) [[Mustmeri|Mustmerhe]] lankten. Romanijan suvipäivnouzmaižed randad lainištab [[Mustmeri]]. Randanpird om 193,5 km.<ref name="statro07"/>

[[Karpatad]] ičeze 14 mägisel'gil ristikoitas kaiked valdkundad. Niiden tobj pala sijadase man keskuses. Täs [[Vrančan zon]] om, se kucub [[manrehkaiduz|manrehkaidusiden]] kajadusid [[Venäma]]n lodehel. Valdkundan kaikiš korktemb čokkoim om [[Moldavänu]]-mägi, 2544 m valdmeren pindan päl.

Londuseližed pävarad oma [[äimetalližed kivendod]], [[kivivoi]], [[londuseline gaz]], [[mec]]ad (14% territorijad, tobman palan koskmatomad), [[kivihil']], [[kuld]], [[raud|raudkivend]]; toižed varad oma [[keitandsol]], [[gidroenergii]].

== Politine sistem ==
[[Fail:Palatul Parlamentului 1.jpg|thumb|right|250px|Romanijan parlamentan pert'kulu [[Buharest]]as (tagamal).]]
Ohjandusen form om unitarine [[prezidentiž-parlamentine tazovaldkund|segoitadud]] tazovaldkund.

Valdkundan da sen azektud vägiden pämez' om prezident ({{lang-ro|Preşedintele României}}). Kaik rahvaz valičeb händast videks vodeks. Prezidental kahtenden strokun voimuz om olmas, koumen — eile. [[Johannis Klaus|Nügüdläine prezident]] radab vn 2014 tal'vkuspäi. Hän paneb radsijha päministrad ({{lang-ro|Preşedintele Consiliului de Miniştri}}), ka hö ühtes oma radonoigendajan tombuden pämehed. Päministr paneb ministrid radnikusile.

Romanijan parlament om kaks'kodine. Üläkodi om Senat ({{lang-ro|Senat}}), se mülütab 137 ühtnijad. Alakodi om Deputatoiden Kodi ({{lang-ro|Camera Deputaţilor}}) 332 deputatanke, heiden keskes 18 oma rahvahanvähembusišpäi. Valitas molembiden Kodiden ühtnijoid kaiken rahvahan änestusel nelläks vodeks.

Parlamentan ühtnijoiden järgenduseližed valičendad oliba vn 2016 11. päiväl tal'vkud. [[Viorika Denčile]] radab päministran vs 2018 vilukun 17. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Romanijan administrativiž-territorialine jagand]].''

Romanii jagase 41 ümbrikho ({{lang-ro|žudec}}) da sen ližaks ühthe tazostadud ümbrikonke [[Buharest]]an municipalitetha. Ümbrikod alajagasoiš penembihe ühtnikoihe: 2686 kommunha (külätahoiš) da 236 lidnmunicipalitetha. 13092 küläd mülüdas kommunihe.

Romanijan ümbrikod oma ühtenzoittud 8 šingotesen regionha statistikan täht, ned ei olgoi administrativižed ühtnikad.

== Eläjad ==
Vl 2014 valdkundan eläjiden lugu oli 21 729 871 ristitud.

Romanijas elädas [[romanijalaižed]].

Romanijan toižed surembad lidnad (enamba 200 tuh. ristituid vn 2011 rahvahanlugemižen mödhe<ref>[http://www.recensamantromania.ro/wp-content/uploads/2013/07/sR_Tab_31.xls Ristitišt vn 2011 20. päiväl redukud. — Romanijan Nacionaline statistikan institut (''recensamantromania.ro'').] {{ref-ro}}</ref>, surembaspäi penembha): [[Kluž Napok]], [[Timišoar]], [[Jassi]], [[Konstanc]], [[Kraiov]], [[Brašov]], [[Galac]], [[Ploješti]].

== Rahvahanižanduz ==
Romanijan päeksport om [[metall]]ad, [[mašinansauvomine|mašinansauvomižen]] produkcii tegimišton täht, [[avto]]d; toine eksport — [[program]]ad kompjuteroiden täht, [[sobad]] (sidä kesken sodasobad), [[plastmass]]ad, [[räzin]]ad, [[zell'|zelläd]].

== Homaičendad ==
<references />

== Irdkosketused ==
* [http://www.gov.ro/main/index/l/2/ Romanijan ohjastusen oficialine sait (''gov.ro'').] {{ref-ro}} {{ref-en}}
* [http://www.parlament.ro/ Romanijan parlamentan oficialine sait (''parlament.ro'').] {{ref-ro}} {{ref-en}}
* [http://www.presidency.ro/ Romanijan prezidentan oficialine sait (''presidency.ro'').] {{ref-ro}}

{{Commons|Romania}}
{{Evrop}}

[[Kategorii:Romanii| ]]
