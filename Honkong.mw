{{1000}}{{A10000}}
{{Eländpunkt
 | Nimi = Honkong<br />香港 ''(Sängan)'' <small>(kit.)</small><br />Hong Kong <small>(angl.)</small>
 | Lidnanznam = Regional Emblem of Hong Kong.svg
 | Flag = Flag of Hong Kong.svg
 | Lidnanznam text = Honkongan znam
 | Flag text = Honkongan flag
 | Valdkund = Kitai
 | Eläjiden lugu = 7,112,688
 | Voz' = 2014
 | Pind = 1,104
 | Fail = Kowloon- Hong Kong.jpg
 | Pämez' = [[Čženjin Län|Län Čženjin]]
 | Telefonkod = +852<ref>[[Makao]]späi — 01.</ref>
 | Aigvö = [[UTC]]+8
}}
'''Honkong''' ({{lang-zh|香港}} ''Sängan'', {{lang-en|Hong Kong}}), täuz' oficialine nimi om '''Honkongan eriline administrativine agj''' ({{lang-zh|香港特別行政區}} ''Sängan tebe sinčžencüi'', {{lang-en|Hong Kong Special Administrative Region}}), om [[Kitai]]n pala. Se om Azijan rahaazjoiden znamasine keskuz da joudai port penidenke valdkundmaksoidenke.

== Istorii ==
Vozil 1841−1997 Honkong nügüdläižiš röunoiš oli [[Sur' Britanii|Suren Britanijan]] kolonijal. Vl 1843 Viktorii-lidnan aluz oli pandud, nügüd' nece nimituz jäi läheližiden pohtan da mägenocan nimiš.

== Tobmuz ==
Honkongal om ičeohjanduz. Ičeze päkäskuz, Käskusenandai Nevondkund, ohjastuz ministrusidenke oma Honkongas. Vn 1984 kožundkirjutesen mödhe, [[Sur' Britanii]] andoi ottud kortomha territorijad [[Kitai]]le znamoičendanke jätta territorijan käskusištod da ohjandusen formad vajehtuseta 50 vodeks.

== Geografijan andmused ==
[[Fail:Hk-map.png|thumb|left|250px|Honkongan territorijan kart]]
Honkong sijadase [[Kitai]]n suvipalas, Koulunan pol'sarel, kahtel surel sarel (Honkong i Lantau) da völ 260 pen't sart, [[Kitain Suvimeri|Kitain Suvimeren]] randal. Lidnaspäi pohjoižpolehe om [[Šen'čžen']] (ani röunan taga 33 km pitte), päivlaskmpolehe 60 kilometras om toine Kitain specialine administrativine agj — [[Makao]].

Randanpird — 733 km<ref>[https://www.cia.gov/library/publications/the-world-factbook/geos/hk.html Andmused Honkongas vn 2014 heinkul Mail'man faktoiden kirjaspäi. — ''Cia.gov''.] {{ref-en}}</ref>. Kaikiš korktemb čokkoim om [[Taimošan']]-mägi, 958 m ü.m.t..

Klimat om [[subekvatorialine vö|subekvatorialine]] mussonine. Vihmsezonan aigan voib panda 500 mm sadegid kus. Ei oleskele manrehkaidusid, toroksäd oma paksud.

Lidnfartaloiden territorii otab penemb nelländest kaikes territorijaspäi, toižed agjan koume nelländest oma puištod.

== Administrativine jagand ==
Kaik om 18 administrativišt ümbrikod ({{lang-en|district}}) Honkongas. Käskusištos ''de facto'' om severz'-se erižid lidnoid da žiloid, no niil eile administrativišt statusad i valdatusid, ned oma erazvuiččiden ümbrikoiden palad.

== Transport ==
Kundaline transport mülütab nenid toižendoid: metropoliten (MTR), elektrojonused (KCR), kaks'žiruižed [[tramvai]]d, irdaližed [[eskalator]]ad, [[ehtatim]]ed.

Jügu- da rahvahidenkeskeine lendimport om Čheklapkok (''HKG''), sijadase 14 km lidnan keskusespäi (Keskuzraudtestancijaspäi).

== Lidnan nägud ==
[[Fail:Hong Kong Skyline Panorama -_Dec_2008.jpg|thumb|center|1000px|<center>Honkongan ühthine nägu (2008)</center>]]

== Homaičendad ==
<references />

== Irdkosketused ==
* [http://www.gov.hk/en/residents/ Honkongan ohjastusen oficialine sait (''gov.hk'').] {{ref-en}} {{ref-zh}}
{{Commons|Category:Hong Kong}}

[[Kategorii:Honkong| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
[[Kategorii:Kitain eriližed administrativižed agjad]]
