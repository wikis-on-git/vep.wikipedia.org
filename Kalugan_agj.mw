{{Venälaižen Federacijan subjekt
|Nimi           = Kalugan agj
|Venälaine nimi = Калужская область
|Flag           = [[Fail:Flag of Kaluga Oblast.svg|150px|Kalugan agjan flag]]
|FSCoA          = [[Fail:Coat of arms of Kaluga Oblast.svg|110px|Kalugan agjan znam]]
|FlagLnk        = Kalugan agjan flag
|CoALnk         = Kalugan agjan znam
|FSMap          = [[Fail:Map of Russia - Kaluga Oblast.svg|300px]]
|FSCtrWhat      = Pälidn
|FSCtrNm        = [[Kalug]]
|AreaRnk        = 65
|TotArea        = 29777
|WaterPrcnt     = 0.71
|PopRnk         = 53
|Eläjiden lugu  = 1,012,156
|PopCtDate      = 2018
|PopDens        = 33.99
|GDPRnk         = 48
|GDP            = 373,4
|GDPCtDate      = 2016
|GDP(PPP)       = 368,9
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Artamonov Anatolii|Anatolii Artamonov]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Baburin Viktor|Viktor Baburin]]
|FSAnthem       = ''[[Kalugan agjan gimn]]''
|Domain         = 
|CadNo          = 40
|MSK            = [[UTC]]+3 ([[MSK]]+0)
}}
'''Kalugan agj''' ({{lang-ru|Калужская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Kalug]].

== Keled ==
Valdkundkel' om üks'jäine — [[venäkel']].

== Istorii ==
Kalugan agj om olmas vs 1944 heinkun 5. päiväspäi.

Kalugan agjan Päkäskuz<ref>[http://constitution.garant.ru/region/ustav_kalug/ Kalugan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1996 27. päiväl keväz'kud Käskusenandajan Suiman ezitajil da om väges möhembaižidenke vajehtusidenke.

== Geografijan andmused ==
[[Fail:Relief Map of Kaluga Oblast.png|thumb|left|250px|Kalugan agjan reljefan kart.]]
Agj röunatab [[Moskvan agj]]anke da [[Moskv]]anke pohjoižpäivnouzmas, [[Tulan agj]]anke päivnouzmas, [[Orelan agj]]anke suvipäivnouzmas, [[Bränskan agj]]anke suvipäivlaskmas da [[Smolenskan agj]]anke lodehes. Kalugan agj om mererandatoi.

Pind om 29 777 km², sidä kesken kavag'- da levedlehtesižed [[mec]]ad ottas nell' ühesandest, [[so]]d — penemba üht procentad. Znamasine jogi om [[Okanjogi]] sen huridenke ližajogidenke ([[Protv]], [[Ugranjogi]] da [[Žizdr (jogi)|Žizdr]]). Mugažo om [[Desn]]an ližajogid agjan suvipäivlaskmas. Järvid ei ole äi. Sen ližaks, kaik om 19 pen't vezivaradint.

Reljef om kukhikaz jogiden alangoidenke. Kaikiš korktemb čokkoim om Spas-Demenskan kukkazsel'gan [[Jänišiden mägi]] (279 m) agjan suvipäivlaskmas. Kaikiš madalamb čokkoim om [[Okanjogi|Okanjogen]] kendäk agjan pohjoižpäivnouzmas (120 m).

Klimat om [[ven vö|ven]] kontinentaline. Heinkun keskmäine lämuz om +18 C° pohjoižes da +21 C° suves. Vilukun kesklämuz om −12 C° pohjoižes da −8 C° suves. Paneb sadegid 700..800 mm vodes. Räk da kuiv keza voib vajehteldas viluhkon da nepsan kezanke.

Londuseližed varad oma [[bur hil']], [[turbaz]], [[fosfor|fosforitad]], mineraližed [[muju]]d, [[sauvondmaterialad]] ([[savi|saved]], [[lete|letked]], [[mouckivi]], [[mel]], [[sauvondgips]], [[kivi (material)|sauvondkived]]), [[mec]].

== Tobmuz ==
[[Fail:Kaluga01 0812 170g.jpg|thumb|right|250px|Agjan gubernatoran da Ohjastusen pert' [[Kalug]]as.]]
Agjan pämez' nimitase gubernatoraks. [[Artamonov Anatolii|Anatolii Artamonov]] radab gubernatoran vs 2000 kül'mkun 12. päiväspäi. Kaik rahvaz änestab händast videks vodeks. Gubernator om mugažo agjan Ohjastusen pämez', hän märičeb sen strukturad da paneb Ohjastusen ühtnijoid radnikusile. Gubernatoran Administracii, ezmäine varagubernator da nell' muite varagubernatorad oma hänele abhu. Gubernator, varagubernatorad da kaik ministrad oma Ohjastusen ühtnijoikš.

Kalugan agjan üks'kodine parlament om Käskusenandai Suim. Kaik rahvaz valičeb sen 40 ezitajad videks vodeks. [[Baburin Viktor|Viktor Baburin]] radab Käskusenandajan Suiman ezimeheks vs 2017 semendkun 18. päiväspäi.

Radonoigendai tobmuz om Kalugan agjan Ohjastuz. Agjan ministrused, ohjandused, inspekcijad da komitetad alištudas Ohjastusele.

Vn 2015 13. päiväl sügüz'kud Käskusenandajan Suiman ühtnijoiden järgenduseližed valičendad oliba i valitihe gubernatorad. [[Artamonov Anatolii|Nügüdläine gubernator]] sai vägestust ezmäižel tural 71,43% änid satusenke da radab nelländen strokun.

== Eläjad ==
Vn 2010 Venäman rahvahanlugemižen mödhe eläjiden lugu oli 1 010 930 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Lidnalaižiden pala om 76% (vl 2018).

Kaik om [[Kalugan agjan lidnad|kaks'kümne kaks' lidnad]] agjas da 6 lidnanvuittušt žilod. Toine järed lidn (enamba 100 tuh. eläjidenke) om [[Obninsk]]. Vl 2015 kaik om 16 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 85,6%, [[ukrainalaižed]] — 1,7%, [[armenijalaižed]] — 1,0%, [[vaugedvenälaižed]] — 0,5%, [[totarlaižed]] — 0,4%, [[azerbaidžanlaižed]] — 0,4%, toižed rahvahad — 2,7%, rahvahuden ozutandata — 7,7%.

== Homaičendad ==
<references />

== Irdkosketused ==
* [http://www.admoblkaluga.ru/ Kalugan agjan gubernatoran da Ohjastusen oficialine portal (''admoblkaluga.ru'').] {{ref-ru}}
* [http://www.zskaluga.ru/ Kalugan agjan Käskusenandajan Suiman oficialine sait (''zskaluga.ru'').] {{ref-ru}}

{{Kalugan agjan lidnad}}
{{Venälaižen Federacijan subjektad}}

[[Kategorii:Kalugan agj| ]]
