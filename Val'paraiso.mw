{{10000}}{{A10000}}
{{Eländpunkt
 | Nimi = Val'paraiso<br />Valparaíso
 | Lidnanznam = Escudo de Valparaíso (Chile).svg
 | Flag = Flag of Valparaiso, Chile.svg
 | Lidnanznam text = Val'paraison lidnanznam
 | Flag text = Val'paraison flag
 | Valdkund = Čili
 | Eläjiden lugu = 296,655
 | Voz' = 2017
 | Pind = 401.6
 | Fail = Montaje de Valparaíso.jpg
 | Pämez' = 
 | Telefonkod = +56-32-xxx-xxx
 | Aigvö = tal'vel [[UTC]]−4,<br />kezal [[UTC]]−3
}}
'''Val'paraiso''' ({{lang-es|Valparaíso}} [balpaɾaˈiso]) om lidn da kommun, valdmeriport [[Čili]]n keskuzpalas. Se om [[Val'paraison agj]]an administrativine keskuz.

== Istorii ==
Eländpunktan aluz om pandud vl 1536. Čilin sodamerivägiden päsijaduz vspäi 1817. Lidn eli läbi sures manrehkaiduses vl 1906, koume tuhad eläjid pölištuiba. Portan mail'man znamoičend poleni [[Panaman kanal]]an radon zavodindan jäl'ghe vl 1914. Čilin parlament radab lidnas vspäi 1990, se om sirtud Santjagospäi tobmuden sarakoiden decentralizuindan täht.

Portan ližaks, Val'paraison ižandusen sarakod oma mašinansauvomine, metalloiden ümbriradmine, himine i tekstiline.

== Geografijan andmused ==
Lidn sijadase [[Tün' valdmeri|Tünen valdmeren]] randal, 10 m ü.m.t. keskmäižel korktusel. Matkad [[Santjago]]-pälidnhasai om 104 km suvipäivnouzmha.

Klimat om pehmed kuivahk Keskmeren toižendan. Vilu [[Perun joksmuz|Perun (Gumbol'dtan) joksmuz]] tob [[sumeg]]id voden tobjan palan. Voden keskmäine lämuz om +14 C° (+12..+17 C° kuidme), ekstremumad oma −4 C° i +32 C°. Paneb sadegid 373 mm vodes, kuiv sezon oleskeleb redukus-sulakus (37 mm kaikes pordos).

== Eläjad ==
Vl 2012 eläjiden lugu oli 284 630 ristitud. Kaik 952 tuh. ristituid elädas lidnaglomeracijas (2017), se om kahtenz' surtte valdkundas.

== Sebruzlidnad ==
* {{ESP|#}} [[Barselon]], [[Ispanii]] (vspäi 2001)
* {{USA|#}} [[Long Bič]], [[Kalifornii]], [[AÜV]] (1989)
* {{RUS|#}} [[Novorossiisk]], [[Krasnodaran rand]], [[Venäma]] (1972)
* {{KOR|#}} [[Pusan]], [[Korejan Tazovaldkund]] (1999)
* {{ARG|#}} [[Rosario (Argentin)|Rosario]], [[Argentin]] (1997)
* {{BRA|#}} [[Salvador (lidn, Baii, Brazilii)|Salvador]], [[Brazilii]] (2002)
* {{CHN|#}} [[Šanhai]], [[Kitai]] (2001)

== Irdkosketused ==
* [http://www.municipalidaddevalparaiso.cl/ Lidnan tobmuden oficialine portal (''municipalidaddevalparaiso.cl'').] {{ref-es}}
{{Commons|Valparaíso}}

[[Kategorii:Čilin lidnad]]
[[Kategorii:Eländpunktad kirjamišton mödhe]]
[[Kategorii:Val'paraison agj|*]]
