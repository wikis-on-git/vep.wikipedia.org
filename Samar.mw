{{10000}}
{{Eländpunkt
 | Nimi = Samar<br />Самара
 | Lidnanznam = Coat of Arms of Samara (Samara oblast).png
 | Flag = Flag of Samara (Samara oblast).png
 | Lidnanznam text = Samaran lidnanznam
 | Flag text = Samaran flag
 | Valdkund = Venäma
 | Eläjiden lugu = 1,156,644
 | Voz' = 2019-01-01
 | Pind = 541.38
 | Fail = Samara 8-01-2009.jpg
 | Pämez' = Jelena Lapuškina<br />(tal'vku 2017—)
 | Telefonkod = +7-846-xxx-xxxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
[[Fail:Samara with disctricts.svg|thumb|left|250px|'''Samaran lidnrajonad''':<br />
1. Kuibiševan rajon<br />
2. Samaran rajon<br />
3. Leninan rajon<br />
4. Raudterajon<br />
5. Oktäbrin rajon<br />
6. Nevondkundaline rajon<br />
7. Tegimišton rajon<br />
8. Kirovan rajon<br />
9. Krasnoglinskii-rajon]]
'''Samar''' ({{lang-ru|Сама́ра}}) om [[Venäman millionerlidnad|millionerlidn]] da lidnümbrik [[Venäma]]n suvipäivlaskmas, valdkundan ühesanz' surtte lidn. Se om [[Samaran agj]]an pälidn da kaikiš suremb lidn, mugažo [[Volgan rajon (Samaran agj)|Volgan rajonan]] administrativine keskuz (rajon ei mülü lidnha).

== Istorii ==
Grigorii Zasekin-ruhtinaz pani varjoičijan Samar-lidnusen alust vl 1586, om nimitadud jogen mödhe. Lidnuz da žilo senno saiba lidnan statusad vl 1688. Vozil 1935−1991 nimitihe lidnad '''Kuibišev:aks''' nevondkundaližen partijan da kundan Valerian Kuibišev-šingotajan kanzannimen mödhe.

Samar šingotase mašinansauvomižel i metallan ümbriradmižel (Venäman pörutügiden nelländez), sömtegimištol, aerokosmižel sarakol, alüminijantegimel, kivivoin ümbriradmižel, sidon kabeliden pästandal (Venäman kaks' koumandest), regionaližel tedokeskusel (üläopendusen 12 sijališt aluzkundad, aerokosmosan tedoinstitutad da tedoiduzkeskused).

== Geografijan andmused ==
Samar sijadase [[Volg]]-jogen ([[Saratovan vezivaradim]]) hural randal ühtennimižen jogen lanktendan sijas, 28..286 m ü.m.t. korktusil, 100 metrad valdmeren pindan päl keskmäižel korktusel. Rel'jef om kukhikaz pohjoižpalas i vanoikaz suvipalas. Kaikiš korktemb čokkoim om Tip-Täv-mägi, 286 m ü.m.t. kortte. Matkad [[Moskv]]hasai om 855 km päivlaskmha orhal vai 1050 km avtotedme. Lähembaižed järedad lidnad oma [[Ural'sk]] suvhe ({{lang-kk|Орал}}, 246 km avtotedme), [[Sizran']] päivlaskmha (111 km orhal), [[Tol'jatti]] lodeheze (79 km avtotedme) i [[Ul'janovsk]] lodeheze (242 km avtotedme). [[Novokuibiševsk]] om suvipäivlaskmaižeks kaimdailidnaks.

Klimat om [[ven vö|ven]] kontinentaline. Voden keskmäine lämuz om +5,7 C°. Paneb sadegid 563 mm vodes, kuidme tazomäras.

Samar jagase ühesaks administrativižeks rajonaks, kaik ned oma municipaližikš ühtnikoiš lidnan südämes. Kaks' pen't žilod (129 rist. vl 2010) mülüdas lidnümbrikho Samaran ližaks.

== Eläjad ==
Vn 2010 Venäman rahvahanlugemižen mödhe eläjiden lugu oli 1 164 685 ristitud, agjan koumandez. Kaikiš suremb ristitišt oli 1 280 000 eläjid vl 1987. Läz 2,7 mln elädas lidnaglomeracijas (2017), sihe mülüdas agjan lidnoiden rengast ümbri Samaran känmas.

Rahvahad (enamba 0,4% vl 2010): [[venälaižed]] — 84,7%, [[totarlaižed]] — 3,4%, [[ukrainalaižed]] — 1,1%, [[mordvinalaižed]] — 1,1%, [[čuvašalaižed]] — 1,0%, [[armenijalaižed]] — 0,6%, [[azerbaidžanlaižed]] — 0,4%, toižed rahvahad — 2,4%, rahvahuden ozutandata — 5,3%.

== Transport ==
Avtobusad, tramvaid, trolleibusad, maršruttaksid da taksid, jogidebarkaderad i ehtatimed oma kundaližeks transportaks lidnas. Vspäi 1987 metropoliten radab (vspäi 2015 om 1 jono, 10 stancijad, 12,7 km raudted). Kiruhastjad ühtenzoittas Tol'jattinke, ezilidnelektrojonused — aglomeracijan lidnoidenke. Jogiport radab mugažo jüguiden täht.

Rahvahidenkeskeine civiline ''Kurumoč''-lendimport (''KUF / СКЧ'', 3,1 mln passažiroid vl 2018) sijadase 35 km pohjoižhe lidnan keskusespäi. Tehtas reisid Venäman järedoihe lidnoihe i Tümenin agjaha, Keskmeren i Suviazijan lebutahoiže, Tadžikistanha. Raudteaeroekspress ühtenzoitab lendimportanke, kaks' reisad päiväs ühthe polehe da kaks' tagaz. Toižed koume lendimportad oma aviacijan kodvindan (Bezimänk, Smišläjevk) i sodakävutandoiden täht (Kräž).

== Homaičendad ==
<references />

== Irdkosketused ==
* [http://www.gordumasamara.ru/ Lidnümbrikon Duman oficialine sait (''gordumasamara.ru'').] {{ref-ru}}
* [http://www.samadm.ru/ Lidnümbrikon radonoigendajan tobmuden oficialine portal (''samadm.ru'').] {{ref-ru}}
{{Commons|Samara}}

{{Samaran agjan lidnad}}
{{Venälaižen Federacijan subjektoiden pälidnad}}

[[Kategorii:Samar| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agj|*]]
[[Kategorii:Samaran agjan lidnad|*]]
[[Kategorii:Samaran agjan lidnümbrikod]]
[[Kategorii:Volgan rajon (Samaran agj)|*]]
