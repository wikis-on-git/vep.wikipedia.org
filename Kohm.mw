{{Eländpunkt
 | Nimi = Kohm<br />Кохма
 | Lidnanznam = Coat of Arms of Kokhma (Ivanovo oblast).png
 | Flag = Flag of Kokhma (Ivanovo oblast).png
 | Lidnanznam text = Kohman lidnanznam
 | Flag text = Kohman flag
 | Valdkund = Venäma
 | Eläjiden lugu = 30,336
 | Voz' = 2021
 | Pind = 12.6
 | Fail = Дом Совета рабочих и крестьянских депутатов.jpg
 | Pämez' = Maksim Komissarov<br/>(uhoku 2020—)
 | Telefonkod = +7-4932-xxx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Kohm''' ({{lang-ru|Ко́хма}}) om [[Venäma]]n lidn da lidnümbrik [[Ivanovon agj]]an keskuzpalan päivlaskmas. Se om agjan seičemenz' lidn eläjiden lugun mödhe, om ümbärtud [[Ivanovon rajon (Ivanovon agj)|Ivanovon rajonan]] territorijal.

== Istorii ==
Eländpunkt mainitaškanzihe kuti ''Roždestveno-Kohm-žilo'' ({{lang-ru|Рождествено-Кохма}}) vspäi 1619, möhemha ''Kohm-žilo''. Nimitihe tahondan amuižen nimitusen mödhe. Šingotihe [[kangaz|kanghiden]] tehmižel 18.-19. voz'sadas. Žilo sai lidnan statusad vl 1925. Vll 1935−1948 oli Kohman rajonan keskuseks, sid' mülüi Ivanovon rajonha. Vspäi 2005 om erižeks lidnümbrikoks.

Kohm šingotase bumagkanghiden kombinatal, pölvazkahghiden fabrikal i «Strommašina»-čuhunduzlibutimiden tegimel.

== Geografijan andmused ==
Lidn sijadase Uvod'-jogen molembil randoil ({{lang-ru|Уводь}} 185 km pitte, [[Kläz'm]]an hura ližajogi), 120 m ü.m.t. keskmäižel korktusel. Matkad [[Ivanovo]]n röunhasai om 1 km lodeheze orhal vai avtotel, 10 km raudtel, keskushesai — 10 km lodeheze orhal vai avtotel. Toižed lähembaižed lidnad oma [[Šui (lidn)|Šui]] 15 km päivnouzmha-suvipäivnouzmha orhal, 17 km avtotedme vai raudtedme, i [[Teikovo]] 35 km päivlaskmha-suvipäivlaskmha orhal, 45 km avtotedme vai raudtedme. Kaks'kilometrine raudtesarak tuleb lidnan pohjoižhe «Ivanovo — [[Vladimir (lidn)|Vladimir]]»-keskustaspäi, se om vaiše jüguiden täht.

Kohm om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 18 983 eläjad. Vn 2010 Venäman rahvahanlugemižen mödhe lidnan eläjiden lugu oli 29 411 ristitud. Kaikiš suremb ristitišt om 29..30 tuhad eläjid vspäi 2010 (30 500 rist. vl 2018).

Rahvahad (2010): [[venälaižed]] — 94,3%, [[ukrainalaižed]] — 1,2%, toižed rahvahad — 4,5%.

[[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/3616 Kohman pühäpertid ''sobory.ru''-saital.] {{ref-ru}}</ref> oma olmas lidnas: Jumalanmaman Blagoveššenjan jumalanpert' (om saudud vll 1998−2007) i koume časounäd. Nell' jumalanpertid oma kadonuded.

Kohman industrialine kolledž<ref>[http://kik37.ru/ Kohman industrialižen kolledžan sait (''kik37.ru'').] {{ref-ru}}</ref> om professionaližen opendusen aluzkundaks.

Edeline lidnümbrikon pämez' om Roman Vlasov (kezaku 2017 — tal'vku 2019).

== Galerei ==
<gallery mode="packed" heights="125px">
Училище Ясюнинских.jpg|Lapsiden kirjišt i lidnan muzei (2017)
Водохранилище в городе Кохме, верхний пруд.jpg|Vezivaradimen üläuit lidnas, vn 2017 nägu
Кохомский ордена Октябрьской революции хлопчатобумажный комбинат.jpg|Kohman bumagkanghiden kombinat vl 2017
Ivanovo Obl Kokhma factory asv2018-08 img1.jpg|«Visšaja Liga»-torguindkeskuz (2018, ''Üläühtnend'', ende fabrikan kudondkorpus)
Усадьба Ясюнинского. Здание ДШИ 2.jpg|Lapsiden čomamahtoiden škol (2013, ende Jasüninskii-torgovanoiden usadiban päine pert')
</gallery>

== Homaičendad ==
<references />

== Irdkosketused ==
* [http://kohma37.ru/ Lidnümbrikon tobmuden aluzkundoiden sait (''kohma37.ru'').] {{ref-ru}}
{{Commons|Category:Kokhma}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Ivanovon agjan lidnümbrikod]]
