{{Eländpunkt
 | Nimi = Sterlitamak<br />Стерлитамак <small>(ven.)</small><br />Стәрлетамаҡ <small>(bašk.)</small>
 | Lidnanznam = Coat of Arms of Sterlitamak (Bashkortostan).png
 | Flag = Flag of Sterlitamak (Bashkortostan).png
 | Lidnanznam text = Sterlitamakan lidnanznam
 | Flag text = Sterlitamakan flag
 | Valdkund = Venäma
 | Eläjiden lugu = 274,134
 | Voz' = 2021
 | Pind = 108.52
 | Fail = Sterlitamak for search.jpg
 | Pämez' = Rustem Gazizov<br />(reduku 2021—)
 | Telefonkod = +7-3473-xxx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Sterlitamak''' ({{lang-ru|Стерлитамак}} [stʲɪrlʲɪtɐˈmak], {{lang-ba|Стәрлетамаҡ / Stärletamaq}} [stær.ˌlɪ̞.tɑ.ˈmɑq] «Sterlin jogensu», {{lang-tt|Стәрлетамак}}, {{lang-cv|Çтерлĕ}}) om [[Venäma]]n lidn da lidnümbrik [[Baškortostanan Tazovaldkund]]an keskuzpalan suves. Se om tazovaldkundan kahtenz' surtte lidn, mugažo [[Sterlitamakan rajon]]an administrativižeks keskuseks vspäi 1930 (ei mülü sihe).

== Istorii ==
Eländpunktan aluz om pandud Savva Tetüšev-torgovanan taričendan mödhe vodel 1766 kuti ''Aškadaran valdmad'' i ''Sterlitamakan solvaldmad'' ({{lang-ru|Стерлитамакская солеводная пристань}}) tomha [[keitandsol|solad]] [[Sol'-Ileck|Ileckaspäi]] Keskuzvenämaha. Vl 1781 sai makundan lidnan statusad, mülüi Orenburgan gubernijha. Vozil 1920−1922 oli Baškiran avtonomijan pälidnaks.

Sterlitamakan ižandusen päsarakod oma himine, kivivoihimine, mašiništonsauvomine (tömašinoiden tegim, [[vagon]]oiden kohenduz), sauvond da sauvondmaterialiden tehmine ([[cement]]), sömtegimišt (spirtkombinat, oludtegim, leibkombinat, kaks' maidkombinatad, lihan edheotandad).

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] hural randal, 150 m ü.m.t. keskmäižel korktusel. Matkad [[Uf]]ahasai om 120 km pohjoižhe orhal, avtotedme vai raudtedme. Sädab aglomeracijad lähižidenke [[Salavat]]- i [[Išimbai]]-lidnoidenke.

Sterlitamak om lidnümbrikon üks'jäine eländpunkt. Raudte jagab lidnad päivnouzmaižhe i päivlaskmaižhe palaha, om kahesa mikrorajonad kaikuččes palas, kaik niid om 16.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 273 486 ristitud, lidnaglomeracijan läz 600 tuhad ristituid. Kaikiš suremb ristitišt oli 280 233 eläjad vl 2017.

Rahvahad (enamba 1% vl 2010, ozutadud rahvahudenke): [[venälaižed]] — 49,5%, [[totarlaižed]] — 23,9%, [[baškiralaižed]] — 15,8%, [[čuvašalaižed]] — 5,3%, [[ukrainalaižed]] — 1,9%, [[mordvinalaižed]] — 1,5%, toižed rahvahad — 2,1%.

Edeline lidnümbikon Administracijan pämez' oli Vladimir Kulikov (sügüz'ku 2016 — reduku 2021).

== Transport ==
[[Trolleibus]]ad, avtobusad, maršruttaksid da taksid oma kundaližeks transportaks lidnas. Avtobusad da [[rel'sobus]]ad ühtenzoittas lähižidenke järedoidenke lidnoidenke.

«Uf — Orenburg»-avtote ümbärdab lidnad da Salavatad päivlaskmaspäi. ''Sterlitamak-raudtestancii'' om olmas vspäi 1934.

== Galerei ==
<gallery mode="packed" heights="125px">
Администрация Стерлитамака.jpg|Lidnümbrikon Administracijan sauvuz (2004)
Земская Управа Стерлитамак.jpg|Ristitišton abun socialine keskuz (2003, makundan ohjandusen istorine sauvuz)
Стерлитамак мечеть 154.jpg|«Halid ibn al'-Valid»-mečet' i Tra-tau-mägi, vn 2009 nägu
Kaustik (Bashkir Soda Company).jpg|«Kaustik»-tegim vl 2007 (nüg. «Baškiran sodankompanijan pala»)
Здание филиала УГНТУ в г. Стерлитамаке.jpg|Ufan valdkundaline kivivointehnine universitet — Sterlitamakan filial (2010)
Драмтеатр Стерлитамак.jpg|Sterlitamakan dramteatr (2004)
Городской дворец культуры Стерлитамака.jpg|Lidnan kul'turkeskuz (2017, ende «Kaučuk»-kompanijan kul'turkeskuz)
Sterlitamak-Arena 2.JPG|Fizkul'turine «Sterlitamak-Arena»-tervehtamižkompleks (2015)
ТРЦ СитиМолл.jpg|«SitiMoll»-torguimižbobuštuzkeskuz (2021)
Стерлитамак, площадь перед жд вокзалом.JPG|Sterlitamak-päraudtestancijan sauvuz da torg senno vl 2014
</gallery>

== Irdkosketused ==
* [http://sovet.sterlitamakadm.ru/ Lidnümbrikon Nevondkundan oficialine sait (''sovet.sterlitamakadm.ru'').] {{ref-ru}}
* [http://sterlitamakadm.ru/ Lidnümbrikon Administracijan oficialine sait (''sterlitamakadm.ru'').] {{ref-ru}}
{{Commons|Category:Sterlitamak}}

{{Baškortostanan Tazovaldkundan lidnad}}

[[Kategorii:Sterlitamak| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
[[Kategorii:Sterlitamakan rajon|*]]
