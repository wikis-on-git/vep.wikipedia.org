{{Eländpunkt
 | Nimi = Detroit
 | Lidnanznam = Seal of Detroit (B&W).svg
 | Flag = Flag of Detroit.svg
 | Lidnanznam text = Detroitan lidnanznam
 | Flag text = Detroitan flag
 | Valdkund = Amerikan Ühtenzoittud Valdkundad
 | Eläjiden lugu = 673,104
 | Voz' = 2017
 | Pind = 370.03
 | Fail = Detroit Montage.jpg
 | Pämez' = Maik Daggan<br />(viluku 2014—)
 | Telefonkod = +1-313
 | Aigvö = tal'vel [[UTC]]-5,<br />kezal [[UTC]]-4
}}
'''Detroit''' (mugažo [[anglijan kel'|anglijan kelel]] [dɨˈtrɔɪt] — [[francijan kel'|francijan kelen]] ''détroit'' [deˈtʀwa] sanaspäi «sal'm, kaidelmaz») om [[Amerikan Ühtenzoittud Valdkundad|AÜV:oiden]] lidn pohjoižes [[Mičigan]]-štatas, sen kaikiš suremb lidn ičeze ezilidnoidenke, [[Kanad]]an röunanno. Lidnan aglomeracii otab nelländentoštkümnenden sijan AÜV:oiš ristitišton lugun mödhe (4,3 mln vl 2017).

Lidn ičeze ezilidnoidenke om Pohjoižen Amerikan avtotegimišton keskuz tähäsai.

== Istorii ==
Vn 1701 24. päiväl heinkud francine Antuan Lome-matkadai De Kadillak-ser pani lidnan alusen faktorijaks torguimha karvoil [[indejalaižed|indejalaižidenke]], i vhesai 1796 Detroit oli [[Kanad]]an lidnuden. Vl 1805 eländpunktan tobj pala paloi, sikš miše äjad pertid oliba pumaterialaspäi. Jäl'ghižel vodel Detroit-žilo sai lidnan statusad. Vozil 1805−1847 Detroit oli [[Mičigan]]-štatan pälidnaks.

Vn 2014 11. päiväl tal'vkud lidn päzui satusekahašti [[bankrotnend]]an proceduras läbi.

== Geografijan andmused ==
Lidn sijadase [[Detroit (jogi)|ühtennimižen kaidelmasen]] oiktal randal 174..206 metrad korktusil, kanadižen [[Uinsor (Ontario)|Uinsor-lidnad]] vaste, lidnad ühtenzoittas Ambassador-sildal da kahtel tonnelil. Detroit-kaidelmaz jokseb [[Sent Kler (Sured järved)|Sent Kler]]-järvespäi [[Eri (järv)|Eri]]-järvhe, pol'tel [[Sured järved|Suriš järvišpäi]] [[Ph. Lavrentijan jogi|Ph. Lavrentijan jogehe]].

Klimat om [[ven vö|ven]] kontinentaline, tal'v om pehmed, keza om pit'k da läm'. Vilukun keskmäine lämuz om −4 C°, heinkun — +23 C°. Paneb sadegid 850 mm vodes, tal'vel vähän penemb mi kezal (108 sm lunt vodes).

Detroit jagase 8 rajonha ({{lang-en|area}}), ned — lidnanlaptoihe ({{lang-en|neighborhood}}).

== Ižanduz ==
Suren Detroitan [[kogosüdäiprodukt]] om 197,7 bln US$ (vl 2010).

Mail'man [[avto]]tegijoiden kompanijoiden päfaterad sijadasoiš Detroitas (amerikaine «Sur' Koumnik»): [[Dženeral Motors]] kompanijan Renessans-päfater («Udessündund») da üks' tegim lidnas, [[Ford]] tegimidenke — suvipäivlaskmaižes [[Dirborn (Mičigan)|Dirborn]]-ezilidnas, [[Kraisler]]an päfater — lodehližes [[Obern Hils]]-ezilidnas.

Avtotegijoiden lobbiruind ostmaha avtoid veihe sihe azjaha, miše kundaližtransport ei ole šingotadud lidnas. Vaiše avtobusoiden maršrutad oma olmas da pandud seibhil raudten kiruhtranzit 4,7 kilometrad pitte ajab.

== Homaičendad ==
<references />

== Irdkosketused ==
* [http://www.detroitmi.gov/ Lidnan ohjastusen oficialine portal (''detroitmi.gov'').] {{ref-en}}
{{Commons|Detroit}}

{{AÜV:oiden järedad lidnad}}

[[Kategorii:Detroit| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Mičiganan lidnad]]
