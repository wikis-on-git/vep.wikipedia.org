{{Eländpunkt
 | Nimi = Groznii<br />Грозный <small>(ven.)</small><br />Соьлжа-ГӀала <small>(čeč.)</small>
 | Lidnanznam = Coat of Arms of Grozny (Chechnya).png
 | Flag = Flag of Grozny (Chechnya).png
 | Lidnanznam text = Groznijan lidnanznam
 | Flag text = Groznijan flag
 | Valdkund = Venäma
 | Eläjiden lugu = 291,687
 | Voz' = 2017
 | Pind = 324.16
 | Fail = Grozny.png
 | Pämez' = Zaur Hizriev (2012−2014. 2016—)
 | Telefonkod = +7-8712-xxx-xxx
 | Avtokod = 20. 95
 | Aigvö = [[UTC]]+3 ([[MSK]]+0)
}}
[[Fail:Город Грозный (городской округ).svg|thumb|left|250px|Groznijan rajonad:<br />
1. Tegimiden rajon<br />
2. Leninan rajon<br />
3. Oktäbrin rajon<br />
4. Staropromislovskii-rajon]]
'''Groznii''' ({{lang-ru|Грозный}}, {{lang-ce|Соьлжа-ГӀала}} «Sunž-lidn») om lidn da lidnümbrik [[Venäma]]n suvipäivlaskmas. Se om [[Čečenijan Tazovaldkund]]an pälidn, lidn tazovaldkundan alištusenke da kaikiš suremb lidn, [[Groznijan rajon]]an administrativine keskuz mugažo (ei mülü rajonha).

== Istorii ==
Eländpunktan aluz om pandud vl 1818 [[Venälaine imperii|Venälaižen imperijan]] sodavägil kuti ''Groznai-lidnuz'' ({{lang-ru|крепость Грозная}}) vahvištamha Venäman tobmut [[Kavkaz]]an territorijal. Sen ühtes läz 20 pen't čečeništ küläd da futorad oliba muretud sodavägil nügüd'aigaižen lidnan territorijal. Žilo lidnusenno sai lidnan statusad nügüdläiženke nimenke vl 1869. Čečenankel'ne ''Соьлжа-ГӀала''-nimituz jäi vajehtuseta.

1830-nziš vozišpäi saihe [[kivivoi]]d Groznajan ümbrištos, amuntihe madališ kaivoišpäi jodogil.

== Geografijan andmused ==
Lidn sijadase tazovaldkundan keskuses, [[Sunž (Terekan ližajogi)|Sunž-jogen]] randoil ({{lang-ce|Соьлжа / Охь-хи}}, [[Kaspijan meri|Kaspijan meren]] bassein) da sen alangištos. Keskuz seižub 130 m korktusel valdmeren pindan päl.

Klimat om [[ven vö|ven]] kontinentaline. Keza om räk da pit'k. Tal'v om pehmed, no voib panda pakaižid −20 Cel'sijan gradushasai, sikš miše nimidä ei telusta tulda pohjoižtulleile. Voden keskmäine lämuz — +10,4 C°. Paneb sadegid 439 mm vodes, semendkus-heinkus oleleb niid enamba (57..72 mm kus).

Groznii jagase 4 lidnrajonha, niiden keskes kaikutte alajagase 5 territorialiž-administrativižhe ümbrikho. Lidn om üks'jäine eländpunkt lidnümbrikos, lidnfartalad da territorii kaikenaigaižeta ristitištota mülüdas sihe.

== Eläjad ==
Vn 2010 kaiken Venäman rahvahanlugemižen mödhe eläjiden lugu om 271 573 ristitud, se om tazovaldkundan ristitišton videndez. Kaikiš suremb ristitišt oli vl 1987 — 404 tuhad eläjid, i vl 1991 — 401 tuhad eläjid. Islaman üks' järed [[Čečenijan südäin]]-pühäpert' i ortodoksižen hristanuskondan Mihail Arhangelan pühäpert' oma lidnas.

Rahvahad (vn 2010 rahvahanlugemine, enamba 0,4%): [[čečenalaižed]] — 93,7%, [[venälaižed]] — 3,3%, [[kumikad]] — 0,5%, [[ingušad]] — 0,4%, toižed rahvahad — 1,9%, rahvahuden ozutandata — 0,2%.

== Transport ==
Avtobusad da maršruttaksid oma kundaližeks transportaks lidnas, ned-žo ühtenzoittas tazovaldkundan eländpunktoidenke, ajeltas Kavkazan erasihe järedoihe lidnoihe. Päraudtestancii om lidnas vspäi 1893, ei ole ezilidnelektrojonusid.

Rahvahidenkeskeine civiline Groznii-lendimport (''ГРН / GRV'') sijadase lidnan pohjoižes. Tehtas reisid [[Moskv]]ha, [[Stambul]]ha, [[Biškek]]ha.

== Irdkosketused ==
* [http://www.grozgorduma.ru/ Lidnan Duman oficialine sait (''grozgorduma.ru'').] {{ref-ru}}
* [http://www.grozmer.ru/ Lidnan ohjastusen oficialine sait (''grozmer.ru'').] {{ref-ru}}
{{Commons|Category:Grozny}}

{{Čečenijan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Groznii| ]]
[[Kategorii:Čečenijan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čečenijan Tazovaldkund|*]]
[[Kategorii:Groznijan rajon|*]]
[[Kategorii:Čečenijan Tazovaldkundan lidnümbrikod]]
