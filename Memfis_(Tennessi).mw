{{Eländpunkt
 | Nimi = Memfis<br />Memphis
 | Lidnanznam =
 | Flag = Flag of Memphis, Tennessee.svg
 | Lidnanznam text = Memphisan lidnanznam (Tennessi, AÜV)
 | Flag text = Memphisan flag (Tennessi, AÜV)
 | Valdkund = Amerikan Ühtenzoittud Valdkundad
 | Eläjiden lugu = 650,618
 | Voz' = 2018
 | Pind = 822.1
 | Fail = Memphis TN Photo Collage.png
 | Pämez' = Džim Striklend<br />(viluku 2016—.<br />''Jim Strickland'')
 | Telefonkod = +1-901
 | Aigvö = tal'vel [[UTC]]−6,<br />kezal [[UTC]]−5
}}
'''Memfis''' ({{lang-en|Memphis}}) om [[Amerikan Ühtenzoittud Valdkundad|AÜV:oiden]] lidn [[Tennessi]]-štatan suvipäivlaskmaižes čogas. Se om Tennessin kahtenz' surtte ([[Našvill]]an jäl'ghe) i AÜV:oiden 26-nz' lidn eläjiden lugun mödhe.

== Istorii ==
Indejalaižiden čikaso-heim eli niil tahoil edel evropalaižiden tulendad. Nügüdläižen eländpunktan aluz om pandud amerikalaižil sirdnikoil vl 1819, se sai lidnan statusad vl 1826 nügüdläiženke nimenke [[Memfis (Egipt)|Amuižen Egiptan pälidnan]] mödhe. 19. voz'sadal lidn šingotihe kuti [[puvill]]an kazvatandan rajonan keskuz, pumaterialiden i orjidenpidajiden torguz kožujan sijadusen taguiči. Vl 1857 raudte ühtenzoiti lidnad atlantiženke [[Čarl'ston (Suvikarolin)|Čarl'ston-portanke]]. Vll 1870−1878 [[pakuine säruläžund]] mureni lidnad, sen ristitišt oli nelländez auguižespäi.

Memfisan tegimišton sarakod: sömtegimišt, zelliden tehmine, mecan ümbriradmine, cellülozbumagaine kombinat, jogiportad i kaikiš järedamb AÜV:oiš jügulendimport, kommunaline ižanduz elektrotehnikan i fitingoiden pästandanke, muzikistorijan turizm. Logistikan «[[FedEx]]»-kompanijan i bumagan «[[International Paper]]»-kompanijan päfaterad oma saudud neche lidnha.

== Geografijan andmused ==
Lidn sijadase [[Mississipi (jogi)|Mississipi-jogen]] hural randal, 103 m ü.m.t. keskmäižel korktusel. Ühthine pind om 839,2 km², sidä kesken kuivma 816 km², vezi 23,2 km². Kaks' avtotesildad (ezmäine vspäi 1917) da kaks' saudud rindati raudtesildad (vl 1892 i vl 1916, sen tehnine pol' kävutase jaugnikoiden-ki sildaks vspäi 2016) ühtenzoittas Mississipin randoid i lidnad Arkanzas-štatanke. Lidn röunatab [[Arkanzas]]-štatanke päivlaskmas ([[Uest Memfis]]-ezilidn). Memfisan irdad jätkustudas suvhe edahaks ezilidnoikš [[Mississipi (štat)|Mississipi-štatha]].

Klimat om [[subtropine vö|subtropine]] neps. Voden keskmäine lämuz om +17,2 C°, absolütine minimum — −25 C°. Paneb sadegid 1363 mm vodes, vähemba elokus-sügüz'kus (73..78 mm kus). Reskveden järedad varad (380 km³) oma lidnan ümbrišton territorijan al. Voib olda harvoid lujid [[manrehkaiduz|manrehkaidusid]], seismine Nju Madrid-zon sijadase 100 km pohjoižhe lidnaspäi.

Memfis jagase läz 50 susedkundaks (angl. ''neighborhood'').

== Eläjad ==
Vn 2010 AÜV:oiden rahvahanlugemižen mödhe eläjiden lugu oli 646 889 ristitud. Kaikiš suremb lidnan ristitišt oli 646 174 eläjad vl 1980, 650 100 eläjad vl 2000 i om nügüd'. Läz 1,34 mln eläjid om ezilidnoidenke (2017, štatan kahtenz' i 42. sija valdkundas).

== Transport ==
Avtobusad, kiruhavtobusad da tramvaid oma kundaližeks transportaks lidnas. Avtoten pol'rengaz ümbärdab lidnad. Kaks' jüguzjogiportad ratas [[Mississipi (jogi)|Mississipin]] randal.

Rahvahidenkeskeine soda- da civiline lendimport (''MEM'', 4,5 mln tonnoid jüguid i 4,4 mln passažiroid vl 2018) sijadase 5 km suvhe lidnan keskusespäi. Tehtas passažirreisid AÜV:oiden lidnoihe i Torontho, jügureisid AÜV:oidme, Kanadha, Meksikha i Päivnouzmaižhe Azijha. Lähembaine lendimport penen aviacijan täht radab Millingtonas, Tennessi.

== Homaičendad ==
<references />

== Irdkosketused ==
* [http://www.memphistn.gov/ Lidnan oficialine sait (''memphistn.gov'').] {{ref-en}}
* [http://www.memphistravel.com/ Lidnan turizman sait (''memphistravel.com'').] {{ref-en}}
{{Commons|Category:Memphis, Tennessee}}

{{AÜV:oiden järedad lidnad}}

[[Kategorii:Memfis (Tennessi)| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Tennessin lidnad]]
