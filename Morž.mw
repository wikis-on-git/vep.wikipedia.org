{{10000}}{{A10000}}
'''Morž''' ({{lang-la|Odobenus rosmarus}}) om järed imetaiživat. Eläb [[Ma]]n viluiš agjoiš, [[mail'man valdmeri|valdmeriden]] randoiden rindal. Se om üks'jäine eläb erik [[Moržižed]]-sugukundas.

Voib tundištada täuz'kaznut moržad kebnašti hänen pit'kiden ezižiden hambhiden taguiči. 

Vl 2008 Moržan päiv om ottud oficialižekš pühäčuks (24. kül'mkud).

Moržal om kaks' päšt alaerikod: [[Tün' valdmeri|tün'valdmerine]] da [[Atlantine valdmeri|atlantine]]. Erigoittas koumant erikod paksus — laptevine ([[Laptevoiden meri|Laptevoiden merespäi]]), no äjad tedomehed ei olgoi sen poles. Ühthine tämbäine lugu om läz 129..230 tuhad eričuid. 

== Etimologii ==
Vajeh koskub [[venän kel'|venän]] ''море''- («meri») da ''мороз''-vaihiže («pakaine»), no se om rahvahanetimologii vaiše. Vajeh tuli ühtes [[saamen keled|saamen kelišpäi]] todeks (''mоršа'' vai ''morššâ'' formas). Evropan toižile kelile vajeh voi tulda [[suomen kel'|suomen]] ''mursu''-sanan kal't. Venän ''морж''-vajeh om kirjutadud ezmäižen kerdan vl 1526.

== Ümbrikirjutand ==
Morž om järed merine živat, hänen nahk om lujas sanged. Ezižed ülähäižed hambhad oma pit'kad lujas. Hänen levedal kärzal om äi sanktoid kovid habinoid, niiden lugu voib olda seičemesadadhasai. Moržal ei ole irdaližid korvid, hänen sil'mad oma pened.

Nahk om kattud lühüdoil pakuižil hibusuzil, niiden lugu väheneb moržan igän ližadusen mödhe. Vanhil moržil nahk om läz alastoi.

Živatad ujudas hüvin lujas. Morž mahtab astta mugažo, hot' eläb veden rindal kaiken. Järgeline veduz sase 800..1700 kilogrammhasai.

== Elo ==
Morž ei mahta astta kuivadme madme hüvin, sikš hö elädas randoiden rindal päpaloin. Nened meriživatad elädas Man viluiš agjoiš vaiše. 

Moržad keradasoiš surihe joukuihe järgeližikš da kaitas toine tošt rohtusenke. Živatad oma varukahad vihankandajad vedes, sikš miše voidas mureta venehid eskai, no oma tünäd ku niken ei telusta heile. Moržad mahttas mujada ristitud sures keskustaspäi, sikš pidab läheta heidennoks tulleid vaste. 

== Homaičendad ==
<references />

[[Kategorii:Moržižed]]
[[Kategorii:Živatad kirjamišton mödhe‎]]
[[Kategorii:Imetaiživatad]]
