'''Morž''' ([[Latinan kel'|latinan kelel]]: ''Odobenus rosmarus'') om järed život, kudamb eläb [[Ma|Man]] viluiš agjoiš, [[Valdmeri|valdmeriden]] randoiden rindal. Se om üks'jaine eläb erik morž-perehes. 

Aigvottušt moržad voib tundištada kebnašti hänen pit'kiden ezižiden hambhiden taguiči. 

Vl 2008 Moržen päiv om ottud oficialižekš pühäčaks (24. kül'mkun).

Moržal om kaks' päine alaerik: [[Tün' valdmeri|tün' valdmerine]] da [[Atlantine valdmeri|atlantine]]. Erigoittas koumant erikad paksus — laptevine (Laptevižes merišpäi), no äjad tedoimehed ei olgoi sen poles. Ühthine tämbäine lugu om läz 129..230 tuhad. 

== Etimologii ==

Vajeh koskub [[Venän kel'|venän]] море- («meri») da мороз-vaihihe («pakaine»), no se om rahvahan etimologii vaiše. Vajeh tuli ühtelpäi [[Saamen keled|saamen keliden]] todeks (''mоršа'' vai ''morššâ'' formas). Toižile evropižile kelile vajeh voi tulda [[Suomen kel'|suomen]] ''mursu''-vaihen kal't. Venän морж-vajeh om kirjutadud vl 1526. ezmäižen kerdan. 

== Kuvaduz ==

Morž om järed merine živat, kudambal om lujas sanged nahk. Ezižed ülähäižed hambhad oma lujas pit'käd. Hänen lujas levedal kärzal om äi sanktid, kovid habinoid; siiden lugu voib olda 700-hesai. Moržal ei ole irdaližid korvid; hänen sil'mad oma pened.

Nahk om kattud lühüdil pakuižil tukil, no konz morž linneb vanhembaks, siiden lugu peneneb; vanhil moržil om ani alastoi nahk. 

Hö ujudas huvin lujas; morž mahtab astta mugažo, hot' eläb veden rindal kaiken.

Järgeline vedaduz om 800..1700 kg.

== Elo ==

Morž ei mahta astta kuivadme madme hüvin, sikš hö elädas randoiden rindal päpaloin. Hö elädas Man viluiš agjoiš vaiše. 

Hö keratas tobjihe joukuihe järgeližikš da kaitas toine tošt rohtusenke; oma varukahad vihankandajad vedes, sikš miše voidas mureta venehid eskai, no ku niken ei telusta heile, oma tünäd. Hö mahttas mujada ristitud tobjalpäi matkalpäi, sikš pidab läheta heile tulleid vaste. 

== Homaičendad ==
<references />


[[Kategorii:Živatad kirjamišton mödhe‎]]
[[Kategorii:Imetaiživatad]]
