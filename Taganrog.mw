{{Eländpunkt
 | Nimi = Taganrog<br />Таганрог
 | Lidnanznam = Taganrog.png
 | Flag = Flag of Taganrog.svg
 | Lidnanznam text = Taganrogan lidnanznam
 | Flag text = Taganrogan flag
 | Valdkund = Venäma
 | Eläjiden lugu = 253,040
 | Voz' = 2015
 | Pind = 95
 | Fail = Port of Taganrog.jpg
 | Pämez' = Aleksei Mahov (2016-) (''velgusentäutai'')
 | Telefonkod = +7-8634-xxx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Taganrog''' ([[venäkel'|ven.]]: ''Таганрог'') om [[Venäma]]n lidn da meriport [[Rostovan agj]]an suvipäivlaskmas, sen kahtenz' surtte lidn, sodahoštusen lidn (vspäi 2011).

== Istorii ==
Grekalaižiden žilo, ''Kremnoi'' (grek. Κρημνοὶ) ezimeletaden, oli olmas Taganrogan territorijal 6. voz'sadal EME.

Läz 13. voz'sadal italijalaižed sauvoiba ''Porto-Pizano''-lidnad da portad täs.

[[Petr I Sur'|Petr I]] pani nügüdläižen eländpunktan alusen vl 1698 kuti ''Troickan lidnuz Taganii Rog-nemel''. Vozil 1712-1769 se oli muretud da tactud sodoiden [[Turkanma]]nke tagut, sid' saudud möst. Se sai lidnan statusad vl 1775. Tegihe vaiše torguindportaks [[Sevastopol'|Sevastopolin]] alusenpanendan jäl'ghe vl 1783.

== Geografijan andmused ==
Lidn seižub [[Azovmeri|Azovmeren]] [[Taganrogan laht]]en pohjoižpäivnouzmal randal, 50 metrhasai korktusil. Matkad [[Rostov Donal|Rostovhasai Donal]] om 70 km päivnouzmha, [[Ukrain]]an röunhasai — läz 50 km päivlaskmha da lodeheze.

Vodenkeskeine il'man lämuz om +10,4°C. Paneb sadegid 450 mm vodes. Kuivahk klimat pehmdub meritulleil.

Taganrog alajagase 5 territorijan ohjandushe: Keskuzline, Mererandaline, Tegimišton, Päivlaskmaine da Pohjoine.

== Tobmuz ==
[[Fail:Taganrog 1.JPG|thumb|250px|Lidnan ohjastusen pert'.]]
Käskusenandai tobmuz om Lidnan Dum. Järgvaličendad sihe oliba vl 2014 sügüz'kun 14. päiväl (6nz' kucund).

== Eläjad ==
Vl 2010 eläjiden lugu oli 257 681 ristitud.

Rahvahad (enamba 1%, vn 2002 rahvahanlugemižen mödhe<ref>[http://rostov.gks.ru/wps/wcm/connect/rosstat_ts/rostov/resources/15fa00004ae0892a895ccbcd2b11c90e/3.%D0%9D%D0%B0%D1%86%D0%B8%D0%BE%D0%BD%D0%B0%D0%BB%D1%8C%D0%BD%D1%8B%D0%B9+%D1%81%D0%BE%D1%81%D1%82%D0%B0%D0%B2+%D0%BD%D0%B0%D1%81%D0%B5%D0%BB%D0%B5%D0%BD%D0%B8%D1%8F+%D0%A0%D0%BE%D1%81%D1%82%D0%BE%D0%B2%D1%81%D0%BA%D0%BE%D0%B9+%D0%BE%D0%B1%D0%BB%D0%B0%D1%81%D1%82%D0%B8.pdf Rostovan agjan ristitišton rahvahiden mülünd vn 2002 Venäman rahvahanlugemižen mödhe. Statistikan kogoduz. — Rostov Donal, Rostovstat, 2005. — 186 lpp. — Lp. 67.] {{ref-ru}}</ref>): [[venälaižed]] (91,1%), [[ukrainalaižed]] (3,8%), [[armenijalaižed]] (1,1%); toižed — 3,0%, rahvahuden ozutandata — 1,0%.

== Ižanduz ==
Ižandusen päsarakod oma raudan metallurgii, mašinoidensauvomine, laivoiden kohenduz, meblän pästand, villän da kivihilen eksport.

Avtobusad, trolleibusad da tramvaid oma kundaližeks transportaks lidnan südäimes.

Sodavägiden da civiline Taganrog-Suvine lendimport (''TGK / ТАГ'') sijadase 6 km päivlaskmha lidnan keskusespäi, mererandal.

== Tetabad sündujad ==
* [[Čehov Anton|Anton Čehov]] (sünd. 1860 - kol. 1904) — oli venälaine kirjutai.

== Homaičendad ==
<references />

== Irdkosketused ==
* [http://www.tagancity.ru/ Taganrog-lidnan tobmuden aluskundoiden oficialine portal.] {{ref-ru}} {{ref-en}}

{{Rostovan agjan lidnad}}

[[Kategorii:Taganrog| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
