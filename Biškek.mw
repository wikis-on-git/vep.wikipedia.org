{{Eländpunkt
 | Nimi = Biškek<br />Бишкек
 | Lidnanznam = Coat of arms of Bishkek Kyrgyzstan.svg
 | Flag = Flag of Bishkek Kyrgyzstan.svg
 | Lidnanznam text = Biškekan lidnanznam
 | Flag text = Biškekan flag
 | Valdkund = Kirgizstan
 | Eläjiden lugu = 965,900
 | Voz' = 2017
 | Pind = 127
 | Fail = Bishkek 02.jpg
 | Pämez' = Aziz Surakmatov<br />(eloku 2018—)
 | Telefonkod = +998-(0)312
 | Aigvö = [[UTC]]+6
}}
'''Biškek''' ({{lang-ky|Бишкек}}) om [[Kirgizstan]]an pälidn da kaikiš suremb lidn.

== Istorii ==
Nügüdläižen eländpunktan aluz om pandud vl 1878 kuti ''Pišpek'' lidnan statusanke Venäman imperijan [[kozakišt]]ol pandud mantazole [[Kokand]]an hanan lidnusen sijas. Vll 1926−1991 nimitihe lidnan ''Frunze:ks'', ripmatomas Kirgizstanas — nügüdläižikš.

Lidn šingotaškanzi tegimištol'žeks keskuseks [[Toine mail'man soda|Suren sodan]] aigan edheotandoiden evakuacijan sihe taguiči. Biškek om tegimišton äisarakoine keskuz, päsarakod oma sömtegimišt, energetik, mašiništonsauvomine i metallan ümbriradmine.

== Geografijan andmused ==
Lidn sijadase valdkundan pohjoižes, Ču-jogen alangištos i [[Tän'-Šan'|Tän'-Šanin]] ezimägištol, 700..900 m korktusil, 800 m keskmäižel korktusel valdmeren pindan päl. Matkad [[Kazahstan]]an röunhasai om 25 km pohjoižhe orhal.

Biškek jagase nellhä territorialižhe rajonha: Pervomain, Sverdlovan, Oktäbrin i Leninan rajonad. Severz'-se žilod alištudas rajoniden tobmudele, i ühthine pind lidnan administracijan ohjandusen al om 160 km².

== Eläjad ==
Vl 2009 eläjiden lugu oli 835 743 ristitud. Kaikiš suremb ristitišt om nügüd'. Islaman 7 pühäpertid i ortodoksižen hristanuskondan 4 jumalanpertid oma olmas lidnas.

Biškek om professionaližen üläopendusen keskuseks, kaik 22 üläopendusen aluzkundad sijadasoiš lidnas.

== Transport ==
Avtobusad, trolleibusad, maršruttaksid da taksid oma kundaližeks transportaks lidnas. Rahvahidenkeskeine soda- da civiline «Manas»-lendimport (''FRU'') sijadase 23 km lodeheze lidnan keskusespäi, tehtas reisid Kazahstanan, Venäman, Turkanman järedoihe lidnoihe, jügureisid Kitaihe.

== Irdkosketused ==
* [http://meria.kg/ Biškekan merijan sait (''meria.kg'').] {{ref-ky}} {{ref-ru}}
{{Commons|Bishkek}}

{{Azijan pälidnad}}

[[Kategorii:Biškek| ]]
[[Kategorii:Kirgizstanan lidnad]]
[[Kategorii:Eländpunktad kirjamišton mödhe]]
[[Kategorii:Kirgizstan|*]]
[[Kategorii:Pälidnad]]
