{{Eländpunkt
 | Nimi = Krasnoural'sk<br/>Красноуральск
 | Lidnanznam = Coat of Arms of Krasnouralsk (Sverdlovsk oblast).png
 | Flag = Flag of Krasnouralsk (Sverdlovsk oblast).png
 | Lidnanznam text = Krasnoural'skan lidnanznam
 | Flag text = Krasnoural'skan flag
 | Valdkund = Venäma
 | Eläjiden lugu = 22,304
 | Voz' = 2021
 | Pind = 21.7
 | Fail = Views of Krasnouralsk (2022) - 12.jpg
 | Pämez' = Dmitrii Kuz'minih<br />(sügüz'ku 2017—)
 | Telefonkod = +7-34343-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Krasnoural'sk ''' ({{lang-ru|Красноуральск}}) om [[Venäma]]n lidn [[Sverdlovskan agj]]an päivlaskmas. Se om Krasnoural'skan lidnümbrikon administrativine keskuz, mülüb sihe.

== Istorii ==
Ezmäižed eländpunktad lidnan territorijal mainitasoiš vspäi 1832 vällän [[kuld|kuldkivendon]] löudmižsijidenno. Avaitihe [[vas'k]]en Bogomolovan löudmižsijad 19. voz'sadal, kuldsijan Bogomolov-pidajan kanzannimen mödhe. Eländpunktan aluz om pandud vl 1925 kuti ''Bogomolstroi''-žilo otmaha kävutamižhe vas'ken kivendod. Vl 1929 udesnimitihe žilod ''Uralmed'stroi''. Vas'kensuladuztegim radaškanzi vl 1931, i udesnimitihe radnikžilod nügüdläižikš. Vl 1932 anttihe Krasnoural'skale lidnan statusad. Vspäi 1963 lidn alištub agjan tobmudele oikti.

Krasnoural'sk šingotase «Svätogor»-vas'kensuladuzkombinatal (mülüb [[Uralan kaivuzmetallurgine kompanii|Uralan kaivuzmetallurgižhe kompanijha]]), meblin tehmižel, leibänkombinatal i lindfabrikal.

== Geografijan andmused ==
Lidnan suvi sijadase Kušaik-jogen randoil (ven. ''Кушайка'', 12 km pitte, Saldan hura ližajogi, [[Tur (jogi)|Tur-jogen]] oigedpol'ne bassein), lidnan pohjoine — Klüčevk-jogen randoil (ven. ''Ключевка'', Aivanjogen oiged ližajogi, Saldan hura ližajogi), [[Uralmäged|Keskmäižen Uralan]] päivnouzmaižil pautkil, 220 m ü.m.t. keskmäižel korktusel. ''Vas'k-raudtestancii'' ({{lang-ru|Медь}}) om lopuline sarakol «Alatagil — Serov»-raudtekeskustaspäi. Matkad [[Jekaterinburg]]hasai om 172 km suvhe orhal, 207 km avtotedme vai raudtedme. Lähembaižed lidnad oma [[Kušv]] 17 km päivlaskmha-suvipäivlaskmha orhal, 20 km avtotedme vai raudtel, i [[Ülätur]] 8 km päivlaskmha orhal, avtol vai raudtel.

Ühesa pen't žilod da üks' külä mülüdas lidnümbrikho Krasnoural'skan ližaks. Lidnümbrikon pind — 1627,23 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 24 980 ristitud, lidnümbrikon — 25 541 ristitud. Kaikiš suremb lidnan ristitišt oli 38..40 tuhad eläjid vll 1959−1979 (40 tuh. rist. vl 1967). Kaik 23 142 ristitud elihe lidnas i 23 619 ristitud kaikes lidnümbrikos vl 2017.

Rahvahad (2010, ozutadud rahvahudenke): [[venälaižed]] — 92,4%, [[totarlaižed]] — 3,8%, toižed rahvahad — 3,8%.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/12936 Krasnoural'skan pühäpertid ''sobory.ru''-saital.] {{ref-ru}}</ref> i [[protestantizm]]an koume pühäpertid oma olmas lidnas.

Krasnoural'skan äiprofil'ne tehnikum<ref>[http://www.kmt-krasnouralsk.ru/ Krasnoural'skan äiprofil'žen tehnikuman sait (''kmt-krasnouralsk.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Krasnouralsk-july-2011.jpg|Lidnümbrikon administracijan sauvuz Vägestusen torgul (2011)
Krasnouralsk Church 006 5417.jpg|Ph. Ioann Kronštadtalaižen i ph. Sergijan jumalanpert', vn 2019 nägu
Svyatogor (Copper Smelting Plant, Krasnouralsk) - 4.jpg|«Svätogor»-edheotandan tehmižlavut vl 2022 (edeline nimituz Krasnoural'skan vas'kensuladuzkombinat)
Metallurgist Palace of Culture - 6.jpg|«Metallurg»-kul'turkeskuz (2022)
</gallery>

== Homaičendad ==
<references/>

== Irdkosketused ==
* [http://krur.midural.ru/ Krasnoural'skan lidnümbrikon oficialine sait (''krur.midural.ru'').] {{ref-ru}}
{{Commons|Category:Krasnouralsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
