{{Eländpunkt
 | Nimi = Anap<br />Анапа
 | Lidnanznam = Coat of Arms of Anapa (Krasnodar krai).svg
 | Flag = Flag of Anapa (Krasnodar krai).png
 | Lidnanznam text = Anapan lidnanznam
 | Flag text = Anapan flag
 | Valdkund = Venäma
 | Eläjiden lugu = 75,375
 | Voz' = 2017
 | Pind = 58.98
 | Fail = Вид на город с колеса обозрения - panoramio.jpg
 | Pämez' = Jurii Poläkov<br />(reduku 2017—)
 | Telefonkod = +7-86133-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Anap''' ({{lang-ru|Анапа}}) om [[Venäma]]n lidn-kurort da meriport [[Krasnodaran rand]]an päivlaskmas, sodahoštusen lidn. Se om Anapan lidnümbrikon administrativine keskuz, mülüb sihe.

== Istorii ==
14. voz'sadal oli tetab kuti [[Genui|Genujan Tazovaldkundan]] ''Mapa-kolonii''. Ottomanan imperii pani nügüdläižen eländpunktan alust — sauvoi lidnust vll 1781—1782. [[Kozakad]] anastiba sidä severz'-se kerdad sodoiden aigan. Anap kändi [[Venäman imperii|Venäman imperijan]] palaks vl 1829. Om lidnan statusanke vspäi 1846.

[[Toine mail'man soda|Toižen mail'man sodan]] aigan kurort oli pandud mantazole, udessundutihe 1950-nzil vozil. Raudte tuli lidnannoks vl 1979 ''Anap-raudtestancijaks''.

== Geografijan andmused ==
Lidn-lebutaho sijadase [[Mustmeri|Mustmeren]] pohjoižpäivnouzmaizel randal, 11 m valdmeren pindan päl keskmäižel korktusel, [[Kavkaz]]an ezimägištonno. Matkad [[Krasnodar]]hasai om 130 km päivnouzmha orhal vai 165 km avtotedme. Lähembaižed lidnad oma [[Novorossiisk]] 40 km päivnouzmha orhal vai 52 km avtotedme i [[Temrük]] 43 km pohjoižhe orhal, 55 km avtotedme vai raudtedme.

Klimat om Keskmeren kuivahk, tal'vel voib toda pakaižid pohjoižespäi. Elokun lämuz +25,4 C°, vilukun +3,3 C°, voden keskmäine lämuz +13,6 C°. Paneb sadegid 560 mm vodes, enamba kaiked kül'mkus-vilukus (52..68 mm kus). Meriveden keskmäine lämuz +20..24 C° kezakus-sügüz'kus.

51 eländpunkt mülüb lidnümbrikho Anapan ližaks, ühtenzoittas 8 küläümbrikho. Lidnümbrikon pind — 981,86 km², om korktusid 439 metrhasai.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 58 990 ristitud, lidnümbrikon — 70 280 (Anapata). Kaikiš suremb lidnan i lidnümbrikon ristitišt om nügüd'. Vl 2017 kaik 186 127 ristitud elädas lidnümbrikos.

Rahvahad (lidnan eläjad, enamba 1% vl 2010): [[venälaižed]] — 86,0%, [[armenijalaižed]] — 6,6%, [[ukrainalaižed]] — 2,2%, toižed rahvahad — 4,4%, rahvahuden ozutandata — 0,8%.

== Sebruzlidnad ==
* {{BLR|#}} [[Gomel']], [[Vaugedvenäma]] (vspäi 2010)

== Irdkosketused ==
* [http://www.anapa-official.ru/ Lidnan-kurortan tobmuden aluzkundoiden oficialine sait (''anapa-official.ru'').] {{ref-ru}} {{ref-en}}
{{Commons|Category:Anapa}}

{{Krasnodaran randan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Krasnodaran randan lidnümbrikod]]
