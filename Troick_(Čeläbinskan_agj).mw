{{Eländpunkt
 | Nimi = Troick<br />Троицк
 | Lidnanznam = Coat of Arms of Troitsk (Chelyabinsk oblast).png
 | Flag = Flag of Troitsk (Chelyabinsk oblast).svg
 | Lidnanznam text = Troickan lidnanznam (Čeläbinskan agj)
 | Flag text = Troickan flag (Čeläbinskan agj)
 | Valdkund = Venäma
 | Eläjiden lugu = 73,421
 | Voz' = 2020
 | Pind = 139.15
 | Fail = Река Уй, г. Троицк.jpg
 | Pämez' = Aleksandr Vinogradov<br />(viluku 2014—)
 | Telefonkod = +7-35163-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
{{Znamoičendad|Troick}}
'''Troick''' ({{lang-ru|Тро́ицк}}, {{lang-tt|Тыруйски / Троицк}}, {{lang-kk|Мұнанай / Троицк}}) om [[Venäma]]n lidn, lidnümbrik da transporttesol'm [[Čeläbinskan agj]]an suvipäivnouzmas, röunanno [[Kazahstan]]anke. Se om agjan seičemenz' lidn eläjiden lugun mödhe, om [[Troickan rajon]]an administativižeks keskuseks mugažo (ei mülü sihe).

== Istorii ==
Eländpunktan aluz om pandud [[kazahlaižed|kazahlaižiden]] tahondas vn 1743 kezakul kuti Troickan lidnuz. Vspäi 1750 tehtihe jarmankad semendkuspäi redukuhusai žilon torguindtanhal, torguind mäni vajehtusel. Žilo sai lidnan statusad vl 1784.

Troick šingotase GRES:an elektrusen pästandal, elektromehanižel tegimel, sauvondmaterialiden pästandal (mineraline lämuzizoläcii, savičtegim), sömtegimištol, mugažo sumciden pästandal edheotand, muit, vedimdepo i vagondepo ratas lidnas.

== Geografijan andmused ==
Lidn sijadase Uvel'k-jogen molembil randoil ({{lang-ru|Увелька}} 234 km pitte, [[Tobol]]an hurapol'ne bassein), 170 m ü.m.t. keskmäižel korktusel. Ui-jogi ({{lang-ru|Уй}}) lankteb Uvel'kha oiktalpäi, ned sätas Troickan vezivaradint ani lidnas da 5 km mödvedhe päivnouzmha sišpäi. Matkad [[Kazahstan]]hasai om 0..5 km suvhe i suvipäivlaskmha, [[Čeläbinsk]]hasai om 120 km pohjoižhe orhal, 136 km avtotel vai raudtel. Lähembaine lidn om [[Suviural'sk]] 44 km pohjoižhe-lodeheze orhal, 49 km avtotedme vai raudtedme.

Troick om lidnümbrikon üks'jäine eländpunkt.

== Eläjad ==
Vl 1939 kaik 47 tuhad ristituid elihe lidnas. Vn 2010 Venäman rahvahanlugemižen mödhe lidnan eläjiden lugu oli 78 372 ristitud. Kaikiš suremb lidnan ristitišt oli 85..91 tuhad eläjid vll 1967−2001 (91 tuh. rist. vll 1986−1987).

Rahvahad (2010): [[venälaižed]] — 82,5%, [[totarlaižed]] — 7,2%, [[ukrainalaižed]] — 3%, [[kazahlaižed]] — 2%, toižed rahvahad — 5,3%.

Professionaližen opendusen aluzkundad oma Troickan tehnologine tehnikum<ref>[http://ttt.troitsk.su/ Troickan tehnologižen tehnikuman sait (''ttt.troitsk.su'').] {{ref-ru}} <small>''(+ äikel'ne avtomatine känduz)''</small></ref>, Troickan agrarine tehnikum, i koume kolledžad: aviacijan tehnine, pedagogine, medicinine, mugažo Čeläbinskan valdkundaližen universitetan filial radab lidnas.

== Galerei ==
<gallery mode="packed" heights="125px">
Администрация обзор площади, отредактир, нокиа. 19.09.2017.jpg|Lidnan administracijan sauvuz Klimovan irdal (2017)
Svyato-troitskiy sobor.jpg|Pühän Stroican (Uin) kafedraline päjumalanpert', vn 2007 nägu
Троицкая ГРЭС..jpg|Troickan GRES vl 2018
Troitsk hotel.jpg|«Central'naja»-adivpert' (2014, ''Keskuzline'', om saudud Bašarov-torgovanan ohjandusen al vl 1907)
Вокзал станции Троицк.jpg|Troick-päraudtestancijan sauvuz vl 2016
</gallery>

== Homaičendad ==
<references />

== Irdkosketused ==
* [http://www.troick.su/ Lidnümbrikon oficialine sait (''troick.su'').] {{ref-ru}}
{{Commons|Category:Troitsk, Chelyabinsk Oblast}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
[[Kategorii:Troickan rajon|*]]
