{{Eländpunkt
 | Nimi = Divnogorsk<br />Дивногорск
 | Lidnanznam = Divnogorsk COA - crowned.svg
 | Flag = Divnogorsk flag.svg
 | Lidnanznam text = Divnogorskan lidnanznam
 | Flag text = Divnogorskan flag
 | Valdkund = Venäma
 | Eläjiden lugu = 29,117
 | Voz' = 2017
 | Pind = 56.6
 | Fail = Divnogorsk.jpg
 | Pämez' = Jegor Ol'<br />(2010—)
 | Telefonkod = +7-39144-xx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
'''Divnogorsk''' ({{lang-ru|Дивногорск}}) om [[Venäma]]n lidn [[Krasnojarskan rand]]an suves. Se om [[Krasnojarsk]]an päivlaskmaine ezilidn, Divnogorskan lidnümbrikon administrativine keskuz.

== Istorii ==
Vozil 1888−1920 ''Znamenskii skit-mez'jumalankodi'' šingotihe nügüdläižen lidnan territorijal. Jogivaldmad Jenisein randal, savičun, tervanajandan i tohusiden tegimed oliba jumalankodinno. Jumalankodin sauptandan jäl'ghe armotomiden lapsiden kodi oli, vspäi 1930 — Krasnojarskan mectehnikuman abutarh.

Nügüd'aigaižen eländpunktan aluz om pandud vl 1956 kuti ''Skit-žilo'' sauvomha [[Krasnojarskan GES|Krasnojarskan GES:ad]]. Udesnimitihe sidä Divnogorskaks vl 1957 Jenisein vastrandan mägiden nimen mödhe ({{lang-ru|Дивные горы}} «čudokahad mäged»). Radnikžilo sai lidnan statusad vl 1963. Vozil 1967−1971 pästtihe töhö GES:an kaikid 12 agregatoid. Vspäi 1970 päraudtestancii om olmas, raudtejonon Krasnojarskaspäi lopstancii.

== Geografijan andmused ==
Lidn sijadase [[Jenisei]]-jogen oiktal randal, mödvedhe [[Krasnojarskan vezivaradim]]en padoseinälpäi, 260 m ü.m.t. keskmäižel korktusel. Matkad [[Krasnojarsk]]an röunhasai om 20 km päivnouzmha orhal vai «Jenisei»-avtotedme, raudtedme vai jogen mödvedhe.

Ovsänk-külä (vspäi 1671, 2228 rist. vl 2010) i kuz' pen't žilod mülüdas lidnümbrikho Divnogorskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 28 292 ristitud, lidnümbrikon — 32 193 ristitud. Kaikiš suremb lidnan ristitišt oli 34 300 eläjad vl 1996. Vl 2017 kaik 33 292 ristitud elihe lidnümbrikos.

Professionaližen opendusen aluzkundad: medicinine, gidroenergetine i mectehnologijoiden tehnikumad, olimpižen rezervan sportkolledž, kul'turan i mecsarakon radnikoiden kvalifikacijan lujendusen institutad.

== Galerei ==
<gallery mode="packed" heights="125px">
Divnogorsk school10 2013.jpg|Škol nomer kümne (gimnazii, 2013)
Дивногорск. Спуск к Енисею (2).JPG|Lava jaugnikoiden täht Jenisein randannoks, nägu vagzalaspäi
Krasnoyarsk Dam (Divnogorsk, Krasnoyarsk Krai) 4Y1A8681 (28329488116).jpg|Krasnojarskan GES:an padosein vl 2016
Дивногорск. Спуск к Енисею (5).JPG|Jogivaldmad vl 2008
Ст.Дивногорск3.JPG|Divnogorsk-päraudtestancijan sauvuz vl 2010
</gallery>

== Irdkosketused ==
* [http://www.divnogorsk-adm.ru/ Lidnümbrikon tobmuden aluzkundoiden oficialine portal (''divnogorsk-adm.ru'').] {{ref-ru}}
{{Commons|Category:Divnogorsk}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Krasnojarskan randan lidnümbrikod]]
