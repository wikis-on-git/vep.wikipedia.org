{{Eländpunkt
 | Nimi = Kassel'<br />Kassel
 | Lidnanznam = Coat of arms of Kassel.svg
 | Flag = Flagge Kassel.svg
 | Lidnanznam text = Kasselin lidnanznam
 | Flag text = Kasselin flag
 | Valdkund = Saksanma
 | Eläjiden lugu = 200,736
 | Voz' = 2017-12-31
 | Pind = 106.8
 | Fail = Schlosspark Wilhelmshöhe 001.jpg
 | Pämez' = Kristian Gezele<br />(heinku 2017—)
 | Telefonkod = +49-561
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Kassel bezirke.jpg|thumb|left|250px|Lidnan ümbrikod (2010).]]
[[Fail:Rathaus ks.jpg|thumb|left|250px|Lidnan tobmuden pert' vl 2011.]]
'''Kassel'''' ({{lang-de|Kassel}} [ˈkasl̩], edel 1926 vot kirjutihe ''Cassel'') om lidn [[Saksanma]]n keskuses, [[Gessen]]-federacijanman pohjoižes.

== Istorii ==
''Hassel-lidnusen'' ezmäine mainitez datiruiše vl 913. Ezimeletaden saksan ''Chassela''-nimituz sündui latinan kelen ''Castellum Cattorum''-sanoišpäi, mi znamoičeb «hattoiden lidnuz», saksalaine hattad-heim eli enččel. Eländpunkt sai lidnan oiktusid vl 1189.

16. voz'sadaspäi Kassel' oli [[kal'vinizm|kal'vinistoiden]] lidnaks kesked katoližid saksalaižid ruhtinazkundoid. [[Toine mail'man soda|Toižen mail'man sodan]] aigan vn 1943 22. da 23. päivil redukud öl 569 britaništ lendint panihe mantazole lidnan keskusen ühesa kümnendest, 10 tuh. ristituid pölištuihe, 150 tuhad jäihe koditomikš. Lidnan keskuz om saudud 1950-nziden voziden stiliš.

== Geografijan andmused ==
Lidn seižub [[Ful'd (jogi)|Ful'd-jogen]] randoil (saks. ''Fulda'', [[Vezer]]an bassein), hural randal tobman palan. Kassel' sijadase 133..166 m korktusil valdmeren pindan päl tobjimalaz, 615 metrhasai (Hohes Gras-čokkoim). Lähembaine sur' lidn om [[Göttingen]] 40 km pohjoižpäivnouzmha.

Vspäi 2013 [[Vil'gel'mshöe-mägipuišt]] (2,4 km², saks. ''Bergpark Wilhelmshöhe'') mülüb [[UNESCO|UNESCO:n]] mail'man jäl'gusen nimikirjuteshe.

Kassel' jagase 23 administrativižhe ümbrikho (saks. ''Ortsbezirk'').

== Eläjad ==
Vl 2013 eläjiden lugu oli 194 087 ristitud. Kaikiš suremb lidnan ristitišt oli 225 694 eläjad vl 1943 i sodan jäl'ghe 215 039 eläjad vl 1971.

Lidnan edeline pämez' oli Bertram Hil'gen (2005−2017).

== Transport ==
Avtobusad, tramvaid da jogitaksid oma kundaližeks transportaks lidnas. ''Kassel'-Vil'gel'mshöe''-raudtestancii om [[Gannover]] — [[Vürcburg]] kiruhraudtel, mugažo päraudtestancii om olmas.

== Irdkosketused ==
* [http://www.stadt-kassel.de/ Lidnan tombuden sait (''stadt-kassel.de'').] {{ref-de}}
{{Commons|Kassel}}

[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Gessen]]
