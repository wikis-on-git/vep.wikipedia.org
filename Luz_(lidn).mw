{{Eländpunkt
 | Nimi = Luz<br />Луза
 | Lidnanznam = Coat of Arms of Luza (1984).png
 | Flag =
 | Lidnanznam text = Luzan lidnanznam
 | Flag text =
 | Valdkund = Venäma
 | Eläjiden lugu = 10,232
 | Voz' = 2018
 | Pind = 20
 | Fail =
 | Pämez' = Sergei Teterin<br />(kül'mku 2016—)
 | Telefonkod = +7-83346-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Luz''' ({{lang-ru|Лу́за}}) om [[Venäma]]n lidn da lidnankund [[Kirovan agj]]an lodehližes čogas. Se om [[Luzan rajon]]an administrativine keskuz.

== Istorii ==
Ezmäine eländpunkt oli olmas 17. voz'sadaspäi. Nügüdläižen eländpunktan aluz om pandud vl 1897 kuti žilo sauvomha da holitamha «[[Perm']] — [[Kotlas]]»-raudted, nimitihe jogen mödhe. Luz-raudtestancii radaškanzi passažiroiden täht vn 1899 1. (13.) päiväl vilukud. Žilo stancijanno šingotihe mecan sirdandan bazaks vedespäi raudtehe i kändihe radnikžiloks vl 1935, sai lidnan statusad vl 1944. Kätihe rajonan keskuseks vn 1963 uhokus.

Luz šingotase mecan ümbriradmižel (pilindkombinat<ref>[http://luza-lpk.com/ Luzan mecanümbriradajan kombinatan sait (''luza-lpk.com'').] {{ref-ru}} {{ref-en}}</ref>, klejatud brusan i pertiden tegim) i sömtegimištol (leibänkombinat).

== Geografijan andmused ==
Lidn sijadase rajonan päivlaskmas, [[Luz (jogi)|Luz-jogen]] alajoksmusen oiktal randal tobjimalaz ([[Pohjoine Dvin|Pohjoižen Dvinan]] bassein), 95 m ü.m.t. keskmäižel korktusel. Matkad [[Vologdan agj]]an röunhasai om 15 km päivlaskmha orhal, agjan [[Kirov]]-pälidnhasai om 263 km suvipäivnouzmha orhal, 383 km «Vätk»-avtotedme vai 298 km raudtedme. Lähembaižed lidnad oma [[Sur' Ustüg]] (Vologdan agj) 54 km päivlaskmha orhal, 71 km avtotedme vai 160 km raudtedme, [[Kotlas]] (Arhangel'skan agj) 77 km pohjoižhe-lodeheze orhal, 140 km avtotedme vai 88 km raudtedme, i [[Koräžm]] (Arhangel'skan agj) 76 km pohjoižhe orhal vai 152 km avtotedme.

Hristoforovo-žilo (412 rist. vl 2010) da 35 küläd mülüdas lidnankundha Luzan ližaks, sidä kesken 13 küläd seištas kaikenaigaižeta ristitištota.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 260 ristitud, lidnankundan — 12 283 ristitud. Kaikiš suremb lidnan ristitišt oli läz 14 tuhad eläjid vll 1970−1979 (14 033 eläjad vl 1970). Kaik 11 414 ristitud elihe lidnankundas vl 2017, rajonan seičeme kümnendest.

Professionaližen opendusen aluzkund om Kirovan äiprofil'žen tehnikuman Luzan filial.

== Galerei ==
<gallery mode="packed" heights="125px">
Ustnedumsky Monastery.jpg|Ph. Jumalanmaman tulendan Pühäpertihe jumalanpert' enččes Ph. Leonid Ust'nedumskijan mez'jumalankodiš (1608−1764) läz lidnad, vn 2007 nägu
Луза, гостиница "Привал" - panoramio.jpg|«Prival»-adivpert' vl 2011
Luza, Kirov Oblast, Russia - panoramio.jpg|Transporttesild Luzanjoges päliči vl 2013
Луза,вокзал - panoramio.jpg|Luz-päraudtestancijan sauvuz vl 2011
</gallery>

== Homaičendad ==
<references />

== Irdkosketused ==
* [http://admluza.ru/ Lidnankundan oficialine sait (''admluza.ru'').] {{ref-ru}}
{{Commons|Category:Luza}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Luzan rajon|*]]
