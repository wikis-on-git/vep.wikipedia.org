{{A10000}}
{{Eländpunkt
 | Nimi = Split
 | Lidnanznam = Coat of arms of Split.svg
 | Flag = Flag of the City of Split.svg
 | Lidnanznam text = Splitan lidnanznam
 | Flag text = Splitan flag
 | Valdkund = Horvatii
 | Eläjiden lugu = 161,312
 | Voz' = 2021
 | Pind = 79.38
 | Fail = Split Collage.jpg
 | Pämez' = 
 | Telefonkod = +385-21
 | Aigvö = tal'vel [[UTC]]+1,<br />kezal [[UTC]]+2
}}
'''Split''' (mugažo [[horvatan kel'|horvatan kelel]], virktas [splît]) om lidn [[Horvatii|Horvatijan]] suvižel mererandal. Se om valdkundan kahtenz' lidn eläjiden lugun mödhe, [[Splitan i Dalmacijan ümbrik]]on administrativine keskuz, mülüb ümbrikho.

== Istorii ==
Eländpunktan aluz om pandud kuti Amuižen Grekanman ''Aspalatos''-kolonii ({{lang-grc|Aσπάλαθος}}) 3. voz'sadal EME.

Split šingotase kurortlidnaks, laivansauvomižel i sömtegimištol. Bumagan, betonan i himižsubstancijoiden edheotandad ratas lidnas.

== Geografijan andmused ==
Lidn sijadase [[Adriatine meri|Adriatižen meren]] päivnouzmaižel randal, Mar'jan-pol'sarel. Om korktoid mägid ümbrištos.

Klimat om [[subtropine vö|subtropine]] Keskmeren. Voden keskmäine lämuz om +16,1 C°, heinkun-elokun +25..+26 C°, tal'vkun-uhokun +8..+9 C°. Ekstremumad oma −9 C° i +38 C°. Paneb sadegid 783 mm vodes, vähemba kezakus-elokus (26..47 mm kus). Meriveden lämuz om +19..+24 C° kezakus-redukus.

== Eläjad ==
Vn 2011 Horvatijan rahvahanlugemižen mödhe lidnan eläjiden lugu oli 178 102 ristitud. Kaikiš suremb ristitišt oli 200 459 eläjad vl 1991. Läz 342 tuhad ristituid elädas ezilidnoidenke (2021).

== Transport ==
Avtobusad oma kundaližeks transportaks lidnas, ned-žo ajeltas ezilidnoihe i Evropan erasihe-se pälidnoihesai. Raudte ühtenzoitab lidnad Kaštel-ezilidnanke i sen lendimportanke, Splitan raudte om kaikiš suvižemb valdkundas. Splitan meriport om koumanz' passažirine port Keskmeren randal (4 mln passažiroid vodes), ehtatimed lähttas Horvatijan lidnoihe i Italijha, port vasttab kruizlaivoid-ki.

Rahvahidenkeskeine civiline Split-lendimport<ref>[http://split-airport.hr/ Split-lendimportan sait (''split-airport.hr'').] {{ref-hr}}</ref> (''SPU / LDSP'', {{lang-hr|Zračna luka Split}}, 3,3 mln passažiroid vl 2019) sijadase [[Kaštel]]-ezilidnas 19 km lodeheze lidnan keskusespäi. Se lendimport om kahtenz' surtte valdkundas, tehtas reisid Päivlaskmaižen i Pohjoižen Evropan äjihe lidnoihe.

== Sebruzlidnad ==
* {{USA|#}} [[Los Andželes]], [[Amerikan Ühtenzoittud Valdkundad|AÜV]]
* {{NOR|#}} [[Tronheim]], [[Norvegii]] (vspäi 1956)

== Homaičendad ==
<references />

== Irdkosketused ==
* [http://www.split.hr/ Lidnan oficialine sait (''split.hr'').] {{ref-hr}}
{{Commons|Split}}

[[Kategorii:Horvatijan lidnad]]
[[Kategorii:Eländpunktad kirjamišton mödhe]]
[[Kategorii:Splitan i Dalmacijan ümbrik|*]]
