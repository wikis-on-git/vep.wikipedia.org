{{Eländpunkt
 | Nimi = Sergijev Posad<br />Сергиев Посад
 | Lidnanznam = Coat of Arms of Sergiev Posad (Moscow oblast).png
 | Flag = Flag of Sergiev Posad (Moscow oblast).png
 | Lidnanznam text = Sergijev Posadan lidnanznam
 | Flag text = Sergijev Posadan flag
 | Valdkund = Venäma
 | Eläjiden lugu = 104,579
 | Voz' = 2017
 | Pind = 50.40
 | Fail = Sergposad-center.jpg
 | Pämez' = Dmitrii Demin<br />(2017—)
 | Telefonkod = +7-496-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Sergijev Posad''' ({{lang-ru|Сергиев Посад}}) om [[Venäma]]n lidn da lidnankund [[Moskvan agj]]an pohjoižes. Se om [[Sergijev Posadan rajon]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1347 kuti [[ortodoksine hristanuskond|ortodoksižen hristanuskondan]] kel'j da pen' pühäkodi. Sauvoškanzihe jumalankodid läz sidä, aidoidud lidnudeks. Radonežan Sergijan manahad-jäl'gendajad služiba siš. Eländpunktad mez'jumalankodinno oliba ühtenzoittud da saiba lidnan statusad vl 1782 kuti ''Sergijevskii posad''.

Vozil 1919−1930 nimitihe lidnad '''Sergijev:aks''', vozil 1930−1991 sen nimi oli '''Zagorsk'''.

Sergijev Posad šingotase tarkoiktan mašinansauvomižen tegimil i sömtegimištol.

== Geografijan andmused ==
Lidn seižub Končur-jogen muugotil randoil ({{lang-ru|Кончура}}, [[Kläz'm]]an hura randpol'), 210 metrad valdmeren pindan päl keskmäižel korktusel. Matkad [[Moskv]]an röunhasai ([[Moskvan rengazavtote]]hesai) om 52 km suvipäivlaskmha.

Kaik 26 žilod da küläd mülüdas lidnankundha Sergijev Posadan ližaks. Lidnankundan pind — 224,41 km².

== Eläjad ==
Vl 1897 lidnan ristitišt oli läz 25 tuhad. Vn 2010 Venäman rahvahanlugemižen mödhe lidnan eläjiden lugu oli 111 179 ristitud, lidnankundan — 118 025 ristitud. Vl 2017 kaik 111 497 ristitud elihe lidnankundas.

Ortodoksižen hristanuskondan vižsadavozne keskuz sijadase lidnas — [[Pühän Stroican da Sergijan Laur]] i sen arhitekturine ansambl' (enamba 50 pertid). Moskvan hengeline akademii i 4 tedoinstitutad oma lidnas.

Professionaližen opendusen aluzkundad oma gumanitarine institut, agrarine kolledž, Moskvan agjan professionaline kolledž, mugažo 5 üläopendusen aluzkundoiden filialad i agjan medicinižen kolledžan filial.

== Homaičendad ==
<references />

== Irdkosketused ==
* [http://www.sovetsp.ru/ Lidnan Ezitajiden nevondkundan oficialine sait (''sovetsp.ru'').] {{ref-ru}}
* [http://www.sergiev-posad.net/ Lidnan administracijan oficialine sait (''sergiev-posad.net'').] {{ref-ru}}
{{Commons|Category:Sergiev Posad}}

{{Moskvan agjan lidnad}}

[[Kategorii:Sergijev Posad| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Sergijev Posadan rajon|*]]
