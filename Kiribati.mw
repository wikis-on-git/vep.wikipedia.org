{{10000}}
{{Valdkund
| Nimi = Kiribatin Tazovaldkund<br />Ribaberiki Kiribati <small>(kirib.)</small><br />Independent and Sovereign Republic of Kiribati <small>(angl.)</small>
| Valdkundznam = Coat of arms of Kiribati.svg
| Flag = Flag of Kiribati.svg
| Valdkundznam text = Kiribatin valdkundznam
| Flag text = Kiribatin flag
| Pälidn = Suvitarav
| Eläjiden lugu = 109,367<ref>[https://www.cia.gov/library/publications/the-world-factbook/geos/kr.html Kiribatin ristitišton endustuz Vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 812
| Kart = Kiribati on the globe (Polynesia centered).svg
| Kel' = [[kiribatin kel'|kiribatin]], [[anglijan kel'|anglijan]]
| Valdkundan pämez' = [[Maamau Taneti|Taneti Maamau]]
| Päministr = ''eile olmas''
| Religii = [[hristanuskond]], [[paganuz]]
| Valüt = [[kiribatin dollar]],<br />[[avstralijan dollar]] (AUD)
| Internet-domen = [[.ki]]
| Telefonkod = +686
| Aigvö = [[UTC]]+12...+14
}}
'''Kiribati''', täuz' oficialine form — '''Kiribatin Tazovaldkund''' ({{lang-gil|Ribaberiki Kiribati}}, {{lang-en|Independent and Sovereign Republic of Kiribati}}), om valdkund [[Valdmerimad|Valdmerimaiš]]. Se om üks'jäine sijatud nellil šurupoliškoil kerdalaz valdkund mail'mas. Edel 1979 vot Kiribatin nimituz oli '''Gilbertan Sared'''. Sen pälidn da kaikiš suremb lidn om [[Suvitarav]]. Paksus mainitadud kartoil Bairiki pälidnaks om Suvitaravan keskuzfartal.

== Etimologii ==
Valdkundan nimituz om vajehtadud anglijalaine sariden nimi (''Gilbertan sared'').

== Istorii ==
Vn 1979 heinkun 12. päiväl Kiribati tedištoiti ripmatomudes [[Sur' Britanii|Sures Britanijaspäi]]. Sil-žo aigal jäl'gmäine Konstitucijan<ref>[http://www.paclii.org/cgi-paclii/disp.pl/ki/legis/consol_act/cok257.rtf Kiribatin Tazovaldkundan Konstitucii ''paclii.org''-saital.] {{ref-en}}</ref> udištamine oli.

== Geografijan andmused ==
Kiribati om alangoikaz valdkund, man tobj pala sijadase alemba 5 metrad meren pindan päl. Kaikiš korktemb čokkoim om nimetoi taho Banab-sarel 81 metrad ü.m.t. kortte. Valdkundan ekonomine merizon om 3,5 mln km².

Londuseližed pävarad oma [[raud]]asiž-[[marganc]]kivendod, [[kobal't (himine element)|kobal't]], [[fosforitad]], toižed varad — [[kala]].

== Tobmuz ==
[[Fail:KiribatiParliamentHouse.jpg|thumb|right|250px|Kiribatin parlament [[Suvitarav]]as.]]
Kiribati om [[segoitadud tazovaldkund|prezidentiž-parlamentine]] tazovaldkund kaks'partiženke sistemanke. Valdkundan da ohjastusen pämez' om prezident ({{lang-gil|Beretitenti}}, {{lang-en|President}}). Kaik rahvaz valičeb händast nelläks vodeks. Päministran radnikust ei ole olmas.

Parlament ({{lang-gil|Maneaba ni Maungatabu}}, {{lang-en|Parliament}}) om üks'kodine. Sen ühtnijad oma 42 deputatad valdatusidenke nelläks vodeks.

Nügüdläine prezident om [[Maamau Taneti|Taneti Maamau]] vs 2016 keväz'kun 11. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kiribatin administrativiž-territorialine jagand]].''

Kiribatin Tazovaldkundas ičeohjastusen nevondkundad da valičendümbrikod oma kaikuččel elänzoittud sarel, mugoižid om 21. Tarav-sarel om 3 valičendümbrikod. Kaik sared ühtenzoittas 3 joukhu statistikan täht.

== Eläjad ==
Kiribatiš elädas [[mikronezijalaižed]]. Vn 2010 rahvahanlugemižen mödhe valdkundan ristitišt oli 103 058 eläjad.<ref>[http://www.mfed.gov.ki/wp-content/uploads/2011/05/Census-Report-2010-Volume-1.pdf. Vn 2010 rahvahanlugemižen satused. — ''Mfed.gov.ki''.] {{ref-en}}</ref>

Rahvahad (2015): [[I-Kiribati]] — 96,2%, segoitadud toižidenke rahvahidenke I-Kiribati — 1,8%, [[tuvalulaižed]] — 0,2%, toižed rahvahad — 1,8%.

Uskondan mödhe (2015): Riman [[katoline jumalankodikund|katolikad]] — 57,3%, Kiribatin ühtenzoittud jumalankodikund — 31,3%, [[mormonad]] — 5,3%, [[bahai]]-uskondan polenpidajad — 2,1%, [[seičemenden päivän adventistad]] — 1,9%, toižed uskojad — 2,1%.

== Ižanduz ==
Rahvahanižanduz baziruiše kopran eksportal, počtmarkoiden i kalanpüdandan kvotiden möndal.

== Homaičendad ==
<references />

== Irdkosketused ==
* [http://www.parliament.gov.ki/ Kiribatin parlamentan oficialine sait (''parliament.gov.ki'').] {{ref-en}}
{{Commons|Kiribati}}

{{Valdmerimad}}

[[Kategorii:Kiribati| ]]
