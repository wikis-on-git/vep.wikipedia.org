{{1000}}
{{Personalii
| изображение = Adam Smith The Muir portrait.jpg
| описание изображения = Adam Smitan portret ''(tundmatoi pirdai «The Muir portrait»-allekirjutesenke, läz 1800)''
}}
'''Adam Smit''' ({{lang-en|Adam Smith}}; sünd. 16. kezaku 1723, [[Kerkoldi]]-lidn, [[Šotlandii]], [[Sur' Britanii]] — kol. 17. heinku 1790, [[Edinburg]], Šotlandii, Sur' Britanii) oli šotlandijalaine ekonomist, filosof, tedotöiden tegii. Nügüd'aigaižen ekonomižen teorijan ([[politine ekonomii]]) üks' alusenpanijoišpäi.

== Biografii ==
Adam Smit openui [[Glazgo]]n universitetas (vspäi 1737), sid' [[Oksford]]an Balliol-kolledžas (1740−1746). Oli ranu anglijalaižen literaturan da londuseližen oiktusen opendajan Edinburgan universitetas (1748−1751), sid' oli pandud logikan professoran Glazgon universitetha (1751−1763), radoi sen rektoran elon lopus (1787−1789).

== Tedoradmine ==
Smit kirjuti znamasižid tedotöid, kaikiš tetabad oma «Moral'mujandoiden teorii» (1759, kudenz' pästand 1790, angl. ''The Theory of Moral Sentiments'') da «Tedoiduz rahvahiden elokahusen süiš» (1767−1776, vižpalaine, videnz' pästand 1789, angl. ''An Inquiry into the Nature and Causes of the Wealth of Nations''). Adam Smitan «torgusen nägumatoi käzi»-virkand tegihe paksus kävutadud aforizmaks: hot' edheotajad napridas egoistižikš sada ližad täutten kulutajiden tarbhaižusid, ka todesižikš se vedab kaikid änikoičendale.

Adam Smit oli tundmusiš elänuzidenke Glazgos [[Devid Jum]]anke (filosof), [[Džozef Blek]]anke (edelmatkai himijas), [[Džeims Uatt]]anke (melestegii-mehanikantedomez'), Robert Foulisanke (pästandkodin pämez', dizainer), pagiži šotlandijalaižidenke edheotajidenke, kudambad ühtniba Anglijan torguindha kaiked mail'madme ühtenzoittud britanižen kunigahusen sädandan jäl'ghe vspäi 1707.

== Personaline elo ==
Filosof eli naimatoman, jäi lapsetoman, navedi šotlandišt kul'turad.

== Homaičendad ==
<references/>

[[Kategorii:Filosofad]]
[[Kategorii:Ekonomistad]]
[[Kategorii:Suren Britanijan tedomehed]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Kerkoldihe]]
[[Kategorii:Kolnuded Edinburgas]]
