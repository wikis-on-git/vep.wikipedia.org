{{Eländpunkt
 | Nimi = Dmitrijev<br />Дмитриев
 | Lidnanznam = Dmitriev COA (Kursk Governorate) (1780).png
 | Flag =
 | Lidnanznam text = Dmitrijevan lidnanznam
 | Flag text =
 | Valdkund = Venäma
 | Eläjiden lugu = 6,619
 | Voz' = 2017-01-01
 | Pind = 7.94
 | Fail =
 | Pämez' = Aleksei Räbikin<br />(uhoku 2014—.<br />''Алексей Рябыкин'')
 | Telefonkod = +7-47150-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
'''Dmitrijev''' ({{lang-ru|Дми́триев}}), mugažo '''Dmitrijev-L'govskii''' ({{lang-ru|Дми́триев-Льго́вский}}) äjiš oficialižiš dokumentoiš, om [[Venäma]]n lidn da lidnankund [[Kurskan agj]]an lodehes. Se om [[Dmitrijevan rajon]]an administrativine keskuz.

== Istorii ==
Eländpunkt mainitase ezmaižen kerdan aigkirjas 12. voz'sadal kuti lidnuz nügüdläiženke nimitusenke vanoikahas tahos. Sai nimed [[Dmitrii Solunalaine]]-pühämehen oiktastuseks. ''Dmitrijevskoje-žilo'' oli tetab 18. voz'sadal (nüg. ''Vanh Lidn-žilo'' ani suvhe lidnaspäi, ven. ''Старый Город''). Dmitrijev sai makundan lidnan oficiališt statusad vl 1779. Udesnimitihe '''Dmitrijev Svapal'''-lidnaks (ven. ''Дмитриев-на-Свапе'') vl 1784, vai '''Dmitrosvapsk'''. 19. voz'sadal lidn oli opendusen i torguindan sijaližeks keskuseks, tehtihe [[mel|melradoid]]. Vspäi 1929 lidnan nimituz om eziauguine. [[Toine mail'man soda|Toižen mail'man sodan]] aigan lidn oli okkupiruidud nacistoil (8. reduku 1941 — 3. keväz'ku 1943).

Dmitrijev šingotase sömtegimištol (maidkombinat, leibänproduktoiden kombinat) i maižanduzrajonan keskuseks.

== Geografijan andmused ==
Lidn sijadase rajonan keskuzpalas, Svap-jogen oiktal randal ({{lang-ru|Свапа}} 197 km pitte, [[Seim (jogi)|Seiman]] oiged ližajogi, [[Dnepr]]an hurapol'ne bassein), 190 m ü.m.t. keskmäižel korktusel. Matkad [[Kursk]]hasai om 87 km suvipäivnouzmha orhal, 108 km avtotel vai 144 km raudtel. Lähembaižed lidnad oma [[Sevsk]] (Bränskan agj) 40 km päivlaskmha orhal vai 79 km avtotedme, i [[Železnogorsk (Kurskan agj)|Železnogorsk]] 29 km pohjoižpäivnouzmha orhal, 35 km avtotedme vai 63 km raudtedme. ''Dmitrijev-L'govskii-raudtestancii'' radab lidnan päivlaskmas, «[[Bränsk]] — [[L'gov]]»-keskustal.

Dmitrijev om lidnankundan üks'jäine eländpunkt. Lidnankundan pind — 7,94 km².

== Eläjad ==
Vl 1939 lidnan ristitišt oli 7 536 eläjad. Vn 2010 Venäman rahvahanlugemižen mödhe eläjiden lugu oli 7 728 ristitud, rajonan nell' ühesandest. Kaikiš suremb lidnan ristitišt oli 10..11 tuhad eläjid vll 1979−2001 (11 200 rist. vl 1992). [[Ortodoksine hristanuskond|Ortodoksižen hristanuskondan]] kaks' jumalanpertid oma olmas lidnas.<ref>[http://sobory.ru/geo/locat/8033 Dmitrijev-lidnan pühäpertid ''sobory.ru''-saital.] {{ref-ru}}</ref>

Rahvahad (2010): [[venälaižed]] — 98,1%, toižed rahvahad — 1,9%.

Professionaližen opendusen aluzkund om Dmitrijevan maižanduztehnikum.<ref>[http://www.dsht.ru/ Dmitrijevan maižanduztehnikuman sait (''dsht.ru'').] {{ref-ru}}</ref>

== Homaičendad ==
<references />

== Irdkosketused ==
* [http://dmitriev4605.rkursk.ru/ Lidnankundan oficialine sait (''dmitriev4605.rkursk.ru'').] {{ref-ru}}
* [http://dmitriev-lgovskij.ru/ Lidnan informacine sait (''dmitriev-lgovskij.ru'').] {{ref-ru}}
{{Commons|Category:Dmitriev}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Dmitrijevan rajon|*]]
