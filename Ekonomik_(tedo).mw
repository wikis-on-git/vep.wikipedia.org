{{1000}}{{A10000}}
[[Fail:Supply-demand-right-shift-demand.svg|thumb|right|250px|Taričemižen (S, angl. ''supply'') i küzumižen (D, angl. ''demand'') koverad ozutadas küzumižen ližadusen effektoid. Q — verd, P — arv.]]
'''Ekonomik''' ([[amuižgrekan kel'|amuižgrekan kelen]] ''οἰκονομία''-sanaspäi «kodiižandusen vedandan čomamaht», {{lang-en|economics}}) tedoližes el'genduses om kundaližiden tedoiden ühtmuz tavaroiden da holitišiden tehmižes, jagamižes da kulutuses (kävutamižes). [[Džon Stüart Mill'|Džon Mill']] kävuti tärtust ičeze «Politižen ekonomijan principad»-tedotön pälkirjuteses (angl. ''Principles of Political Economy'') vl 1848, i se leviganzi avaros.

== Uden tedon sündund ==
[[Adam Smit]]an «Tedoiduz rahvahiden elokahusen süiš da purtkiš»-tedotö (1776) järgenzi pit'kan aigan olnuzid Evropas melid ižandusen logikas i pani ekonomižen tedon alust. Erazvuiččed «[[Domostroi|Domostrojad]]» da abukirjad oliba Smitan monografijan endustajikš. Amuižgrekalaine [[Ksenofont]] sädi ezmäižen «Domostrojan» ({{lang-grc|Οἰκονομικός}}) 4. voz'sadal EME.

== Kaks' jagust ==
Ekonomikantedo jagase kahteks tedoiden gruppaks: '''[[ekonomine teorii]]''' i '''sättutoitud ekonomik'''. Ekonomine toziolend om niiden tedoiden objektaks. Ekonomikan subjektad oma personad i kompanijad, kaik ned kosketadas [[rahad|rahoiden]] kal't nügüd'aigan.

Teoretine čuraduz (ekonomine teorii) tedoidab röunatud varoid, niiden vajehtamižen, jagamižen, kävutandan mahtusen valičendan processan eriližusid. Praktine čuraduz (sättutoitud ekonomik) ecib teorijan käskusiden da taričendoiden kävutandoid ižanduzsistemiden elementoiden funkcioniruindas.

Tedoidusen suruden mödhe tedo jagase ''[[makroekonomik]]aks'' (rahvahaline ižanduz täuzin) i ''[[mikroekonomik]]aks'', jäl'geline tedoidab kodiižandusid, erižid edheotandoid da firmoid.

== Metod i funkcijad ==
Ristituiden kulutuzmärad oma röunatomad, no varad oma röunatud täutamha kulutusid, i pidab valita kaikuččes ekonomižes sistemas: kuiččid tavaroid tehta, kut pidab tehta niid, ken da mittušt radod piidab oigeta, i kenen täht radon rezul'tatad oma. Löuta pätandoid nenihe küzundoihe oma ekonomižen tedon metod.

Ekonomižen tedon funkcijad: tedonandai, praktine, endustusen, mail'mannägendan šingotesen, metodologine, ideologine, kritine i teoretine.

== Ekonomikha sidodud vepsän muštatišed ==
<blockquote>
* ''Andad käzil, a otad jaugoil.'' (tulese kävuda pördamha velgad)
* ''Eci, kut leibäd ecid, siloi löudad.''
* ''Edemba hutid, lähemba otad.''
* ''Ei elokaz om, kudamb elon sab, a elokaz om, kudamb varjoičeb.''
* ''Ei katil keita, a emäg.''
* ''Ei küzugoi, teravas-ik radab, küzutas, ken radab.''
* ''Elokahanke ei sa suttäs, vägevanke ei ca borcuidas.''
* ''Elokaz kut zatrib, a goll' kut voib.''
* ''Ende mez' man möb, edel kut sanan söb.''
* ''Eraz emäg tegeb hubaspäi čoman, a eraz čomaspäi huban.''
* ''Hüvä da veraz, paha da ičeiž.''
* ''Kaht jänišad küksendeled, ni üht ed tabada.''
* ''Kebnas tuli, kebnas läksi.''
* ''Kel ohjased kädes, se i ohjandab.''
* ''Kenen tavar, ka se i arvon paneb.''
* ''Kolijalpäi velgad ed ota.''
* ''Korman ei käske.'' (rahoid ei ole)
* ''Kut sä minei, muga i mä sinei.''
* ''Kuverz' taht rada, hüvähä ei mäne.''
* ''Küzuda eile vargastada. / Küzundas ei lögoi.''
* ''Käzil jo ed ladi.''
* ''Läksin nitmaha, dai vikatehen unohtin.''
* ''Lämoipalod mustoil ed sambuta.''
* ''Mel't-se ei möskekoi.''
* ''Mez' nimel ei elä, a radol.''
* ''Orjale polušk, radnikale poltin, mastarile rubl'.''
* ''Sapkoiden omblii om kaiken sapkata, lačnik — lačuta, a venehnik — veneheta.''
* ''Seibhid eile, ka aid vereb.''
* ''Tervhut ed osta.''
* ''Verhan vargastad, ičeiž kadotad.''
</blockquote>

== Kacu mugažo ==
* [[Ekonomik (avar tärtuz)]]
* [[Maižanduz]]

== Homaičendad ==
<references/>

{{Commons|Category:Economics}}

[[Kategorii:Ekonomik| ]]
