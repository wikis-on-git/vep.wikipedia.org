{{Valdkund
| Nimi = Komoran Sariden Ühtištuz<br />Udzima wa Komori <small>(komor.)</small><br />Union des Comores <small>(fr.)</small><br />الاتحاد القمري‎ <small>(arab.)</small><br /><small>''(Al' Ittiḥād Al' Kumurī / Kamarī)''</small>
| Valdkundznam = Coat of arms of Comoros.svg
| Flag = Flag of the Comoros.svg
| Valdkundznam text = Komoran Sariden valdkundznam
| Flag text = Komoran Sariden flag
| Pälidn = Moroni
| Eläjiden lugu = 766,865<ref>[https://www.cia.gov/library/publications/the-world-factbook/geos/cn.html Komoran Sariden ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 2,235
| Kart = LocationComoros.svg
| Kel' = [[komoran kel'|komoran]], [[francijan kel'|francijan]], [[araban kel'|araban]]
| Valdkundan pämez' = [[Duanin Ikililu|Ikililu Duanin]]
| Päministr = ''eile olmas''
| Religii = [[islam]]
| Valüt = [[Komoran frank]] (KMF)<ref>Mugažo [[evro]] da [[KFA:n frank]] kävutase.</ref>
| Internet-domen = [[.km]]
| Telefonkod = +269
| Aigvö = [[UTC]]+3
}}
'''Komoran Sared''' vai '''Komorad''', täuz' oficialine nimituz — '''Komoran Sariden Ühtištuz''' ([[komoran kel'|komoran kelel]]: ''Udzima wa Komori'', [[francijan kel'|fr.]]: ''Union des Comores'', [[araban kel'|arab.]]: الاتحاد القمري‎ ''Al' Ittiḥād Al' Kumurī / Kamarī''), om sar'hine valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Moroni]].

== Istorii ==
Vl 1975 heinkun 6. päiväl Komoran Sared tedotiba ičeze ripmatomudes [[Francii|Francijaspäi]].

Jäl'gmäine Konstitucii<ref>[http://democratie.francophonie.org/IMG/pdf/Comores.pdf Vn 2001 Komoran Sariden Konstitucii. — Democratie.francophonie.org.] {{ref-fr}}</ref> om vahvištadud vl 2001 tal'vkun 23. päiväl kaiken rahvahan referendumal.

== Geografijan andmused ==
[[Fail:Comoros rel91.jpg|thumb|left|250px|Komoriden topografine kart.]]
Komorad sijadase [[Madagaskar]]an da [[Mozambik]]an pohjoižpoliden keskes.

Valdkundan pind om 2235 km², Maore-sareta ([[Francii|Francijan]] de-facto) — 1862 km².

Komoran Sariden randad lainištab [[Indine valdmeri]]. Randanpird om 340 km.

Ümbärtud korallrifil sared oma vulkanižen augotižlibundanke, mägikahad. Kaikiš korktemb čokkoim om [[Kartal]]-vulkan, 2360 m meren pindan päl.

Klimat om [[tropine vö|tropine]]. Paneb sadegid 1100-3000 mm vodes, no om äi kuivid sijid. Vodes om kaks' sezonad: räk da neps (kül'mku-sulaku), kuivahk da viluhk (semendku-reduku). Lämuz mererandal +23...+28°C vodes ümbri.

Londuseližed varad oma [[kala]] da [[mec]].

== Politine sistem ==
Ohjandusen form om federativine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan da ohjastusen pämez' om prezident, kaik rahvaz valičeb händast 5 vodeks. Kandidat valičese kaikuččen kerdan toižes sarespäi järgendusen mödhe. Koume varaprezidentad oma prezidentale abhu.

Käskusenandai tobmuz om üks'kodine parlament. Se om Nacionaline Suim 33 ezitajanke (18 — kaiken rahvahan valičendümbrikoišpäi, 15 — sariden suimiden ezitajad) videks vodeks.

Kožundkirjutez kaičendabus om sätud [[Francii|Francijanke]], ičeze armii om vaiše tuha ristitud.

Vl 2015 vilukun 25. päiväl Komoriden järgvaličendad oliba suimihe (valdkundan da sariden), kahtenz' tur oli uhokun 22. päiväl. Vl 2010 kül'mkun 7. päiväl (1nz' tur) da tal'vkun 26. päiväl (2nz' tur) prezidentan järgvaličendad oliba. [[Duanin Ikililu|Ikililu Duanin]] sai vägestust, oti 61,12% kahtendel tural, hän om [[Mvali]]-saren ezitai, [[Ndzuani]]-saren jäl'ghe.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Komoran Sariden administrativiž-territorialine jagand]].''

Komoran Sared alajagase nell'hä avtonomižhe regionha. Ned sättudas da nimitadas nellän suren saren mödhe. [[Maore]] de-facto om [[Francii|Francijan]] sar'. Koume tošt sart alajagase 16 prefekturha: [[Ngazidž]] — 8 prefekturad, [[Ndzuani]] — 5, [[Mvali]] — 3.

== Eläjad ==
Komoran Saril elädas [[komoralaižed]].

Toižed sured lidnad (enamba 15 tuh. ristitud vl 2010, surembaspäi penembha): [[Mucamudu]], [[Fomboni]] da [[Domoni]]. Kaik om 200 eländpunktad enamba mi 900 eläjidenke.

== Ižanduz ==
Vl 2009 Komoran Sariden päeksport oli [[magutesed]] (40%), [[laiv]]ad da [[veneh]]ed (28%, sidä kesken muretud — 25%), parfümerižed void (17%); toine eksport — [[raud]] da [[teraz]] (6%), [[kuld]] (2%).

== Homaičendad ==
<references />

== Irdkosketused ==
* [http://www.beit-salam.km/ Komoran Sariden Ühtištusen prezidentan da ohjastusen oficialine portal.] {{ref-fr}}
* [http://www.auc.km/ Komoran Sariden parlamentan oficialine sait.] {{ref-fr}}

{{Commons|Comoros}}
{{Afrik}}

[[Kategorii:Komoran Sared| ]]
