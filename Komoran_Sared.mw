{{10000}}
{{Valdkund
| Nimi = Komoran Sariden Ühtištuz<br />Udzima wa Komori <small>(komor.)</small><br />Union des Comores <small>(fr.)</small><br />الاتحاد القمري‎ <small>(arab.)</small><br /><small>''(Al' Ittiḥād Al' Kumurī / Kamarī)''</small>
| Valdkundznam = Seal of the Comoros.svg
| Flag = Flag of the Comoros.svg
| Valdkundznam text = Komoran Sariden valdkundznam
| Flag text = Komoran Sariden flag
| Pälidn = Moroni
| Eläjiden lugu = 821,164<ref>[https://www.cia.gov/library/publications/the-world-factbook/geos/cn.html Komoran Sariden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,235
| Kart = LocationComoros.svg
| Kel' = [[komoran kel'|komoran]], [[francijan kel'|francijan]], [[araban kel'|araban]]
| Valdkundan pämez' = [[Assumani Azali|Azali Assumani]]
| Päministr = ''eile olmas''
| Religii = [[islam]]
| Valüt = [[Komoran frank]] (KMF)<ref>Mugažo [[evro]] da [[KFA:n frank]] kävutasoiš.</ref>
| Internet-domen = [[.km]]
| Telefonkod = +269
| Aigvö = [[UTC]]+3
}}
'''Komoran Sared''' vai '''Komorad''', täuz' oficialine nimituz — '''Komoran Sariden Ühtištuz''' ([[komoran kel'|komoran kelel]]: ''Udzima wa Komori'', {{lang-fr|Union des Comores}}, {{lang-ar|الاتحاد القمري‎}} ''Al' Ittiḥād Al' Kumurī / Kamarī''), om sar'hine valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Moroni]].

== Istorii ==
Vl 1975 heinkun 6. päiväl Komoran Sared tedištoiba ičeze ripmatomudes [[Francii|Francijaspäi]].

Valdkundan Konstitucii<ref>[http://democratie.francophonie.org/IMG/pdf/Comores.pdf Vn 2001 Komoran Sariden Konstitucijan tekst ''democratie.francophonie.org''-saital.] {{ref-fr}}</ref> om vahvištadud vn 2001 tal'vkun 23. päiväl kaiken rahvahan referendumal. Jäl'gmäine referendum Konstitucijan vajehtamižes oli vn 2018 30. päiväl heinkud, nügüd' valitas prezidentad sariden järgenduseta, i hänen tobmuden hätkeližuz röunatase kahtel strokul.

== Geografijan andmused ==
[[Fail:Comoros rel91.jpg|thumb|left|250px|Komoriden topografine kart.]]
Komorad sijadasoiš [[Madagaskar]]an da [[Mozambik]]an pohjoižpoliden keskes.

Valdkundan pind om 2235 km², Maore-sareta ([[Francii|Francijan]] de-facto) — 1862 km². Komoran Sariden randad lainištab [[Indine valdmeri]]. Randanpird om 340 km. Ümbärtud korallrifil sared oma vulkaniženke augotižlibundanke, mägikahad. Kaikiš korktemb čokkoim om [[Kartal]]-vulkan, 2360 m meren pindan päl.

Klimat om [[tropine vö|tropine]]. Paneb sadegid 1100..3000 mm vodes, no om äi kuivid sijid. Vodes om kaks' sezonad: räk da neps (kül'mku-sulaku), kuivahk da viluhk (semendku-reduku). Lämuz mererandal +23..+28 C° vodes läbi.

Londuseližed varad oma [[kala]] da [[mec]].

== Politine sistem ==
Ohjandusen form om federativine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan da ohjastusen pämez' om prezident ({{lang-fr|Président de l'Union des Comores}}, {{lang-ar|رئيس اتحاد جزر القمر}} ''Rajijs Al' Ittihad Al' Kamar''), kaik rahvaz valičeb händast videks vodeks. Kandidat valičese kaikuččen kerdan toižes sarespäi järgendusen mödhe (edel 2019 vot). Koume varaprezidentad oma prezidentale abhu.

Käskusenandai tobmuz om üks'kodine parlament. Se om Nacionaline Suim ({{lang-fr|Assemblée nationale}}, {{lang-ar|جمعية}} ''Džameiat'') 33 ezitajanke videks vodeks: 18 — kaiken rahvahan valičendümbrikoišpäi, 15 — sariden suimiden ezitajad.

Kožundkirjutez kaičendabus om sätud [[Francii|Francijanke]], ičeze armii om vaiše tuha ristitud.

Vl 2015 vilukun 25. päiväl Komoriden järgvaličendad oliba suimihe (valdkundan da sariden), kahtenz' tur oli uhokun 22. päiväl. Prezidentan edelstrokuižed valičendad oliba vn 2019 24. päiväl keväz'kud, [[Azali Assumani]] oti 60,77 % ezmäižes turas. Hän radab prezidentan vs 2016 semendkun 26. päiväspäi (sai 41,43 % kahtendes turas), oli jo Komoriden prezidentaks vll 1999−2006, om [[Ngazidž]]-saren ezitai, [[Mvali]]-saren jäl'ghe.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Komoran Sariden administrativiž-territorialine jagand]].''

Komoran Sared jagasoiš nelläks avtonomižeks regionaks. Ned sättudas da nimitadas nellän suren saren mödhe. [[Maore]] de-facto om [[Francii|Francijan]] sar'. Koume tošt sart alajagasoiš 16 prefekturha: [[Ngazidž]] — 8 prefekturad, [[Ndzuani]] — 5, [[Mvali]] — 3.

== Eläjad ==
Komoran Saril elädas [[komoralaižed]]. Vn 2014 heinkus valdkundan ristitišt oli 766 865 eläjad. Kaikiš suremb ristitišt om nügüd'.

Uskondan mödhe: [[islam]]anuskojad-sunnitad — 98%, toižed uskojad (islamanuskojad-šijitad, riman katolikad, Jehovan tundištajad, protestantad) — 2%.

Toižed sured lidnad (enamba 15 tuh. ristituid vl 2010, surembaspäi penembha): [[Mucamudu]], [[Fomboni]], [[Domoni]]. Kaik om 200 eländpunktad enamba mi 900 eläjidenke.

== Ižanduz ==
Vl 2009 Komoran Sariden päeksport oli [[magutesed]] (40%), [[laiv]]ad da [[veneh]]ed (28%, sidä kesken muretud — 25%), parfümerižed void (17%); toine eksport — [[raud]] da [[teraz]] (6%), [[kuld]] (2%).

== Homaičendad ==
<references />

== Irdkosketused ==
* [http://www.beit-salam.km/ Komoran Sariden Ühtištusen prezidentan da ohjastusen oficialine portal (''beit-salam.km'').] {{ref-fr}}
* [http://www.auc.km/ Komoran Sariden parlamentan oficialine sait (''auc.km'').] {{ref-fr}}
* [http://douane.gov.km/ Ohjastusen rahaministrusen sait (''douane.gov.km'').] {{ref-fr}} {{ref-en}}
{{Commons|Comoros}}

{{Afrik}}

[[Kategorii:Komoran Sared| ]]
