{{Rajon
| Nimi= Vepsän rahvahaline volost'
<br/>Вепсская национальная волость <small>(ven.)</small>
| Znam          = 
| Znam text     =
| Flag          = Flag of Vepsia.svg
| Flag text     = [[Vepsän flag]]
| Valdkund      = Venäma
| Pälidn        = Šoutarv
| Eläjiden lugu = 3 493
| Year          = 2002 
| Pind          = 830
| Map           = Вепсская национальная волость.png
| Map width     = 
}}
'''Vepsän rahvahaline volost'''' ([[Venäkel'|venäkelel]]: ''Вепсская национальная волость'') oli [[Venäma]]n [[vepsläižed|vepsläižiden]] administrativine avtonomii. Se oli olmas [[Karjalan Tazovaldkund|Karjalan Tazovaldkundan]] suves vodelpäi 1994 vodhesai 2005.

== Geografii ==
Volostin sijaduz oli Karjalan Tazovaldkundan suvipolel da [[Änine|Änižjärven]] päivlaskmaižel randal. Pind — 830 km².

Vodelpäi 2006 mülütihe volostihe [[Änižröunan rajon|Änižröunan rajonan]] [[Šokš]]un, [[Šoutjärv'|Šoutarven]] da [[Kaleig]]en (Kalajogen) vepsän küläkundoid. Keskuz oli [[Šoutjärv'|Šoutarves]]. Volostin küliden enambusen sijaduz oli [[Änine|Änižjärven]] randal da pidust' R19-ted ([[Petroskoi|Petroskoi]] — [[Šoutjärv'|Šoutarv]] — [[Šušt|Šušt]]).

Volostin klimatvö om ven kontinentaline. Voden keskmäine lämuz om +3 Cel'sijan gradusad, uhokun — −9,5 C° (kaikiš vilumb ku) da kezakun +17 C° (kaikiš lämemb ku). Keskmäine nepsuz — ümbri 80%.

Enččen volostin territorijal om [[kvarcit]]an, [[gabrodiabaz]]an löudmižsijid da [[saved|savisijid]]. Se volost' oli Karjalan kaikiš [[mec|mecakahamb]] municipaline palakund.

== Eläjad ==
Vodel 2002 eläjiden lugu oli 3 493 ristitud. Volostin igähine ristitišt oliba [[vepsläižed|vepsän rahvaz]], enamba 30% Volostin eläjid.

Mugažo Volostiš om [[ortodoksine hristanuskond|ortodoksižen hristanuskondan]] D'äšarvan jumalankodi (läz 1580 v.), Brusnenskii-jumalankodi, pühän Homoi-apostolan jumalanpert' (20. voz'sada), puine jumalanpert' [[Vehkoi|Vehkoiš]] (19. voz'sadan lop), jumalanpert' Mägiküläs (19. voz'sadan kesk).

== Kul'turine elo ==
Ristitišton päazjin oliba manalaižiden kal'huziden samine, mecradod, punümbriradmine, kalatez da maižanduz.

Volostiš kaik oliba 3 keskškolad, lapsiden päivkodid, lapsiden muzikškol da üks' sen filial, kirjištod, 3 kul'turkodid da klub. Vodelpäi 1936 tähäsai [[Vepsän rahvahaline hor]] radab, vodelpäi 1982 Vepsän lapsiden hor om olmas.

[[Vepsän kul'turan muzei|Šoutarven vepsläine etnografine muzei]] kaičeb vepsläižiden rahvahaližid veroid. Enččen Volostin territorijal kaik om 111 arhitekturan, arheologijan, istorijan muštpacast (68 arhitekturmuštpacast puspäi: küläkodid, läväd da aitoid).

== Homaičendad ==
<references />

== Irdkosketused ==
* [http://dictorpus.krc.karelia.ru/en/corpus/text/2075 Zinaida Strogalščikova. ''Vepsläine rahvahaline volost': tegemižen da sauptamižen istorii'' // Verez tullei-al'manah. Petroskoi: «Periodika»-pästandkodi, 2018. — Lpp. 3−5.] {{ref-vep}} ISBN 978-5-88170-273-1 (tekst VepKar-korpusas ''dictorpus.krc.karelia.ru''-saital)
* [http://gov.karelia.ru/gov/Different/Encyclopedia/encycl10.html Vepsän rahvahaline volost' Karjalan Enciklopedijas ''gov.karelia.ru''-saital] (venäkelel)

{{DEFAULTSORT:Volost', Rahvahaline, Vepsän}}

[[Kategorii:Geografižed objektad Vepsänmal]]
[[Kategorii:Karjalan Tazovaldkund]]
