{{1000}}
[[Fail:Nile watershed topo.png|thumb|150px|Nilan bassein vezijagandoiden röunoikš.]]
'''Nil''' ({{lang-ar|النيل‎}} ''En Nil' '', [[koptan kel'|kopt]].: ''P(h)iaro'', [[amuižegiptan kel'|amuižegipt]].: ''Ḥ'pī'' da ''Iteru'', Biblijan [[ivrit]]: היאור ''Ha-Ye'or'') om kaikiš pidemb jogi [[Afrik]]as da mail'mas (kut [[Amazonas]]-ki).
[[Fail:Iteru.png|thumb|left|100px|''Iteru''-nimitusen nägu amuižegiptaks.]]

== Ühthižed andmused ==
Jogen piduz om 6 853 km, basseinan pind om 3,4 mln nellikkilometrid. Veden keskmäine mülü om 2 600 m³/s [[Asuanan padosein]]äspäi, veden valu voib vajehtadas edel padoseinid 500..15000 m³/s röunoiš erazvuiččil vozil.

== Geografijan andmused ==
Nilan joginišk om [[Viktorii (järv)|Viktorii-järv]] 350 m kortte valdmeren pindan päl, jogi nimitase kuti ''Vauged Nil''. Se jokseb ühthe kaikiš surembanke ''[[Sinivauvaz Nil]]''-ližajogenke läz [[Hartum]]-lidnad. Necile sijale Vauged Nil kadotab veden mülün enambust purutusen da kastelendan tagut, i sur' znamoičend om Sinivauval Nilal. Ei ole ližajogid pidust' jäl'gmäšt 3 tuh. km, Nil läbitab [[Sahar (rahvahatoi ma)|Saharad]]. Nilan kos'ked oma upotadud padoseiniden sauvondal Sudanas i Egiptas ([[Naseran järv]]). Jogi lankteb [[Keskmeri|Keskmerhe]] [[Nilan suhišt|äjil hijamil]].

Nil jokseb läbi nelläs valdkundas (mödvedhe): [[Ugand]] (joginišk), [[Suvisudan]], [[Sudan]], [[Egipt]] (del't).

Nilan znamasižed ližajoged (mödvedhe): [[Sobat (jogi)|Sobat]], [[Sinivauvaz Nil]], [[Atbar (jogi)|Atbar]] (oiktad), [[El' Gazal']] (hura). Enzne järed hura ''Pakuine Nil''-ližajogi om kuivanu 3 tuhad vot tagaz klimatan kuivatesen tagut, Hovar-ojandeh jäi sen tagut.

== Kävutand ==
[[Fail:Traversier Nil (2).JPG|thumb|left|250px|Jogitransport Niladme.]]
Nil läbitab Saharad i om üks'jäine mugoine jogi, tob [[vezi|reskvet]] randan eläjile. Amussai ottas kävutamižhe jogen vezid kastelemha, jogen nimad — pöudoiden heretuseks. 20. voz'sadaspäi [[gidroelektrostancii|gidroelektrostancijad]] oma olmas padoseiniš, jogen gidroenergetine potencial arvoidas 50 gigavattan vägevutte. Nil om laivjogi keskustoil 3 200 km pitte kesk- i alajoksmusiš.

Sured lidnad da portad Nilan randoil (mödvedhe): [[Džub]] (Suvisudan), [[Hartum]] da [[Omdurman]] (Sudan), [[Asuan]], [[Luksor]], [[Giz]], [[Kair]], [[Aleksandrii]] (Egipt). [[Egipt]]an 97% ristitištod eläb Nilan alangištos.

== Homaičendad ==
<references/>

{{Commons|Nile}}

[[Kategorii:Nil| ]]
[[Kategorii:Keskmeri]]
[[Kategorii:Egiptan joged]]
[[Kategorii:Sudanan joged]]
[[Kategorii:Suvisudanan joged]]
[[Kategorii:Ugandan joged]]
[[Kategorii:Joged kirjamišton mödhe]]
