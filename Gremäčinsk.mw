{{Eländpunkt
 | Nimi = Gremäčinsk<br />Гремячинск
 | Lidnanznam = 
 | Flag = Flag of Gremyachinsk (Perm krai).png
 | Lidnanznam text = 
 | Flag text = Gremäčinskan flag
 | Valdkund = Venäma
 | Eläjiden lugu = 9,000
 | Voz' = 2017
 | Pind = 65
 | Fail = Гремячинск,памятник В.И.Ленину - panoramio.jpg
 | Pämez' = Vladimir Hmelevskoi<br />(sügüz'ku 2013—)
 | Telefonkod = +7-34250-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Gremäčinsk''' ({{lang-ru|Гремячинск}}, {{lang-koi|Гремячӧй кар}}) om [[Venäma]]n lidn da lidnankund [[Permin rand]]an päivnouzmas. Se om [[Gremäčinskan rajon]]an administrativine keskuz.

== Istorii ==
Eländpunktan aluz om pandud vl 1942 samha [[kivihil']]t kaivuziden da Baskai-žilon randtestancijanno ({{lang-ru|Баская}}) ühtištusel, kävutihe ottud plenha saksalaižiden saldatoiden töid. Lidnanvuitte žilo sai lidnan statusad vl 1949.

Kivihilen samižen jäl'gmaižed kaivuded oma upotadud 1990-nzil vozil. Lidn šingotase [[mec]]an ümbriradmižel kombinatal (koivuine faner, latofleks) da edheotandoil (pilindmaterialad), mugažo sömkombinat i leibkombinat ratas.

== Geografijan andmused ==
Lidn sijadase Sur' Gremäčai-jogen randoil ({{lang-ru|Большая Гремячая}}, 17 km pitte, [[Kam (jogi)|Kaman]] hurapol'ne bassein), 340 m ü.m.t. keskmäižel korktusel. Matkad [[Perm'|Permihesai]] om 105 km suvipäivlaskmha orhal vai 170 km avtotedme. Lähembaižed lidnad oma [[Gornozavodsk (Permin rand)|Gornozavodsk]] 36 km suvipäivnouzmha orhal vai 57 km avtotedme, [[Čusovoi]] 32 km suvhe vai 47 km avtotedme i raudtedme, [[Gubah]] 35 km pohjoižhe vai 42 km avtol i raudtedme. Baskai-raudtestancii sijadase «Čusovoi — [[Solikamsk]]»-jonol lidnan lodehes.

Baseg-raudtesara i Zagotouk-žilo mülüdas lidnankundha Gremäčinskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 752 ristitud, lidnankundan — 10 768 ristitud. Kaikiš suremb lidnan ristitišt oli 38 014 eläjad vl 1959. Vl 1989 20 977 ristitud elihe lidnas. Ristitišt poleneb Kizelan kivihil'basseinan kaivuziden likvidacijan tagut. [[Ortodoksine hristanuskond|Ortodoksižen hristanuskondan]] Jumalanmaman Kazanin jumalaižen pühäpert' om olmas lidnas.

Čusovoin industrialižen tehnikuman filial om professionaližen opendusen aluzkundaks.

== Irdkosketused ==
* [http://gremadm.ru/ Lidnankundan tobmuden aluzkundoiden oficialine sait (''gremadm.ru'').] {{ref-ru}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Gremäčinskan rajon|*]]
