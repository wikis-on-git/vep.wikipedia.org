{{Eländpunkt
 | Nimi = Oulu <small>(veps. i suom.)</small><br />Uleåborg <small>(roč.)</small>
 | Lidnanznam = Oulu.vaakuna.svg
 | Flag = 
 | Lidnanznam text = Oulun lidnanznam
 | Flag text = 
 | Valdkund = Suomenma
 | Eläjiden lugu = 200,232<ref>Lidnankundan ristitišt 31.10.2016-datal.</ref>
 | Voz' = 2016
 | Pind = 187.13<ref>Vl 2016 lidnankundan pind om 3 880,62 km², sidä kesken kuivma 3 113,77 km², meri 766,85 km², sokaz ma 82,13 km². — [http://www.ouka.fi/oulu/english/information-about-oulu Information about Oulu. — City of Oulu - Oulun kaupunki (ouka.fi).] {{ref-en}}</ref>
 | Fail = Montage Pokkinen Oulu.jpg
 | Pämez' = [[Pennanen Matti|Matti Pennanen]] (2006-)
 | Telefonkod = +358-8
 | Aigvö = tal'vel [[UTC]]+2,<br />kezal [[UTC]]+3
}}
'''Oulu''' ([[suomen kel'|suom]].: ''Oulu'', [[ročin kel'|roč]].: ''Uleåborg'') om videnz' surtte lidn [[Suomenma]]s, [[Pohjoižpohjanma|Pohjoižpohjanma-provincijan]] pälidn.

Se om Pohjoižen [[Skandinavii|Skandinavijan]] kaikiš suremb lidn, kaikiš amuižemb lidn Suomenman pohjoižes, järed tedokeskuz.

== Istorii ==
Vl 1377 ezmäine eländpunkt nügüd'aigaižen lidnan territorijas mainitase [[Sur' Uz'lidn|Uz'lidnan]] aigkirjas kuti [[karjalaižed|karjalaižiden]] lidnuz Ovl-jogen randal ([[venäkel'|ven]].: ''новый городок на Овле-реце'').

Nügüdläižen eländpunktan aluz om pandud vl 1605 sulakun 8. päiväl kuti ročin lidnuz. Se sai lidnan statusad vl 1610.

Vl 1822 sur' lämoipalo oli tehnus lidnas.

== Geografijan andmused ==
[[Fail:Oulu2 25.45123E 65.01777N.jpg|thumb|left|Oulun kuva kaimdajaspäi vl 2007.]]
Lidn sijadase valdkundan lodehes, [[Baltijan meri|Baltijan meren]] [[Botnine laht|Botnižen lahten]] randal, [[Oulujogi|ühtennimižen jogen]] lanktendan sijas. Matkad [[Hel'sinki]]hesai om 607 km suvhe avtotedme, 539 km orhal.

Klimat om [[subarktine vö|subarktine]] Baltijan meren. Keskmäine lämuz vilukus om -9,6°C, heinkus +16,5°C, vodenkeskeine +2,7°C. Paneb sadegid 477 mm vodes, enamba kaiked — heinkus-elokus. Läz ei olele päipaštod tal'vel (8-28 časud kus).

Oulu jagase 23 kundha, ned alajagasoiš 106 lidnrajonha (ümbrikho).

== Eläjad ==
Vl 1980 lidnan da sen ümbrišton eläjiden lugu oli 121 809 ristitud.

Rahvahad (ezmäižen kodikelen mödhe, 2014): [[suomalaižed]] — 96,4%, [[ročilaižed]] — 0,2%, [[saamalaižed]] — 0,1%, toižed — 3,3%.

[[Lüteranine hristanuskond|Lüteranižen hristanuskondan]] kaks' päjumalanpertid, seičeme jumalanpertid i kapell oma lidnas.

== Ižanduz ==
Lidnan ižandusen päsarakod oma sauvond, bumagan tegmine ([[Stora Enso]]), elektrotehnine sarak ([[Nokia]]), turizm (sidä kesken rahvahidenkeskeine turizm opendamha).

Toppila-lämuzelektrostancii sijadase lidnan ühtennimižes rajonas, radab [[turbaz|turbhal]].

Kaks' üläopendusen aluskundad om lidnas: Oulun universitet i Oulun sättutoitud tedoiden universitet.

== Transport ==
Avtobusad oma kundaližeks transportaks, avtod i velosipedad — personaližeks transportaks lidnan südäimes.

Nell' valdmad om meriportas, ned oma erazvuiččen tipan jüguiden täht. Meriport om üks' kaikiš kävutadud Botnižen lahten randištol.

Raudte [[Hel'sinki]]špäi tuli lidnha vl 1886. Nügüd' «[[Pendolino]]»-kiruhjonused ühtenzoittas lidnad [[Hel'sinki]]nke [[Jogensu (lidn)|Jogensun]] kal't.

Rahvahidenkeskeine Oulu-lendimport (''OUL'') om kahtenz' surtte Suomenmas, se sijadase 15 km suvipäivlaskmha lidnan keskusespäi. Sišpäi tehtas reisid Pohjoiževropan maihe, Suomenmadme i čarterreisid Evropan suvipäivlaskmaižihe lebutahoihe.

== Homaičendad ==
<references />

== Irdkosketused ==
* [http://www.ouka.fi/ Oulu-lidnankundan oficialine sait.] {{ref-fi}} {{ref-en}} {{ref-sv}}
{{Commons|Oulu}}

{{Suomenman agjad}}

[[Kategorii:Oulu| ]]
[[Kategorii:Pohjoižpohjanma|*]]
[[Kategorii:Suomenman lidnad]]
[[Kategorii:Eländpunktad kirjamišton mödhe]]
