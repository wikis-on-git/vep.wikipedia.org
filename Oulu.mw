{{Eländpunkt
 | Nimi = Oulu <small>(veps. i suom.)</small><br />Uleåborg <small>(roč.)</small>
 | Lidnanznam = Oulu.vaakuna.svg
 | Flag = 
 | Lidnanznam text = Oulun lidnanznam
 | Flag text = 
 | Valdkund = Suomenma
 | Eläjiden lugu = 203,623<ref>Lidnankundan ristitišt 31.12.2018-datal.</ref>
 | Voz' = 2018
 | Pind = 3,817.52<ref>Vl 2018 lidnankundan pind oli 3 817,52 km², sidä kesken kuivma 2 970,97 km², meri 766,96 km², sokaz ma 79,59 km². — [http://www.ouka.fi/oulu/english/information-about-oulu Information about Oulu. — City of Oulu - Oulun kaupunki (''ouka.fi'').] {{ref-en}}</ref>
 | Fail = Montage Pokkinen Oulu.jpg
 | Pämez' = Päivi Laajala<br />(sulaku 2017—)
 | Telefonkod = +358-8
 | Aigvö = tal'vel [[UTC]]+2,<br />kezal [[UTC]]+3
}}
'''Oulu''' (mugažo suomen kelel, {{lang-sv|Uleåborg}}) om [[Suomenma]]n videnz' surtte lidn, [[Pohjoižpohjanma|Pohjoižpohjanma-provincijan]] pälidn.

Se om Pohjoižen [[Skandinavii|Skandinavijan]] kaikiš suremb lidn, kaikiš amuižemb lidn Suomenman pohjoižes, järed tedokeskuz.

== Istorii ==
Vl 1377 ezmäine eländpunkt mainitase nügüd'aigaižen lidnan territorijas, om kirjutadud [[Sur' Uz'lidn|Uz'lidnan]] aigkirjas kuti [[karjalaižed|karjalaižiden]] lidnuz Ovl-jogen randal ({{lang-ru|новый городок на Овле-реце}}).

Nügüdläižen eländpunktan aluz om pandud vn 1605 8. päiväl sulakud kuti ročin lidnuz. Se sai lidnan statusad vl 1610.

Vl 1822 sur' lämoipalo oli tehnus lidnas.

Oulun ižandusen päsarakod oma sauvond, bumagan tegmine ([[Stora Enso]]), elektrotehnine sarak ([[Nokia]]), turizm (sidä kesken rahvahidenkeskeine turizm opendamha). «Toppila»-lämuzelektrostancii sijadase lidnan ühtennimižes rajonas, radab [[turbaz|turbhal]].

== Geografijan andmused ==
[[Fail:Oulu2 25.45123E 65.01777N.jpg|thumb|left|Oulun kuva kaimdajaspäi vl 2007.]]
Lidn sijadase valdkundan lodehes, [[Baltijan meri|Baltijan meren]] [[Botnine laht|Botnižen lahten]] randal, [[Oulujogi|ühtennimižen jogen]] lanktendan sijas. Matkad [[Hel'sinki]]hesai om 607 km suvhe avtotedme, 539 km orhal.

Klimat om [[subarktine vö|subarktine]] Baltijan meren. Vilukun keskmäine lämuz om −9,6 C°, heinkun — +16,5 C°, vodenkeskeine +2,7 C°. Paneb sadegid 477 mm vodes, enamba kaiked — heinkus-elokus. Läz ei olele päipaštod tal'vel (8..28 časud kus).

Oulu jagase 23 kundha, ned alajagasoiš 106 lidnrajonha (ümbrikho).

== Eläjad ==
Vl 1980 lidnan da sen ümbrišton eläjiden lugu oli 121 809 ristitud. Kaikiš suremb ristitišt om nügüd'. [[Lüteranine hristanuskond|Lüteranižen hristanuskondan]] kaks' päjumalanpertid, seičeme jumalanpertid i kapell oma olmas lidnas.

Rahvahad (ezmäižen kodikelen mödhe, 2014): [[suomalaižed]] — 96,4%, [[ročilaižed]] — 0,2%, [[saamalaižed]] — 0,1%, toižed rahvahad — 3,3%.

Oulu-lidnan edeline pämez' oli Matti Pennanen (2006−2017).

Kaks' üläopendusen aluzkundad om lidnas: Oulun universitet i Oulun sättutoitud tedoiden universitet.

== Transport ==
Avtobusad oma kundaližeks transportaks, avtod i velosipedad — personaližeks transportaks lidnan südäimes.

Nell' valdmad om saudud meriportas, ned oma erazvuiččen tipan jüguiden täht. Meriport om üks' kaikiš kävutadud Botnižen lahten randištol.

Raudte [[Hel'sinki]]špäi tuli lidnha vl 1886. Nügüd' «[[Pendolino]]»-kiruhjonused ühtenzoittas lidnad [[Hel'sinki]]nke [[Jogensu (lidn)|Jogensun]] kal't.

Rahvahidenkeskeine Oulu-lendimport (''OUL'') om kahtenz' surtte Suomenmas, se sijadase 15 km suvipäivlaskmha lidnan keskusespäi. Lendimportaspäi tehtas reisid Pohjoiževropan maihe, Suomenmadme i čarterreisid Evropan suvipäivlaskmaižihe lebutahoihe.

== Homaičendad ==
<references />

== Irdkosketused ==
* [http://www.ouka.fi/ Oulun lidnankundan oficialine sait (''ouka.fi'').] {{ref-fi}} {{ref-en}} {{ref-sv}}
{{Commons|Oulu}}

{{Suomenman agjad}}

[[Kategorii:Oulu| ]]
[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma|*]]
