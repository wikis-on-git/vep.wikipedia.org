{{Eländpunkt
 | Nimi = Soligalič<br />Солигалич
 | Lidnanznam = Coat of Arms of Soligalich (Kostroma oblast) (1779).png
 | Flag =
 | Lidnanznam text = Soligaličun lidnanznam
 | Flag text =
 | Valdkund = Venäma
 | Eläjiden lugu = 5,976
 | Voz' = 2017
 | Pind = 15
 | Fail = Soligalich Cathedral 0660.jpg
 | Pämez' =
 | Telefonkod = +7-49436-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Soligalič''' ({{lang-ru|Солига́лич}}, [[Venä]]s oli ''Соль Галичьская'' Galičun Sol) om [[Venäma]]n lidn da lidnankund [[Kostroman agj]]an lodehes. Se om [[Soligaličun rajon]]an administrativine keskuz.

== Istorii ==
Eländpunkt mainitase ezmäižen kerdan vl 1335 kuti ''Sol' Galičskai (Galickai)'' ({{lang-ru|Соль Галичьская (Галицкая)}}). Se mülüi [[Galičun ruhtinazkund]]ha. Lidn šingotihe [[keitandsol]]an samižel (vhesai 1823), sid' pajad radoiba sijaližel raudal soišpäi. Puine lidnuz oli olmas Kostrom-jogen hural randal 16. voz'sadal. Mouckiven löudmižsijad abutihe leta kivižid sauvusid jo 17. voz'sadal.

Soligalič sai makundan lidnan oficiališt statusad vl 1778. Mecan varhapanend da ümbriradmine leviganzi 20. voz'sadaspäi. Sarak [[Monzan raudte]]späi tuli lidnha 1960-nzil vozil.

Soligalič šingotase pupertinsauvondan tegimel<ref>[http://www.soligalich.ru/ Soligaličun pupertinsauvondan tegimen sait (''soligalich.ru'').] {{ref-ru}}</ref>, sömtegimištol (konservtegim), [[mouckivi|mouckiven]] kombinatal<ref>[http://solikom.ru/ Soligaličun mouckivenkombinatan sait (''solikom.ru'').] {{ref-ru}}</ref> pohjoižes Turovk-ezilidnas, bal'neologižeks kurortaks (vspäi 1841).

== Geografijan andmused ==
Lidn sijadase rajonan keskuzpalas, [[Kostrom (jogi)|Kostrom-jogen]] ({{lang-ru|Кострома}}, [[Volg]]an hura ližajogi) üläjoksmusen oiktal randal tobjimalaz, 130 m ü.m.t. keskmäižel korktusel, ani päivlaskmha [[Galičun ülüz|Galičun ülüdespäi]]. Matkad [[Vologdan agj]]an röunhasai om 15 km lodeheze orhal vai [[Monzan raudte]]dme, agjan [[Kostrom]]-keskushesai om 165 km suvhe-suvipäivlaskmha orhal vai 220 km avtotedme. Lähembaine lidn om [[Čuhlom]] 42 km suvipäivnouzmha orhal vai 48 km avtotedme.

Soligalič om lidnankundan üks'jäine eländpunkt. Lidnankundan pind — 54,2 km². Edeline lidnan administracijan pämez' oli Väčeslav Čižikov (2008−2018), vspäi 2019 Soligaličun rajonan administracii tegeb lidnankundan administracijan velgusidme.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 6 438 ristitud, rajonan kaks' koumandest. Kaikiš suremb lidnan ristitišt oli 7 500 eläjad vl 1992. [[Ortodoksine hristanuskond|Ortodoksižen hristanuskondan]] Eläbzdusen jumalankodi, Jumalanmaman sündundan päjumalanpert', Ristan Zdviženjan (Borisan da Gleban) päjumalanpert' i nell' jumalanpertid oma kaičenus lidnas.

Professionaližen opendusen aluzkund om Čuhloman mectegimišton tehnikuman Soligaličun filial.<ref>[http://sollespromteh.ucoz.org/ Filialan oficialine sait (''sollespromteh.ucoz.org'').] {{ref-ru}}</ref>

== Galerei ==
<gallery mode="packed" heights="125px">
Soligalich Zemstvo 011 1965.jpg|Lidnan administracijan sauvuz (2020)
Soligalich Churches 011 1307.jpg|Ph. Jumalanmaman sündundan päjumalanpert' (huralpäi) i Sündun Eläbzdusen mez'jumalankodi (oiktalpäi), vn 2020 nägu
Soligalich Trade Arcades 011 1895.jpg|Torguindrividen päivnouzmaine korpus vl 2020
Unnamed1 - panoramio (404).jpg|Kul'turkeskuz (2014)
Soligalich, Kostroma Oblast, Russia, 157170 - panoramio (109).jpg|Avtotesild joges päliči vl 2014
</gallery>

== Homaičendad ==
<references />

== Irdkosketused ==
* [http://www.soligalich.org/docs.aspx?typeid=33 Lidnankund rajonan oficialižel ''soligalich.org''-saital.] {{ref-ru}}
{{Commons|Category:Soligalich}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Soligaličun rajon|*]]
