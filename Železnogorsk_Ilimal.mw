{{Eländpunkt
 | Nimi = Železnogorsk Ilimal<br />Железногорск-Илимский
 | Lidnanznam = Zheleznogorsk-Ilimsky COA (2012).gif
 | Flag =
 | Lidnanznam text = Železnogorskan Ilimal lidnanznam
 | Flag text =
 | Valdkund = Venäma
 | Eläjiden lugu = 23,643
 | Voz' = 2017
 | Pind = 102
 | Fail = Zheleznogorsk-Ilimsky (Железного́рск-Или́мский) - panoramio.jpg
 | Pämez' = Aleksei Kozlov<br />(sügüz'ku 2017—)
 | Telefonkod = +7-39566-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Železnogorsk Ilimal''' ({{lang-ru|Железногорск-Илимский}}) om [[Venäma]]n lidn da lidnankund [[Irkutskan agj]]an keskuzpalas. Om [[Alailiman rajon]]an administrativine keskuz.

== Istorii ==
Eländpunktan aluz om pandud vl 1948 kuti ''Koršunih-žilo'' ({{lang-ru|Коршуниха}}) sauvomha küllästamižfabrikad [[raud|raudkivendon]] ühtennimiženno löudmižsijanno, nimi Iliman ližajogespäi. Vl 1958 udesnimitihe žilod ''Železnogorsk-radnikžiloks''. Se sai lidnan statusad vl 1965 udenke nügüdläiženke nimenke erištamha toižiš [[Železnogorsk]]-lidnoišpäi.

Istorine [[Ilimsk]]-lidn sijazihe 30 kilometras lidnaspäi, amuižel tarabošsijal Angaran i Lenan basseinoiden keskes, se om upotadud [[Ust'-Ilimskan vezivaradim]]en täutmižen aigan.

Železnogorsk Ilimal šingotase [[raud]]kivendon Koršunihan küllästamižfabrikal, [[raudte]]n edheotandoil (vedimdepo), lämuzelektrokeskusel da [[mec]]an ümbriradmižel pilindmaterialoihe.

== Geografijan andmused ==
Lidn sijadase Leniž-Angaran mägitazangištol, Koršunih-jogen randal ([[Ilim (Angaran ližajogi)|Iliman]] oiged ližajogi), 16 kilometras Iliman randaspäi, 430 m ü.m.t. keskmäižel korktusel. ''Koršuniha-Angarskai-raudtestancii'' radab vspäi 1958. Matkad [[Irkutsk]]hasai om 477 km suvhe orhal, 850 km avtotedme vai 1220 km raudtedme. Lähembaine lidn om [[Ust'-Kut]] 100 km päivnouzmha orhal, 150 km avtotedme vai raudtedme.

Železnogorsk Ilimal om lidnankundan üks'jäine eländpunkt. Lidnankundan pind — 496,89 km².

== Eläjad ==
Vn 2010 Venäman rahvahanlugemižen mödhe eläjiden lugu oli 26 079 ristitud, rajonan läz pol't. Kaikiš suremb ristitišt oli 33 700 eläjid vl 1996.

[[Ortodoksine hristanuskond|Ortodoksižen hristanuskondan]] Pühän Stroican jumalanpert' om saudud vll 2001−2007.

Železnogorskan Ilimal professionaline kolledž om professionaližen opendusen aluzkundaks.

== Galerei ==
<gallery mode="packed" heights="125px">
Коршуновский ГОК, карьер - panoramio (1).jpg|Koršunihan kar'jer (2011)
Рядом с детской больницей - panoramio.jpg|Lapsiden läžundkodinno (2014)
</gallery>
[[Fail:Панорама - panoramio (82).jpg|thumb|center|1000px|<center>Lidnan ühthine nägu vn 2015 vilukus</center>]]

== Irdkosketused ==
* [http://zhel-ilimskoe.irkobl.ru/ Lidnankundan tobmuden aluzkundoiden oficialine sait (''zhel-ilimskoe.irkobl.ru'').] {{ref-ru}}
{{Commons|Category:Zheleznogorsk-Ilimsky}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Alailiman rajon|*]]
