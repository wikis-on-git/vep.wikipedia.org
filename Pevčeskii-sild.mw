[[Fail:Певческий мост.jpg|thumb|right|250px|Pevčeskii-sild]]
'''Pevčeskii-sild''' ({{lang-ru|Певческий мост}}) om avtotesild [[Piter]]in [[Keskuzrajon (Piter)|Keskuzrajonas]]. Se om saudud [[Moik (jogi)|Moik]]as päliči, 6nz' sild 15:späi mödvedhe. Jätktab [[Pert'kulun torg]]ud. Ühtenzoitab [[Kazanskii-sar'|Kazanskii-sar't]] [[2nz' Admiralteiskii sar'|Kahtenz' Admiralteiskii-sarenke]]. [[Sur' Konüšennii sild]] om saudud ülezjogen, [[Vihand sild (Piter)|Vihand sild]] sijadase mödvedhe.

Ezmäine sild oli saudud vl 1834 puspäi. Nimitihe [[Piterin valdkundaline akademine kapell|kapellan]] mödhe, kudamban pertid seištas sildanno, kapell om neniš pertiš vspäi 1810. Ende toine ''Pakuine sild''-nimituz oli mugažo. Vl 1840 sild om vajehtadud nügüdläižeks kaugedraudaspäi kivižil alusil da puižil vajil Egor Adam-inženeran projektan mödhe. Se om 24 m pitte i 72 m levette, kävutase avtoil da jaugnikoil. Ezmäine sur' kohenduz oli vozil 2003 (kül'mku) — 2004 (eloku), varmitihe raudbetonal sildan keskustad. Kaičendsarüden pind (läz 400 nellikmetrad) om pandud kvarcit-čurukivespäi, se om sadud [[Änine|Änižen]] randpolel.

Edel Oktäbrin revolücijad Venäman imperijan [[Venäman röunantagaižiden azjoiden ministruz|röunantagaižiden azjoiden ministrusen]] päkontor (vspäi 1828) oli sildanno i sen nimituz oli ministrusen toižeks nimeks verhiš maiš. [[Aleksandr Puškin]]an muzei-fater sijadase Moikan randirdal läz sildad.

== Homaičendad ==
<references />

== Irdkosketused ==
* [http://mostotrest-spb.ru/bridges/pevcheskij Pevčeskii-sild Piterin Mostotrestan saital (''mostotrest-spb.ru'').] {{ref-ru}} {{ref-en}} {{ref-zh}}
{{Commons|Category:Pevchesky Bridge}}

{{stub}}
[[Kategorii:Piterin sildad]]
[[Kategorii:Sildad kirjamišton mödhe]]
[[Kategorii:Keskuzrajon (Piter)]]
