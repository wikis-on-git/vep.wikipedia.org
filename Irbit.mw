{{Eländpunkt
 | Nimi = Irbit<br/>Ирбит
 | Lidnanznam = Coat of Arms of Irbit (Sverdlovsk oblast).png
 | Flag = Flag of Irbit (Sverdlovsk oblast).png
 | Lidnanznam text = Irbitan lidnanznam
 | Flag text = Irbitan flag
 | Valdkund = Venäma
 | Eläjiden lugu = 37,280
 | Voz' = 2018
 | Pind = 64.23
 | Fail = Вид на город Ирбит.jpg
 | Pämez' = Nikolai Judin<br />(sügüz'ku 2018—)
 | Telefonkod = +7-34355-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:W W Irbit location.png|thumb|left|250px|Lidnan da sen ümbrišton nägu kaimdajaspäi edel 2006 vot.]]
'''Irbit''' ({{lang-ru|Ирби́т}} «keragan taho» [[sibirin totaran kel'|sibirin totaran]] kelespäi) om [[Venäma]]n lidn da lidnümbrik (municipaline «Irbit-lidn»-ühtnik) [[Sverdlovskan agj]]an päivnouzmas. Se om [[Irbitan municipaline ühtnik|Irbitan municipaližen ühtnikan]] administrativižeks keskuseks mugažo (edel 2006 vot — rajonan), ei mülü sihe.

== Istorii ==
Amuižed eländsijad oliba olmas lidnan sijas [[bronzaig]]an, 2. voz'tuhaspäi edel meiden erad. Arheologad tedoidas ''Irbitan lidnuden'' jändusid. 13. voz'sadhasai [[mansilaižed]] oliba enambuses nenil tahoil, sid' sibirin totarlaižed eliba ''Erbejanjurtas'' ({{lang-ru|Ирбеевский юрт}}). Nügüdläižen eländpunktan aluz om pandud ''Irbei-slabadaks'' ({{lang-ru|Ирбеевская слобода}}) sirdanikoil Pohjoižes da Keskuzližes Venämaspäi vl 1631. Aigan mändes nimitaškanzihe ''Irbitan slabadaks'' ({{lang-ru|Ирбитская слобода}}) jogen mödhe. Oli tetab Irbitan jarmankal vspäi 1643, se oli kahtenz' surtte Alauz'lidnan jarmankan jäl'ghe i lopihe vl 1929. Slabad' sai lidnan statusad Irbit-nimenke vn 1775 [[Jekaterina II]]-imperatornaižen käskön mödhe toras Jemel'jan Pugačovan joukuid vaste. Kadoti torguindznamoičendad [[Transsib]]an sauvondan jäl'ghe, sen «Jekaterinburg — Tümen'»-keskust mäni 70 kilometras suves. Raudte ühtenzoiti lidnad Jekaterinburganke vaiše vl 1916. Vspäi 1963 lidn alištub agjan tobmudele.

Irbit šingotase himiž-farmaceftižel tegimel, mecan varhapanendal, sömtegimištol (maidtegim, leibäntegim) i turizmal (kaks' sadad istorižid pertid, dramteatr i 4 muzejad). Edel 1992 kaikiš järedamb edheotand oli Irbitan motociklantegim (8 tuhazesai radnikoid, 70 tuhazesai «[[Ural (motocikl)|Ural]]»-motociklid vodes), nügüd' pen' edheotand. Saupsihe järedad avto- da traktorližavedamiden tegint 1990-nzil vozil, mugažo stökoltegint (1,3 tuh. radnikoid).

== Geografijan andmused ==
Lidn sijadase Uralantaguižes, Turan tazangištol, Irbit-jogen (171 km pitte) lanktendan sijas Nic-jogehe ({{lang-ru|Ница}}, 262 km pitte, [[Tur (jogi)|Turan]] oiged ližajogi, [[Obinjogi|Obin]] hurapol'ne bassein), neniden jogiden oiktoil randoil, 80 m ü.m.t. keskmäižel korktusel. Matkad [[Jekaterinburg]]hasai om 174 km suvipäivlaskmha orhal, 198 km avtotedme vai raudtedme. Lähembaine lidn om [[Turinsk]] 55 km pohjoižpäivnouzmha orhal, 64 km avtotedme vai raudtel.

Irbit om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 38 357 ristitud. Kaikiš suremb lidnan ristitišt oli 49..53 tuhad eläjid vll 1970−1996 (53 tuh. rist. vl 1987). [[Ortodoksine hristanuskond|Ortodoksižen hristanuskondan]] koume pühäpertid ratas lidnas, nellänz' om sauvomas, mugažo [[islam]]an loičendpert' om olmas.

Rahvahad (ozutadud rahvahudenke vl 2010): [[venälaižed]] — 97,1%, [[totarlaižed]] — 1,1%, toižed rahvahad — 1,8%.

Professionaližen opendusen aluzkundad: Irbitan gumanitarine kolledž, Irbitan motocikletine tehnikum, Irbitan politehnikum (tehnikum)<ref>[http://ipt66.ru/ Irbitan politehnikuman oficialine sait (''ipt66.ru'').] {{ref-ru}}</ref>, Sverdlovskan agjan medicinižen kolledžan filial.

== Homaičendad ==
<references/>

== Irdkosketused ==
* [http://irbitduma.ru/ Municipaližen ühtnikan Duman oficialine sait (''irbitduma.ru'').] {{ref-ru}}
* [http://moirbit.ru/ Municipaližen ühtnikan Administracijan oficialine sait (''moirbit.ru'').] {{ref-ru}}
{{Commons|Ирбит}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Irbitan municipaline ühtnik|*]]
