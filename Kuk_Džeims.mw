{{1000}}{{A10000}}
{{Personalii}}
[[Fail:Cook Three Voyages 59.png|thumb|left|300px|<center>'''{{color|red|ezmäine}}'''</font>, '''{{color|green|kahtenz'}}''' da '''{{color|blue|koumanz'}}''' Kukan ekspedicijad,<br/>keskustoikaz pird — hänen surman jäl'ghe</center>]]
'''Džeims Kuk''' ({{lang-en|James Cook}}; sünd. 7. kül'mku 1728, Marton-külä, [[Midlsbro]], [[Anglii]], [[Sur' Britanii]] — riktud 14. uhoku 1779, Havajad-sar' läz Kealakekua-merikarad, [[Havajad]]) oli britanijalaine edelmatkai, tedoidai, merimatkadai, sodamerimez' (kapitan). Sädi navigacijan kartoid, tedoiži [[Kanad]]an päivnouzmašt randištod ([[Njufaundlend]]) i [[Tün' valdmeri|Tünen valdmeren]] tundmatomid randoid.

== Biografii ==
Džeims Kuk oli sündnu gollän šotlandijalaižen manmehen kanzha viden lapsen kesken. Openui Greit Aiton-külän školas (nüg. muzei) viž vot, sid' kändihe tatan abunikaks, hän sai ferman ohjandajan radnikust sil aigal. 18-voččel pauksihe meriprihačuks kivihilen «Gerkules»-torguindlaivha, ujui [[Njukasl-apon-Tain|Njukaslaspäi]] Londonha da tagaz kaks' vot, openui iče ühten aigan, lugi kirjoid.

Kändihe Britanijan kunigazližen sodamerilaivišton ühtnijan vspäi 1755, ühtni [[Seičemevozne soda|Seičemevoččehe sodaha]]. Radnikoiči Kanadas, šingoti navigacijan mahtoid [[Ph. Lavrentijan jogi|Ph. Lavrentijan-jogen]] farvateras i abuti anastada [[Kvebek|Kvebekad]] francijalaižil.

== Merimatkad ==
Koume merimatkad oli mirus ümbri, kaik oficialižed, oli oigetud Britanijan Admiraludel, ujuihe tedomehidenke. Niiden aigan Kuk tedoiži [[Avstralii|Avstralijan]], [[Uz' Zelandii|Uden Zelandijan]], [[Aläsk]]an da [[Britanine Kolumbii|Britanižen Kolumbijan]] randoid avaron evropižen kundusen täht. Kožui sijaližidenke heimoidenke, löuzi mahtoid [[cing]]ad vaste.

== Kanz ==
Oli nainu vl 1762. Elizabet Batts-ak sünduti hänele kuz' last, Džeims-poig oli elänu kaikiš hätkemb (31 vodhesai).

== Homaičendad ==
<references/>

[[Kategorii:Edelmatkajad]]
[[Kategorii:Suren Britanijan matkadajad]]
[[Kategorii:Merimatkadajad]]
[[Kategorii:Avstralijan istorii]]
[[Kategorii:AÜV:oiden istorii]]
[[Kategorii:Kanadan istorii]]
[[Kategorii:Uden Zelandijan istorii]]
[[Kategorii:Matkadajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Surhe Britanijha]]
[[Kategorii:Kolnuded Havajil]]
