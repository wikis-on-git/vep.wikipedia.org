{{Eländpunkt
 | Nimi = Aksai<br />Аксай
 | Lidnanznam = Coat of Arms of Aksai (Rostov oblast).png
 | Flag = Flag of Aksai (Rostov oblast).png
 | Lidnanznam text = Aksain lidnanznam
 | Flag text = Aksain flag
 | Valdkund = Venäma
 | Eläjiden lugu = 45,158
 | Voz' = 2019
 | Pind = 67.5
 | Fail = Аксай, улица Советская-пер.Бондарчука.jpg
 | Pämez' = Aleksandr Ščerbačenko<br />(sügüz'ku 2016—)
 | Telefonkod = +7-86350-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Aksai''' ({{lang-ru|Акса́й}} «vauged valu» vai «vauvaz van» türkižiš kelišpäi) om [[Venäma]]n lidn da lidnankund [[Rostovan agj]]an suvipäivlaskmas. Se om [[Rostov Donal|Rostovan Donal]] päivnouzmaine ezilidn, [[Aksain rajon]]an administrativine keskuz (vspäi 1936).

== Istorii ==
Ezmäižed eländpunktad mainitasoiš lidnan territorijal vl 1570. Nügüdläižen eländpunktan aluz om pandud vl 1742 kuti [[kozakišt|kozakoiden]] ''Ust'-Aksaiskii stan (lidnut)''. Vspäi 1797 oli ''Ust'-Aksaiskai-stanic'' ({{lang-ru|станица Усть-Аксайская}}). Möhemba Ust'-sana kadoi nimitusespäi. Aksaiskai-stanic sai lidnan statusad vn 1957 23. päiväl tal'vkud.

Aksai šingotase mašinansauvomižel (maižanduzmašinoiden palad), laivoiden kohendusel da sauvomižel<ref>[http://midel.ru/ Laivansauvomižen «Midel'»-tegimel sait (''midel.ru'').] {{ref-ru}} {{ref-zh}} {{ref-en}}</ref>, sauvondmaterialiden pästandal (savič, beton, stökoltegesed).

== Geografijan andmused ==
Lidn sijadase [[Don]]an Aksai-hijaman oiktal korktal randal, 80 m ü.m.t. keskmäižel korktusel. Aksai röunatab [[Rostov Donal|Rostovan Donanke]] päivlaskmas, keskust lidnoiden počtamtoiden keskes om 12 km. Toižed lähembaižed lidnad oma [[Novočerkassk]] 24 km pohjoižpäivnouzmha-pohjoižhe orhal, 26 km avtotedme vai raudtedme, i [[Bataisk]] 17 km suvipäivlaskmha orhal, 24 km avtotedme vai raudtedme. Aksai-raudtestancii radab lidnas. «Don»-manten (M4-trass) «[[Šahti]] — Bataisk»-avtotekeskust om lidnan päivlaskmaižeks röunaks.

Aksai om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 9 800 eläjad. Vn 2010 Venäman rahvahanlugemižen mödhe eläjiden lugu oli 41 969 ristitud, rajonan kaks' videndest. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] kaks' pühäpertid om olmas lidnas.

Rahvahad (2002): [[venälaižed]] — 89,8%, [[ukrainalaižed]] — 3,0%, [[armenijalaižed]] — 2,5%, [[azerbaidžanlaižed]] — 1,6%, toižed rahvahad — 3,1%.

Professionaližen opendusen aluzkund om Aksain tehnologine tehnikum<ref>[http://att-aksay.ru/ Aksain tehnologižen tehnikuman sait (''att-aksay.ru'').] {{ref-ru}}</ref>. Äi toižid lähembaižid aluzkundoid ratas Rostovas Donal.

== Homaičendad ==
<references />

== Irdkosketused ==
* [http://gorod-aksay.ru/ Lidnankundan tobmuden aluzkundoiden sait (''gorod-aksay.ru'').] {{ref-ru}} <small>''(+ avtomatine känduz anglijan i saksan kelihe)''</small>
{{Commons|Category:Aksai}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Aksain rajon|*]]
