{{Eländpunkt
 | Nimi = Nevjansk<br/>Невьянск
 | Lidnanznam = Coat of Arms of Nevyansk (Sverdlovsk oblast).png
 | Flag = Flag of Nevyansk (Sverdlovsk oblast).png
 | Lidnanznam text = Nevjanskan lidnanznam
 | Flag text = Nevjanskan flag
 | Valdkund = Venäma
 | Eläjiden lugu = 22,900
 | Voz' = 2021
 | Pind = 39,13
 | Fail = Nevjansk zicht vanaf toren.jpg
 | Pämez' = Aleksandr Berčuk<br />(keväz'ku 2017—)
 | Telefonkod = +7-34356-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:W W Nevyansk.jpg|thumb|left|250px|Lidnan nägu Man kaimdajaspäi aigemba mi 2006. voz']]
'''Nevjansk''' ({{lang-ru|Невьянск}}) om [[Venäma]]n lidn [[Sverdlovskan agj]]an suvipäivlaskmas. Se om [[Nevjanskan lidnümbrik]]on administrativine keskuz (edel 2006. vot — rajonan).

== Istorii ==
Eländpunktan aluz om pandud [[Petr I]]-carin käskön mödhe vl 1701 kuti ''Nevjan Tegim-žilo'' ({{lang-ru|посёлок Невьянский Завод}}) tehmaha [[raud]]ad, nimitihe jogen mödhe. Vspäi 1878 raudtestancii om olmas. Žilo sai lidnan statusad vl 1919. Vspäi 1963 alištub agjan tobmudele oikti.

Nevjansk šingotase mašiništonsauvomižen tegimel<ref>[http://nmz-group.ru/ Nevjanskan mašiništonsauvomižen tegimen sait (''nmz-group.ru'').] {{ref-ru}}</ref> (edel 1904. vot metallurgine; hangoikahad GEKA-kormadimed, kompressorstancijad, varapalad burauduzmašiništon täht), sauvondmaterialiden pästandal (kuivsegoitused), torviden polimerizoläcijan edheotandal i trikotažfabrikal.

== Geografijan andmused ==
Lidn sijadase Neiv- (Nevj) jogen randal ({{lang-ru|Нейва}} vai ''Невья'', [[Tur (jogi)|Turan]] oigedpol'ne bassein, [[Obinjogi|Obin]] hurapol'ne bassein), [[Uralmäged|Keskmäižen Uralan]] pautkidenno, 240 m keskmäižel korktusel valdmeren pindan päl. Nevjan uiton (7,72 km²) padosein om saudud metallurgižen tegimen täht vl 1700, uit otab lidnan suvipäivnouzmad. Matkad [[Jekaterinburg]]hasai om 74 km suvhe avtotedme vai 99 km raudtedme. Nevjansk om Jekaterinburg — [[Alatagil]] keskustal, matkad Alatagilhasai om 50 km pohjoižhe, sidä kesken «Malind»-kiruhjonusel. Lähembaižed lidnad oma [[Kirovgrad]] 10 km suvipäivlaskmha Nevjanskan ümbrikon Cementnii-žilonke da sen cementtegimenke pol'tel, [[Ülätagil]] 20 km suvipäivlaskmha i [[Novoural'sk]] 30 km suvhe.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 24 567 ristitud, lidnümbrikon viž ühesandest. Kaikiš suremb lidnan ristitišt oli 32 361 eläjad vl 1979.

[[Ortodoksine hristanuskond|Ortodoksižen hristanuskondan]] seičeme pühäpertid<ref>[http://sobory.ru/geo/locat/613 Nevjanskan pühäpertid ''sobory.ru''-saital.] {{ref-ru}}</ref> oma avaitud lidnas: Spasan Toižetamižen päjumalanpert' (om saudud 1824−1826), nell' jumalanpertid i kaks' časounäd. Päjumalanpert' i värištui čuhunduz (1732) oma kaikiš znamasižembad amuižed sauvused. [[Vanhuskolaižed|Vanhuskolaižiden]] jumalaižiden pirdandan keskuz.

Uralan kaivuztegimiden kolledž Demidovoiden nimed<ref>[http://ургзу.рф/ Uralan kaivuztegimiden kolledžan Demidovoiden nimed sait (''ургзу.рф'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Невьянск здание администрации.jpg|Lidnan administracijan sauvuz (2013)
Невьянская наклонная башня2.jpg|Spasan Toižetamižen päjumalanpert', värištui čuhunduz i muštnik [[Petr I]]-imperatorale, vn 2012 nägu
Revolution square in Nevyansk - 2.jpeg|Nevjanskan mašiništonsauvomižen tegimen kontor vl 2021
Сад у Дворца культуры машиностроителей.jpg|Mašinansauvojiden kul'turkeskuz sadus (2011)
Вокзал в Невьянске.jpg|Nevjansk-päraudtestancijan i avtostancijan sauvuz vl 2011
</gallery>

== Homaičendad ==
<references />

== Irdkosketused ==
* [http://duma-nevyansk.ru/ Lidnümbrikon Duman oficialine sait (''duma-nevyansk.ru'').] {{ref-ru}}
* [http://nevyansk66.ru/ Lidnan da sen ümbrikon administracijan oficialine sait (''nevyansk66.ru'').] {{ref-ru}}
{{Commons|Невьянск}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Nevjanskan lidnümbrik|*]]
