{{Eländpunkt
 | Nimi = Gomel'<br />Гомель <small>(vaug. i ven.)</small>
 | Lidnanznam = Coat of Arms of Homiel, Belarus.svg
 | Flag = Flag of Gomel.svg
 | Lidnanznam text = Gomelin lidnanznam
 | Flag text = Gomelin flag
 | Valdkund = Vaugedvenäma
 | Eläjiden lugu = 510,300
 | Voz' = 2020-01-01
 | Pind = 139.77
 | Fail = Homieĺ Montage (2017).jpg
 | Pämez' = Pötr Kiričenko<br />(kül'mku 2012—.<br />''Пётр Кірычэнка'')
 | Telefonkod = +375-232
 | Aigvö = [[UTC]]+3
}}
[[Fail:Homel maps.png|thumb|left|250px|Lidnan transporttekart (2014)]]
'''Gomel'''' ([[vaugedvenän kel'|vaug]]. i {{lang-ru|Го́мель}}, oficialine rahvahidenkeskeine transkripcii: ''Homieĺ'') om lidn da transporttesol'm [[Vaugedvenäma]]n suvipäivnouzmas. Se om valdkundan kahtenz' lidn eläjiden lugun mödhe, [[Gomelin agj]]an administrativine keskuz, mugažo [[Gomelin rajon]]an (ei mülü sihe).

== Istorii ==
Eländpunktan aluz om pandud 1. voz'tuhan meiden erad lopus. Mainitase ezmäižen kerdan vl 1142 ''Gomii''-nimitusenke. Sijaližen ojan nügüdläine nimituz om ''Gomejuk'', mitte voib libuda [[suomen kel'|suomen kelen]] ''homma joki''-sanoišpäi «hered jogi». Toižed mainitadud nimed oma nened: ''Гомь, Гомье, Гомей, Гомьи, Гомій, Гомін, Гомъ''. Lidnan nimitusen nügüd'aigaine variant vahvištihe 17.-18. voz'sadal. Vll 1335−1772 Gomel' mülüi [[Sur' Litvanman ruhtinazkund|Surhe Litvanman ruhtinazkundha]] i [[Peč Pospolitai]]-valdkundha, kozakoiden i Venäman vägiden londad oliba paksud. Vspäi 1772 lidn oli [[Venäman imperii|Venäman imperijan]] palaks, vspäi 1802 mülüi Mogilövan gubernijha.

Sätihe Gomelin gubernijad vl 1919 i panihe lidnad sen keskuseks. Gomelin agjan pälidn sen alusenpanendaspäi vl 1938.

Gomel' šingotase mašinansauvomižen, sömtegimišton, himižen sarakon i sauvondmaterialiden edheotandoil.

== Geografijan andmused ==
[[Fail:Раёны і насельніцтва Гомеля (Беларусь).png|thumb|right|200px|Gomelin administrativine jagand ristitištonke (2019)]]
Lidn sijadase agjan päivnouzmas, [[Sož (jogi)|Sož]]-jogen alajoksmusen oiktal randal päpaloin ({{lang-be|Сож}}, [[Dnepr]]an hura ližajogi), 115..144 m ü.m.t. korktusil, 135 m ü.m.t. keskmäižel korktusel. Matkad [[Minsk]]-pälidnhasai om 283 km lodeheze orhal, 312 km avtol vai raudtel. Lähembaižed lidnad (avtoteidme) oma [[Vetk (lidn)|Vetk]] 20 km pohjoižpäivnouzmha, [[Dobruš]] 25 km päivnouzmha, [[Rečic]] 50 km päivlaskmha.

Gomel' jagase nelläks rajonaks: [[Keskuzrajon (Gomel')|Keskuzrajon]], [[Nevondkundaline rajon (Gomel')|Nevondkundaline]], [[Raudten rajon (Gomel')|Raudten]] i [[Novobelickii rajon|Novobelickii]]. Sijaline administracii om kaikuččes rajonas.

== Eläjad ==
Vn 2009 Vaugedvenäman rahvahanlugemižen mödhe eläjiden lugu oli 486 488 ristitud, agjan koumandez. Kaikiš suremb ristitišt oli 517 tuhad eläjid vl 1992 i 537 tuhad eläjid vl 2019 (lugustusen vanhan mahtusen mödhe, migracijata).

Rahvahad (2009): [[vaugedvenälaižed]] — 83,42%, [[venälaižed|venänikad]] — 10,85%, [[ukrainalaižed]] — 3,11%, toižed rahvahad — 2,62%.

== Galerei ==
<gallery mode="packed" heights="125px"> 
GomelGorispolkom.JPG|Gomel'-lidnan Nevondkundan i Ragonoigendajan komitetan pert'
Гомель. Сабор Пятра і Паўла.jpg|Ortodoksižen hristanuskondan Phh. Pedroin da Pauloin päjumalanpert'<br />(vn 2010 nägu)
Gomselmash at night.jpg|«Gomsel'maš»-tegimen territorii öližel aigal (2018)
Gomel State University-1.jpg|Gomelin valdkundaline universitet
Гомельскі Чыгуначны вакзал.JPG|''Gomel'-Passažirskii''-päraudtestancijan sauvuz<br />vl 2013
</gallery>

== Homaičendad ==
<references />

== Irdkosketused ==
* [http://www.gomel.gov.by/ Lidnan ohjastusen sait (''gomel.gov.by'').] {{ref-ru}} {{ref-be}} {{ref-en}}
{{Commons|Category:Homieĺ}}

[[Kategorii:Gomel'| ]]
[[Kategorii:Vaugedvenäman lidnad]]
[[Kategorii:Eländpunktad kirjamišton mödhe]]
[[Kategorii:Gomelin agj|*]]
