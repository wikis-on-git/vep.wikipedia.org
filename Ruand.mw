{{Valdkund
| Nimi = Ruandan Tazovaldkund<br />Republika y'u Rwanda <small>(ruand.)</small><br />Republic of Rwanda <small>(angl.)</small><br />République du Rwanda <small>(fr.)</small>
| Valdkundznam = Coat of arms of Rwanda.svg
| Flag = Flag of Rwanda.svg
| Valdkundznam text = Ruandan valdkundznam
| Flag text = Ruandan flag
| Pälidn = Kigali
| Eläjiden lugu = 12,337,138<ref>[https://www.cia.gov/library/publications/the-world-factbook/geos/rw.html Ruandan ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 26,338
| Kart = LocationRwanda.svg
| Kel' = [[ruandan kel'|ruandan]], [[anglijan kel'|anglijan]], [[francijan kel'|francijan]]
| Valdkundan pämez' = [[Kagame Pol'|Pol' Kagame]]
| Päministr = [[Murekezi Anastas|Anastas Murekezi]]
| Religii = [[hristanuskond]]
| Valüt = [[ruandan frank]] (RWF)
| Internet-domen = [[.rw]]
| Telefonkod = +250
| Aigvö = [[UTC]]+2
}}
'''Ruand''', täuz' oficialine nimi — '''Ruandan Tazovaldkund''' ([[ruandan kel'|ruand.]]: ''Republika y'u Rwanda'', [[anglijan kel'|angl.]]: ''Republic of Rwanda'', [[francijan kel'|fr.]]: ''République du Rwanda''), om valdkund [[Päivnouzmafrik]]as, ani suvipolehe ekvatoralpäi. Sen päine da surembaine [[Kigali]]-lidn sijadase valdkundan keskuses.

== Istorii ==
Vl 1962 heinkun 1. päiväl Ruand tedoti ripmatomut [[Bel'gii|Bel'gijaspäi]].

Jäl'gmaine Konstitucii tuli väghe vl 2003 semendkun 26. päiväl kaiken rahvahan referenduman jäl'ghe<ref>[http://replay.waybackmachine.org/20090325021301/http://www.cjcr.gov.rw/eng/constitution_eng.doc Ruandan Konstitucii vl 2003.] {{ref-en}}</ref>.

Vl 1994 [[genocid]] oli Ruandas.

== Geografijan andmused ==
[[Fail:Rwanda Topography.png|thumb|left|250px|Ruandan topografine kart.]]
Ruand om mavaldkundröunoiš [[Tanzanii|Tanzanijanke]] pohjoižes (röunoiden piduz — 217 km), [[Ugand]]anke suvipäivnouzmas da suves (169 km), [[Kongon Demokratine Tazovaldkund|Kongon Demokratižen Tazovaldkundanke]] päivlaskmas (217 km), [[Burundi]]nke päivlaskmas (290 km). Ühthine röunoiden piduz — 893 km. Ruand om mererandatoi valdkund. Saum vezid om läz 5%.

Valdkund sijadase kukhil, toine man nimituz — «Tuhan kukhan ma» ([[ruandan kel'|ruand.]] ''Igihugu cy'Imisozi Igihumbi'', [[francijan kel'|fr.]] ''Pays des Mille Collines''). Sen kaikiš korktemb čokkoim om [[Karisimbi]]-vulkan, 4507 m valdmeren pindan päl. Kaikiš madalamb čokkoim om [[Rusizi (jogi)|Rusizi]]-jogen kendäk, 950 m. Surembaine [[Kivu (järv)|Kivu]]-järv om [[KDT]]:nke röunal. Joged oma [[Nil]]- da [[Kongo (jogi)|Kongo]]-jogiden basseinoiš.

Klimat om [[subekvatorialine vö|subekvatorialine]] neps pehmed, kuivan sezonanke (kezaku-sügüz'ku). Paneb 1000-1500 mm sadegid vodes. Vodenkeskeine lämuz kuidme pälidnas (korktuz 1550 m) om 17°...21°C.

Londuseližed pävarad oma [[kuld]], [[tin|tinkivend]], [[vol'fram]], [[berillii]], [[londuseline gaz]], [[gidroenergii]], väghine [[mahuz]].

== Tobmuz ==
[[Fail:RwandaParliament.jpg|thumb|right|250px|Parlamentan Alakodin pert' [[Kigali]]š.]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke.

Valdkundan pämez' om prezident, hän paneb ministrid radsijha. Kaik rahvaz valičeb händast 7 vodeks, ühten kahtenden strokun om voimuz. Molembad ohjanduz da parlament sätas käskusid.

Parlament om kaks'kodine Nacionaline Suim ([[ruandan kel'|ruand.]]: ''Inteko Ishinga Amategeko''). Üläkodi, Senat ([[ruandan kel'|ruand.]]: ''Umutwe wa Sena''), kogoneb 26 ühtnijad, heiden valdatusiden strok om 8 vot. Alakodi, Ezitajiden Kodi ([[ruandan kel'|ruand.]]: ''Umutwe w'Abadepite''), mülüb 80 ezitajad-ühtnijad, valitas heid 5 vodeks (53 — kaikel rahvahal, 24 našt — taholižiš nevondkundoišpäi, kaks' ristitud — norištospäi da üks' invalidoišpäi).

Ruandan prezidentan järgvaličendad oliba vl 2010 elokun 9. päiväl. Nügüdläine [[Kagame Pol'|Pol' Kagame]]-prezident sai 93,08%, se om hänen kahtenz' strok. Parlamentan järgvaličendad oliba vl 2013 sügüz'kun 16.-18. päivil.

Rahvahaline käskusišt om ottud [[Saksanma]]n da [[Bel'gii|Bel'gijan]] ozutesen mödhe.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ruandan administrativiž-territorialine jagand]].''

Ruandas om 5 agjad (provincijad) (''intara''). Agjad alajagase 30 administrativižhe rajonha (''akarere''), a ned — sektoroihe.

== Eläjad ==
Ruandas elädas heimod: [[hutulaižed]] — 84% ([[bantu (kel'kanz')|bantukel'žed]]), [[tutsilaižed]] — 15% (hö oma [[hamitalaižed]]), [[tvalaižed]] — 1% ([[pigmejad]]).

Ruandan toižed sured lidnad (enamba 100 tuh. ristitud vl 2010, surembaspäi penembha): [[Ruhengeri]], [[Gisenji]], [[Butere]].

== Ižanduz ==
Vl 2012 Ruandan päeksport oli [[kofe]] (26%), [[tin]] (24%), [[cirkonii]] (16%), [[čai]] (9%); toine eksport — [[teraz]] (2%), koza- da lehmän[[nahk]]ad (2%), [[lumiavto]]d da [[gol'fmašin]]ad (1%).

== Homaičendad ==
<references />

== Irdkosketused ==
* [http://www.gov.rw/ Ruandan Tazovaldkundan ohjastusen oficialine sait.] {{ref-en}}

{{Commons|Rwanda}}
{{Afrik}}

[[Kategorii:Ruand| ]]
