{{10000}}
{{Valdkund
| Nimi = Ruandan Tazovaldkund<br />Republika y'u Rwanda <small>(ruand.)</small><br />Republic of Rwanda <small>(angl.)</small><br />République du Rwanda <small>(fr.)</small>
| Valdkundznam = Coat of arms of Rwanda.svg
| Flag = Flag of Rwanda.svg
| Valdkundznam text = Ruandan valdkundznam
| Flag text = Ruandan flag
| Pälidn = Kigali
| Eläjiden lugu = 12,187,400<ref>[https://www.cia.gov/library/publications/the-world-factbook/geos/rw.html Ruandan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 26,338
| Kart = LocationRwanda.svg
| Kel' = [[ruandan kel'|ruandan]], [[anglijan kel'|anglijan]], [[francijan kel'|francijan]]
| Valdkundan pämez' = [[Kagame Pol'|Pol' Kagame]]
| Päministr = [[Ngirente Eduar|Eduar Ngirente]]
| Religii = [[hristanuskond]]
| Valüt = [[ruandan frank]] (RWF)
| Internet-domen = [[.rw]]
| Telefonkod = +250
| Aigvö = [[UTC]]+2
}}
'''Ruand''', täuz' oficialine nimituz — '''Ruandan Tazovaldkund''' ({{lang-rw|Republika y'u Rwanda}}, {{lang-en|Republic of Rwanda}}, {{lang-fr|République du Rwanda}}), om valdkund [[Päivnouzmafrik]]as, ani suvipolehe ekvatoralpäi. Sen päine da kaikiš suremb [[Kigali]]-lidn sijadase valdkundan keskuses.

== Istorii ==
Vl 1962 heinkun 1. päiväl Ruand tedištoiti ripmatomut [[Bel'gii|Bel'gijaspäi]]. Vl 1994 [[genocid]] tegihe Ruandas.

Jäl'gmaine Konstitucii tuli väghe vl 2003 semendkun 26. päiväl kaiken rahvahan referenduman jäl'ghe<ref>[http://replay.waybackmachine.org/20090325021301/http://www.cjcr.gov.rw/eng/constitution_eng.doc Ruandan Konstitucii vl 2003 ''cjcr.gov.rw''-saital.] {{ref-en}}</ref>. Vn 2015 konstitucine referendum laski (98,3% «za») Pol' Kagame-prezidentale valitas koumen kerdan vl 2017, no lühenzi prezidentan strokud vidhe vodhesai vspäi 2024.

== Geografijan andmused ==
[[Fail:Rwanda Topography.png|thumb|left|250px|Ruandan topografine kart.]]
Ruand om mavaldkundröunoiš [[Tanzanii|Tanzanijanke]] pohjoižes (röunoiden piduz — 217 km), [[Ugand]]anke suvipäivnouzmas da suves (169 km), [[Kongon Demokratine Tazovaldkund|Kongon Demokratižen Tazovaldkundanke]] päivlaskmas (217 km), [[Burundi]]nke päivlaskmas (290 km). Ühthine röunoiden piduz — 893 km. Ruand om mererandatoi valdkund. Saum vezid om läz 5%.

Valdkund sijadase kukhil, toine man nimituz — «Tuhan kukhan ma» ({{lang-rw|Igihugu cy'Imisozi Igihumbi}}, {{lang-fr|Pays des Mille Collines}}). Sen kaikiš korktemb čokkoim om [[Karisimbi]]-vulkan, 4507 m valdmeren pindan päl. Kaikiš madalamb čokkoim om [[Rusizi (jogi)|Rusizi]]-jogen kendäk, 950 m ü.m.t. kortte. Kaikiš suremb [[Kivu (järv)|Kivu]]-järv om röunal [[KDT|KDT:nke]]. Joged oma [[Nil]]- da [[Kongo (jogi)|Kongo]]-jogiden basseinoiš.

Klimat om [[subekvatorialine vö|subekvatorialine]] neps pehmed, kuivan sezonanke (kezaku-sügüz'ku). Paneb 1000..1500 mm sadegid vodes. Vodenkeskeine lämuz kuidme pälidnas (korktuz 1550 m) om +17°...+21 C°.

Londuseližed pävarad oma [[kuld]], [[tin|tinkivend]], [[vol'fram]], [[berillii]], [[londuseline gaz]], [[gidroenergii]], väghine [[mahuz]].

== Tobmuz ==
[[Fail:RwandaParliament.jpg|thumb|right|250px|Parlamentan Alakodin pert' [[Kigali]]š.]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident, hän paneb ministrid radsijha. Kaik rahvaz valičeb händast seičemeks (vspäi 2024 linneb videks) vodeks, ühten kahtenden strokun voimuz om olmas. Molembad ohjanduz da parlament sätas käskusid.

Parlament om kaks'kodine Nacionaline Suim ({{lang-rw|Inteko Ishinga Amategeko}}). Üläkodi om Senat (ruand.: ''Umutwe wa Sena''), se kogoneb 26 ühtnijaspäi, heiden valdatusiden strok om kahesa vot. Alakodi, Ezitajiden Kodi (ruand.: ''Umutwe w'Abadepite''), mülütab 80 ezitajad-ühtnijad, valitas heid videks vodeks, heišpäi 53 — kaikel rahvahal, 24 našt — taholižiš nevondkundoišpäi, kaks' ristitud — norištospäi da üks' invalidoišpäi.

Rahvahaline käskusišt om ottud [[Saksanma]]n da [[Bel'gii|Bel'gijan]] ozutesen mödhe.

Ruandan prezidentan järgvaličendad oliba vl 2017 elokun 4. päiväl. Nügüdläine [[Kagame Pol'|Pol' Kagame]]-prezident radab vs 2000 sulakun 22. päiväspäi. Vn 2017 valičendoil hän sai 98,79% (vl 2010 — 93,08%), se om hänen koumanz' strok. Valitihe Senatad järgkerdan vl 2011. Parlamentan alakodin ühtnijoiden järgvaličendad oliba vl 2018 sügüz'kun 3. päiväl. [[Ngirente Eduar|Eduar Ngirente]] radab päministran vs 2017 elokun 30. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ruandan administrativiž-territorialine jagand]].''

Ruandas om 5 agjad (provincijad, {{lang-rw|intara}}). Agjad alajagasoiš 30 administrativižeks rajonaks (''akarere''), ned — sektoroikš.

== Eläjad ==
Vn 2014 heinkus valdkundan ristitišt oli 12 337 138 eläjad. Ristitišt poleneb läžundoiden tagut.

Ruandas elädas heimod: [[hutulaižed]] — 84% ([[bantu (kel'kanz')|bantukel'žed]]), [[tutsilaižed]] — 15% (hö oma [[hamitalaižed]]), [[tvalaižed]] — 1% ([[pigmejad]]).

Uskondan mödhe (2012): [[protestantizm|protestantad]] — 49,5%, riman [[katoline jumalankodikund|katolikad]] — 43,7%, [[islam]]anuskojad — 2,0%, toižed uskojad — 0,9%, religijatomad — 2,5%, märhapanendata — 1,4%.

Ruandan toižed sured lidnad (enamba 100 tuh. ristituid vl 2010, surembaspäi penembha): [[Ruhengeri]], [[Gisenji]], [[Butere]].

== Ižanduz ==
Vl 2012 Ruandan päeksport oli [[kofe]] (26%), [[tin]] (24%), [[cirkonii]] (16%), [[čai]] (9%); toine eksport — [[teraz]] (2%), koza- da lehmän[[nahk]]ad (2%), [[lumiavto]]d da [[gol'fmašin]]ad (1%).

== Homaičendad ==
<references />

== Irdkosketused ==
* [http://www.gov.rw/ Ruandan Tazovaldkundan ohjastusen oficialine portal (''gov.rw'').] {{ref-en}}
{{Commons|Rwanda}}

{{Afrik}}

[[Kategorii:Ruand| ]]
