{{Eländpunkt
 | Nimi = Jegor'jevsk<br />Егорьевск
 | Lidnanznam = Coat of Arms of Yegorievsk (Moscow oblast).png
 | Flag = Flag of Yegorievsk (Moscow oblast).png
 | Lidnanznam text = Jegor'jevskan lidnanznam
 | Flag text = Jegor'jevskan flag
 | Valdkund = Venäma
 | Eläjiden lugu = 72,070
 | Voz' = 2019-01-01
 | Pind = 29
 | Fail = Yegorievsk Kopeika 2012.jpg
 | Pämez' =
 | Telefonkod = +7-49640-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Jegor'jevsk''' ({{lang-ru|Его́рьевск}}) om [[Venäma]]n lidn [[Moskvan agj]]an päivnouzmas. Se om [[Jegor'jevskan lidnümbrik]]on administrativine keskuz (edel vn 2015 kül'mkud — rajonan).

== Istorii ==
Eländpunkt mainitase ezmäižen kerdan kirjutadud purtkiš vl 1462 kuti ''Visokoje''-külä ({{lang-ru|Высокое}} «korged»). Möhemba kätihe küläd ''Jegorije-Visokoje''-žiloks, nimitihe jumalanpertin Jegorii-pühämehen mödhe, hän-žo [[Jurgii-vägestusenkandai]]. Žilo sai makundan lidnan statusad vn 1778 kahtendes poles, udesnimitihe ''Jegor'jev:aks'', sid' nügüdläižikš. Šingotihe leibän jogavoččil jarmankoil i kanghiden tehmižel 19. voz'sadaspäi. Raudtesarak tuli lidnha [[Voskresensk]]aspäi vl 1869. Saudihe vedenveimen vodele 1877.

Jegor'jevsk šingotase mehanižel tegimel, räzintehnižiden tegesiden edheotandal, raudtekaluišton tegimel, sauvondmaterialiden tegimil (laminat, lämuzizoläcii), sömtegimištol (jauhtegim, leibtegim, lihakombinat, kofen pakuindedheotand), kengiden «Kotofei»-edheotandal, «[[Gedeon Richter]]»-zell'kompanijan tegimel. Nevondkundaližen aigan tömašinoiden tegim, kanghiden fabrik, [[nübl'|nübliden]] edheotand, omblendfabrik i punümbriradajan kombinat radoiba mugažo.

== Geografijan andmused ==
Lidn sijadase lidnümbrikon lodehes, [[Meščoran alangišt]]on lodehližel röunal, Guslic-jogen üläjoksmusen randoil ({{lang-ru|Гу́слица}} 36 km pitte, [[Moskv (jogi)|Moskvan]] hurapol'ne bassein), 150 m ü.m.t. keskmäižel korktusel. Matkad [[Moskv]]an röunhasai ([[Moskvan rengazavtote]]hesai) om 100 km lodeheze orhal, avtotel vai raudtel. Lähembaižed lidnad oma [[Voskresensk]] 23 km päivlaskmha-suvipäivlaskmha orhal, 28 km avtotedme vai raudtedme, i [[Kurovskoje]] 23 km lodeheze-pohjoižhe orhal, 29 km avtotedme vai raudtedme.

''Jegor'jevsk I''-raudtestancii radab lidnan lodehes vspäi 1870 (ende muite Jegor'jevsk), ''Jegor'jevsk II''-seižutezpunkt (vspäi 1930) om sen palaks i üks'jäine lidnas passažiroiden täht, lühetas ''Jegor'jevsk'' aigplanoiš. Raudtestancii sijadase «Kurovskoje — Voskresensk»-keskustal.

== Eläjad ==
Vl 1897 lidnan ristitišt oli 19 200 eläjad, vl 1939 — 56 314 eläjad. Vn 2010 Venäman rahvahanlugemižen mödhe lidnan eläjiden lugu oli 70 081 ristitud, rajonan kaks' koumandest. Kaikiš suremb ristitišt oli enamba 70 tuhad eläjid vll 1973−2001 (74 200 rist. vl 1992) i om vspäi 2010 (73 766 rist. vl 2018). [[Ortodoksine hristanuskond|Ortodoksižen hristanuskondan]] ph. Stroican Mariinskii-naižjumalankodi Stroican päjumalanpertinke, ph. Aleksandr Nevalaižen päjumalanpert' i nell' jumalanpertid<ref>[http://sobory.ru/geo/locat/966 Jegor'jevskan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[vanhuskolaižed|vanhuskolaižiden]] pühäpert'.

Rahvahad (2010): [[venälaižed]] — 92,9%, [[uzbekad]] — 2,6%, toižed rahvahad — 4,5%.

Professionaližen opendusen aluzkundad oma Jegor'jevskan aviatehnine kolledž<ref>[http://eatkga.ru/ Jegor'jevskan aviatehnižen kolledžan sait (''eatkga.ru'').] {{ref-ru}}</ref>, Jegor'jevskan tehnikum<ref>[http://егорьевск-техникум.рф/ Jegor'jevskan tehnikuman sait (''егорьевск-техникум.рф'').] {{ref-ru}}</ref> i Jegor'jevskan tehnologine institut<ref>[http://e-stankin.ru/ Jegor'jevskan tehnologižen institutan sait (''e-stankin.ru'').] {{ref-ru}}</ref>.

== Galerei ==
<gallery mode="packed" heights="125px">
A Nevsky church in Yegoryevsk.jpg|Ph. Aleksandr Nevalaižen päjumalanpert'<br />(vn 2012 nägu)
Egorievskay Technical College.jpg|Aviatehnine kolledž
Дворец спорта "Егорьевск".JPG|«Jegor'jevsk»-sportpert'kulu
Yegorievsk Aug12 various 01 - train station.jpg|''Jegor'jevsk II''-seižutezpunkt<br />vl 2012
</gallery>

== Homaičendad ==
<references />

== Irdkosketused ==
* [http://egoradmin.ru/ Lidnan da lidnümbrikon tobmuden aluzkundoiden oficialine sait (''egoradmin.ru'').] {{ref-ru}}
* [http://www.surnameindex.info/info/ryazan/egorievsk/egorievsk/index.html Istorižed andmused Jegor'jevsk-sijaižen kanzannimiš] {{ref-ru}}
{{Commons|Category:Yegorievsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Jegor'jevskan lidnümbrik|*]]
