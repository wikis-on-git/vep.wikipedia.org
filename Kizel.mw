{{Eländpunkt
 | Nimi = Kizel<br />Кизел
 | Lidnanznam = Coat of Arms of Kizel (Perm krai).png
 | Flag = Flag of Kizel (Perm krai).png
 | Lidnanznam text = Kizelan lidnanznam
 | Flag text = Kizelan flag
 | Valdkund = Venäma
 | Eläjiden lugu = 13,186
 | Voz' = 2021
 | Pind = 75.81
 | Fail = Kizel Makarenko.jpg
 | Pämez' =
 | Telefonkod = +7-34255-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Kizel''' ({{lang-ru|Кизел}}, {{lang-koi|Кыдзӧл кар}}) om [[Venäma]]n lidn [[Permin rand]]an päivnouzmas. Se om [[Kizelan lidnümbrik]]on (edel vn 2018. sulakud — rajonan) administrativine keskuz.

== Istorii ==
Eländpunktan aluz om pandud vl 1750 samha [[raud|raudkivendod]], vspäi 1797 — [[kivihil']]t-ki, nimtihe jogen mödhe. Vl 1789 pästtihe töhö Kizelan tegint. Vl 1879 «Čusovoi — Solikamsk»-raudte läbiti žilod, i sadaškanzihe kivihil't äjan tegimištonmahtusel. Radnikžilo sai lidnan statusad vn 1926 5. päiväl sulakud. Kivihilen samine om loptüd.

Kizel šingotase kivivoičuhundusiden tegimel i raudten edheotandoil.

== Geografijan andmused ==
Lidn sijadase Kizel-jogen randal ([[Kam (jogi)|Kaman]] hurapol'ne bassein), [[Uralmäged|Keskuralan]] päivlaskmaižel ezimägištol, 330 m ü.m.t. keskmäižel korktusel. Karstkarad oma olmas lidnan territorijal. Matkad [[Perm'|Permihesai]] om 140 km suvipäivlaskmha orhal vai 240 km avtotedme. Lähembaižed lidnad oma [[Gubah]] 25 km suvhe orhal vai avtol i [[Aleksandrovsk (lidn, Venäma)|Aleksandrovsk]] 12 km pohjoižhe.

Rasik-žilo raudtesaranno (6 rist. vl 2017) mülüi lidnankundha Kizelan ližaks edel vn 2018 sulakud. Lidnankundan pind oli 75,81 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 19 587 ristitud, lidnankundan — 19 599 ristitud, rajonan (nüg. lidnümbrik) koume nelländest. Kaikiš suremb ristitišt oli 60 687 eläjad vl 1959, sidä kesken türmatud mehed läz nelländest. Vl 1989 kaik 36 746 ristitud elihe lidnas. Ristitišt poleneb teravas kivihilen samižen lopindan tagut da pahan ekologijan samižen jäl'ghe taguiči.

[[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert'<ref>[http://sobory.ru/geo/locat/18889 Kizelan pühäpertid ''sobory.ru''-saital.] {{ref-ru}}</ref> om avaitud lidnas vl 1996 (ližasauvuz vl 2005).

Kizelan politehnine tehnikum<ref>[http://www.kpteh.ru/ Kizelan politehnižen tehnikuman sait (''kpteh.ru'').] {{ref-ru}}</ref> om professionaližen [[openduz|opendusen]] aluzkundaks.

Andrei Rodigin radoi lidnan jäl'gmäižeks pämeheks vn 2016 keväz'kuspäi, om valitud da radab Kizelan ümbrikon pämehen vspäi 2018.

== Galerei ==
<gallery mode="packed" heights="125px">
Kizel stella.JPG|Znam lidnan röunal (2015)
The thrown collieries in Kizel.JPG|Küllästamižfabrikan ei täuzin letud sauvused vl 2009, Kijevan mašinansauvomižen tegim oli evakuiruidud sihe Suren sodan aigan
Kizel (WR).tif|«Ural»-restoran (1997)
Очистные сооружения на шахте им. В.И.Ленина строят уже много лет - panoramio.jpg|Vedenpuhtastuzstancii kaivudel Leninan nimed om sauvomižes, vn 2011 nägu
Кизел ул. Ленина.JPG|Leninan ird (2015)
</gallery>

== Homaičendad ==
<references />

== Irdkosketused ==
* [http://kizelraion.ru/ Lidnümbrikon tobmuden oficialine sait (''kizelraion.ru'').] {{ref-ru}}
* [http://www.kizel.ru/ Lidnan informacine sait (''kizel.ru'').] {{ref-ru}}
{{Commons|Category:Kizel}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Kizelan lidnümbrik|*]]
