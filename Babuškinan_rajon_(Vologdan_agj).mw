{{Rajon
| Nimi          = Babuškinan rajon<br />Бабушкинский район
| Znam          = Coat of Arms of Babushkinsky rayon (Vologda oblast).png
| Flag          = Flag Babuwkino.jpg
| Znam text     =
| Flag text     =
| Valdkund      = Venäma
| Pälidn        = Babuškinan nimel nimitadud žilo
| Eläjiden lugu = 12,064
| Year          = 2015
| Pind          = 7,760.5
| Map           = Vologda-Oblast-Babushkina.png
| Map width     = 
}}
'''Babuškinan rajon''' ({{lang-ru|Бабушкинский район}}) om [[rajon]] [[Vologdan agj]]as.

Administrativine keskuz om [[Babuškinan nimel nimitadud žilo]].

== Istorii ==
Rajonan aluz om pandud vn 1929 15. päiväl heinkud [[Pohjoine rand|Pohjoižen randan]] [[Vologdan ümbrik]]ho kuti '''Ledengan rajon''' Leden'gskoje-külän keskuseks. Vn 1930 30. päiväl heinkud heittihe ümbrikod, i vodhe 1936 tal'vkun 5. päivhäsai rajon mülüi Pohjoižhe randha kuti administrativine ühtnik. Vozil 1936−1937 oli [[Pohjoine agj|Pohjoižen agjan]] palaks.

Vs 1937 sügüz'kun 23. päiväspäi rajon mülüb Vologdan agjaha. Vn 1941 26. päiväl uhokud udesnimitihe rajonad da sen keskust Ivan Babuškin-revolücioneran oiktastuseks. Vs 1960 kül'mkun 12. päiväspäi enččen Roslätinon rajonan territorijan pala om ühtnenu Babuškinan rajonanke. Vozil 1963−1964 Babuškinan rajonan territorii mülüi [[Tot'man rajon]]ha pordaigaižikš. Rajon om olmas nügüdläižiš röunoiš vspäi 2006.

== Geografijan andmused ==
Babuškinan rajon sijadase agjan päivnouzmas. Pind — 7 760 nellikkilometrad. [[Mec]]ad ottas territorijan 89% (6913 km²). Koskmatoi [[taig]] (kavag'mec — kuz', pedai) om enambuses.

Om röunoid 6 Venäman rajonanke:
* päivnouzmas [[Vologdan agj]]an [[Nikol'skan rajon]]anke;
* suvipäivnouzmas [[Kostroman agj]]an [[Kologrivan rajon]]anke;
* suvipäivlaskmas [[Kostroman agj]]an [[Čuhloman rajon]]anke;
* päivlaskmas da lodehes [[Vologdan agj]]an [[Tot'man rajon]]anke;
* pohjoižes [[Vologdan agj]]an [[Nüksenican rajon]]anke;
* pohjoižpäivnouzmas [[Vologdan agj]]an [[Kičmengan rajon]]anke.

Reljef om kukhikaz tobjimalaz, pened sod oma joga polen. [[Pohjoižed Uvalad]]-ülüden päivlaskmaine pala otab rajonan territorijad läz täuzin. Znamasižed joged oma: [[Vanh Tot'm]] sen [[Votč (Vanhan Tot'man joginišk)|Votč]]- da [[Ilez (Vanhan Tot'man joginišk)|Ilez]]-joginiškoidenke i [[Leden'g (Suhonan ližajogi)|Leden'g]], ned mülüdas [[Suhon]]an ([[Jävaldmeri|Jävaldmeren]]) basseinha; mugažo [[Unž]] sen oiktan [[Juzanjogi|Juz]]-ližajogenke, mülüb [[Volg]]an ([[Kaspijan meri|Kaspijan meren]]) basseinha. Om vähä penid järvid (1 km² penemba pindal). [[So]]d ottas 12% territorijad.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[dolomit]], [[keitandsol]], [[mec]], [[vezi|reskvezi]].

Vs 2015 kezakun 1. päiväspäi rajonan territorii jagase 7 küläkundha.

== Tobmuz ==
Vs 2004 sulakun 4. päiväspäi [[Sekušin Aleksandr|Aleksandr Sekušin]] om valitud i radab rajonan da sen administracijan pämehen koumanden strokun jäl'geten. Rajonan pämehen järgenduseližed valičendad oliba vl 2008 da vn 2012 4. päiväl keväz'kud, hänen valdatusiden strok om nell' vot, kaik rahvaz änesti. Kaks' ohjandust alištudas rajonan administracijale.

Käskusenandai tombuz om Ezitajiden Suim (ven. ''Представительное собрание'') 15 ühtnijanke. Kaik rahvaz valičeb heid nelläks vodeks. Järgenduseližed valičendad sihe oliba vn 2012 4. päiväl keväz'kud (videnz' kucund). [[Kolpakov Vitalii|Vitalii Kolpakov]] radab sen ezimehen vl 2015.

== Eläjad ==
Vn 2010 Venäman rahvahanlugemižen mödhe eläjiden lugu oli 12 779 ristitud.

Kaik om 141 eländpunktad rajonas, sidä kesken 13 žilod, 127 küläd da 1 futor, niišpäi 37 seištas kaikenaigažeta ristitištota. Toine sur' eländpunkt om [[Min'kovo (Vologdan agj)|Min'kovo]]-külä (1,0 tuh. rist. vl 2009).

== Ižanduz ==
Rajonan ižandusen päsarakod oma mecan varhapanend da ümbriradmine [[pilindmaterialad|pilindmaterialoihe]], sömtegimišt da maižanduz, turizm.

== Homaičendad ==
<references />

== Irdkosketused ==
* [http://www.admbabush.ru/ Babuškinan rajonan oficialine sait (''admbabush.ru'').] {{ref-ru}}
* [http://vologda-oblast.ru/municipalitety/babushkinskiy_rayon/ Babuškinan rajon Vologdan agjan ohjastusen oficialižel ''vologda-oblast.ru''-portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Babuškinan rajon (Vologdan agj)| ]]
