{{Eländpunkt
 | Nimi = Galič<br />Галич
 | Lidnanznam = Coat of Arms of Galich (Kostroma oblast).png
 | Flag = Flag of Galich (Kostroma oblast).png
 | Lidnanznam text = Galičun lidnanznam
 | Flag text = Galičun flag
 | Valdkund = Venäma
 | Eläjiden lugu = 16,922
 | Voz' = 2017
 | Pind = 16.5
 | Fail = Square in Galich 2.jpg
 | Pämez' = Aleksei Karamišev<br />(sügüz'ku 2018—)
 | Telefonkod = +7-49437-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Galič''' ({{lang-ru|Галич}}, [[Venä]]s ''Галичь Мерьский'' Merän Galič) om [[Venäma]]n lidn, lidnümbrik da raudtesol'm valdkundan päivlaskmas. Se om [[Galičun rajon]]an administrativižeks keskuseks, ei mülü sihe.

== Istorii ==
Eländpunkt mainitase ezmäižen kerdan vl 1237 Lavrentii-manahan aigkirjas kuti Merän Galič, kudambhasai totarlaižed otiba plenha kaikid ristituid Volgan randoil, no 1159. voz' lugese lidnan alusenpanendan oficialižeks dataks. Vll 1247−1450 lidn oli ripmatoman eriližen [[Merän Galičun ruhtinazkund]]an pälidnaks, sid' oli alištunu [[Moskv]]an tobmudele i kändihe Galičun makundan keskuseks. Saudihe lidnust, i vhesai 1552 Galič oli znamasine kaičendlidn [[Kazanin hankund]]ad vaste. 17. voz'sadal kazvoi Sibirin i Anglijan (Arhangel'skan kal't) torguindteil, torguihe karvoid da kalad, [[ortodoksine hristanuskond|ortodoksižen hristanuskondan]] kümne jumalankodid oli olmas lidnan ümbrištos. Vspäi 1956 om raudtesol'meks.

Galič šingotase gidravližiden avtolibutimiden i vailöndagregatoiden tehmižel<ref>[http://www.gakz.ru/ Galičun avtolibutimiden tegimen sait (''gakz.ru'').] {{ref-ru}} {{ref-en}}</ref>, mecan varhapanendal, nahkantegimel i kengiden fabrikal, mugažo lindferm radab.

== Geografijan andmused ==
Lidn sijadase agjan päivlaskmas, pidust' [[Galičunjärv]]en (75,4 km², 101 m ü.m.t.) suvipäivnouzmašt randad, 130 m ü.m.t. keskmäižel korktusel. Balčug-kukkaz seižub lidnan keskuzpalas. Matk [[Kostrom]]-lidnhasai om 105 km suvipäivlaskmha orhal, 120 km avtotedme vai raudtedme pidust' [[Galičun ülüz|Galičun ülüt]]. Lähembaižed lidnad oma [[Čuhlom]] 46 km pohjoižhe orhal vai 50 km avtotedme i [[Bui (lidn)|Bui]] 40 km päivlaskmha avtotedme vai raudtedme.

Galič om lidnümbrikon üks'jäine eländpunkt. Om ümbärtud Galičun rajonal kaikiš polišpäi, sijadase sen keskuses.

== Eläjad ==
Vn 2010 Venäman rahvahanlugemižen mödhe eläjiden lugu oli 17 346 ristitud. Kaikiš suremb lidnan ristitišt oli 20..21 tuhad eläjid vll 1979−2000 (21 652 rist. vl 1989).

Galičun agrariž-tehnologine<ref>[http://www.eduportal44.ru/npo/gat/default.aspx Galičun agrariž-tehnologižen kolledžan lehtpoled ''eduportal44.ru''-saital.] {{ref-ru}}</ref> i pedagogine kolledžad oma professionaližen opendusen aluzkundoikš.

== Homaičendad ==
<references />

== Irdkosketused ==
* [http://www.admgalich.ru/ Lidnümbrikon oficialine portal (''admgalich.ru'').] {{ref-ru}}
{{Commons|Category:Galich}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Kostroman agjan lidnümbrikod]]
[[Kategorii:Galičun rajon|*]]
