{{10000}}{{A10000}}
[[Fail:Lutetium sublimed dendritic and 1cm3 cube.jpg|thumb|left|200px|Lütecijan palaižed ühten kubižen santimetran kohtha]]
{{Himine element|71|Lütecii|Lu|174,9668|HimLantanoid|2|8|18|32|9|2|0|}}
'''Lütecii''' (''Lu'' — ''lutetium'' latinan kelel) om 71nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harv londuses lujas, pala Man kores — 0,8 grammad tonnas.

Francine Žorž Urben-himik avaiži lütecijad hapandusen nägus vl 1907 da nimiti kel'talaižiden amuižen keskuzžilon mödhe [[Pariž]]an sijas, {{lang-la|Lutetia}}.

== Fizižed ičendad ==
Lütecii om kova hobedaižvauged [[metall|mametall]], kudamb andase mehanižele ümbriradmižele kebnas.

Atommass — 174,9668. Ninevuz (normaližiš arvoimižiš) — 9,8404 g/sm³. Suladandlämuz — 1925 K (1652 C°). Kehundlämuz — 3675 K (3402 C°).

Om olmas kaks' londuselišt izotopad: stabiline <sup>175</sup>Lu (97,41%) i betaradioaktivine <sup>176</sup>Lu (2,59%, T<sub>½</sub>=3,78 × 10<sup>10</sup> vot). Avaitihe 33 ratud izotopad 150..174, 177..184 atommassanke, i 41 izomärad, kaikiš hätkemb om <sup>174</sup>Lu-izotop 3,31 vot pol'čihodamižen pordonke.

== Himižed ičendad ==
Lütecii muigotub [[il'm]]as lujas kebnas i katase hapandusen kerthel. Muigotandmärad: +3 (tobjimalaz), +2, +1. Lämbitamižen aigan vastamižpainab [[galogen]]oidenke, [[rik]]inke. Lütecii vastamižpainab anorganižidenke [[muiktuz|muiktusidenke]] solid tehmas, ned oma toksižed vähän. Lütecijan gidrohapanduz tehtas sen segoitabiden soliden [[gidroliz]]an abul.

== Kävutand ==
Ottas kävutamižhe lütecijad metallurgijas (ližadab räkänvastaižust), optikas, keramikas [[ülävedandmahtuz|ülävedandmahtusenke]], magnitoiden tehmižes i [[lazer|sodalazeriš]]. Metalline lütecii >99,9% irgudenke maksab 3,5..5,5 tuh. US$ kilogrammas, om kaikiš kal'hembaks harvoiš mametalloišpäi.

Päeksportör — [[Kitai]], mugažo elementan löudmižsijad oma olmas [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Lu/key.html Lütecii ''webelements.com''-saital.] {{ref-en}}
* [http://n-t.ru/ri/ps/pb071.htm Kirjutuz lütecijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Lutetium}}

{{Periodine tablut}}

[[Kategorii:Himižed elementad kirjamišton mödhe]]
