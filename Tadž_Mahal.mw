{{1000}}{{A10000}}
[[Fail:Taj Mahal 2012.jpg|thumb|right|250px|Tadž Mahal vn 2012 semendkus]]
'''Tadž Mahal''' ([[hindi]]: '' ताज महल'', {{lang-en|Taj Mahal}}), lühüdas '''Tadž''' (voib käta [[persijan kel'|persijan kelespäi]] kuti «venc»), om mavzolei da [[islam]]an pühäpert'. Se sijadase [[Uttar Pradeš]]-štatan [[Agr]]-lidnas, [[Džamn]]-jogen randpolel, 200 km suvipäivnouzmha [[Uz' Deli|Udes Delišpäi]].

[[Suriden Mogoliden imperii|Suriden Mogoliden imperijan]] [[Šah-Džahan I]]-padišah käski sauda pert'kulud ičeze kolnuden [[Mumtaz-Mahal]]-akan muštho, ak koli nelländentoštkümnenden lapsen sündutaden vn 1631 kezakus. Vl 1666 Šah-Džahanad-ki mahapanihe mavzoleiha.

Arhitekturine kompleks om saudud vll 1632−1653, 20 tuhad radonmahtajid da mastarid ühtniba sauvomižes. Vižkuploine sauvuz om 74 m kortte, om pandud platformha, kudambad sijazihe ratud kukhaze 50 m kortte Džamn-jogen tazopindan päl. Sen ližaks, nell' minaretad seištas platforman saumoil, i sad basseinoidenke da fontanoidenke ümbärdab platformad. Seinid panihe šagukahas pol'irgäs [[mramor]]aspäi, vedelihe sidä [[härg]]il da [[elefant]]oil [[Makran]]-lidnaspäi 300 km päivlaskmas. Vspäi 1983 Tadž Mahal om [[UNESCO|UNESCO:n]] Mail'man jäl'gusen objektaks.

== Irdkosketused ==
* [http://www.tajmahal.gov.in/ Tadž Mahalan oficialine sait (''tajmahal.gov.in'').] {{ref-en}}
{{Commons|Taj Mahal}}

{{stub}}
[[Kategorii:Indijan arhitektur]]
[[Kategorii:Mail'man jäl'guz]]
[[Kategorii:Memorialižed kompleksad]]
[[Kategorii:Islam]]
[[Kategorii:Pühäpertid kirjamišton mödhe]]
[[Kategorii:Agr]]
