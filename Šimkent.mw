{{Eländpunkt
 | Nimi = Šimkent<br />Шымкент
 | Lidnanznam = Coat of arms of Shymkent.png
 | Flag = 
 | Lidnanznam text = Šimkentan lidnanznam
 | Flag text = 
 | Valdkund = Kazahstan
 | Eläjiden lugu = 1,112,739
 | Voz' = 2022-01
 | Pind = 1,162.8
 | Fail = Ordabasy Plaza (Shymkent).jpg
 | Pämez' = Murat Aitenov<br/>(viluku 2020—)
 | Telefonkod = +7-7252
 | Aigvö = [[UTC]]+6
}}
[[Fail:Shymkent districts.svg|thumb|left|250px|Lidnan nell' administrativišt rajonad]]
'''Šimkent''' ([[kazahan kel'|kaz]]. i {{lang-ru|Шымкент}}, kazahan virkand: [ʃɯmˈkɛnt]) om [[Kazahstan]]an lidn tazovaldkundan alištusenke. Se om valdkundan koumanz' lidn eläjiden lugun mödhe.

== Istorii ==
Eländpunktan aluz om pandud 12. voz'sadal. Edel vn 1992 sügüz'kud oficialine nimituz oli ''Čimkent''.

Šimkent šingotase mujumetalloiden [[metallurgii|metallurgijal]], mašinansauvomižel (seppressad, avtoiden da traktoriden palad), himižel zell'tegimel, [[kivivoi]]n ümbriradmižel, tekstil'sarakol (sobad), erazvuiččel sömtegimištol.

== Geografijan andmused ==
Lidn sijadase valdkundan suves, 506 m keskmäižel korktusel valdmeren pindan päl. Om ümbärtud [[Turkestanan agj]]an territorijal.

Šimkent jagase nelläks rajonaks, jogahižes ičeze administracii om: Abain ({{lang-kk|Абай ауданы}}), Al'-Farabijan, Jenbekšin, Karataun.

== Eläjad ==
Vl 2014 eläjiden lugu oli 854 500 ristitud 347 km² pindal. Kaikiš suremb ristitišt om nügüd'. Lidnaglomeracijas elädas 1,8 mln ristituid (2019, 2. sija valdkundas).

Rahvahad (lidnalaižed, vn 2020 augus): [[kazahlaižed]] — 67,47%, [[uzbekad]] — 17,69%, [[venänikad]] — 8,91%, [[azerbaidžanlaižed]] — 1,74%, [[totarlaižed]] — 1,01%, [[turkad]] — 0,72%, [[korejalaižed]] — 0,65%, [[ukrainalaižed]] — 0,24%, toižed rahvahad — 1,56%.

Professionaližen üläopendusen aluzkund om valdkundaline Suvikazahstanan universitet M.O. Auezovan nimed<ref>[http://auezov.edu.kz/ Suvikazahstanan universitetan Muhtar Auezovan nimed sait (''auezov.edu.kz'').] {{ref-kk}} {{ref-ru}} {{ref-en}}</ref> (17,3 tuh. üläopenikoid, {{lang-kk|М.О. Әуезов атындағы Оңтүстік Қазақстан университеті (ОҚМУ)}}). Se om sätud lidnan kaikenvuiččiden üläopendusen aluzkundoiden ühtištusel vl 1998, niišpäi kaikiš vanhemb oli alusenpandud vl 1943 kuti Sauvondmaterialiden tehnologine institut.
 
== Homaičendad ==
<references />

== Irdkosketused ==
* [http://shymkent.gov.kz/ Lidnan oficialine sait (''shymkent.gov.kz'').] {{ref-kz}} {{ref-ru}} {{ref-en}}
{{Commons|Category:Shymkent}}

[[Kategorii:Šimkent| ]]
[[Kategorii:Kazahstanan lidnad]]
[[Kategorii:Eländpunktad kirjamišton mödhe]]
[[Kategorii:Kazahstanan lidnad tazovaldkundan alištusenke]]
