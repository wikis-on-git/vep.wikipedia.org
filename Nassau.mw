{{10000}}
{{Eländpunkt
 | Nimi = Nassau
 | Lidnanznam = Coat of Arms of Nassau, New Providence.jpg
 | Flag = 
 | Lidnanznam text = Nassaun lidnanznam
 | Flag text = 
 | Valdkund = Bagaman Sared
 | Eläjiden lugu = 274,400
 | Voz' = 2016
 | Pind = 207
 | Fail = Hilton Nassau.jpg
 | Pämez' = 
 | Telefonkod = +1-242
 | Aigvö = tal'vel [[UTC]]−5,<br />kezal [[UTC]]−4
}}
[[Fail:Newprovidencenasa.jpg|thumb|left|250px|Lidnan nägu kaimdajaspäi]]
'''Nassau''' (mugažo [[anglijan kel'|anglijan kelel]], virktas [ˈnæsɔː]) om [[Bagaman Sared|Bagaman Sariden]] pälidn da kaikiš suremb lidn. Se om valdkundan kommertine keskuz, mugažo [[Nju Providens]]-ümbrikon administrativine keskuz.

== Istorii ==
Eländpunktan aluz om pandud [[Sur' Britanii|anglijalaižil]] kuti ''Čarl'staun'' ({{lang-en|Charles Towne}}) 17. voz'sadan keskes i om udesnimitadud vl 1695 nügüdläižikš Anglijan da Šotlandijan Uil'jam III-kunigahan augotižlibundan mödhe (Vil'hel'm III, 1689−1702, Oranjen-Nassaun tobmuzkodi).

20. voz'sadal šingotaškanzi Nassau lidnaks kaitud kožujanno merikaranno, AÜV:oiden laivišt kävuti sidä Toižen mail'man sodan aigan. Vn 1963 [[Kuba]]n revolücijan jäl'ghe amerikalaižiden turistoiden valu sirdi Bagamihe, i niiden pälidn kändihe lebukeskuseks. Kolonialižen arhitekturan äjüz vedab ičezennoks turistoid.

== Geografijan andmused ==
Lidn sijadase [[Atlantine valdmeri|Atlantižen valdmeren]] päivlaskmas, otab Nju Providens-sart täuzin (207 km²), sen kaikiš korktemb londuseline čokkoim om 5 m ülemb meren tazopindad. Nassaun keskuz om saudud saren pohjoižpäivnouzmaiženno randanno. Matkad lähembaižhe järedha [[Majami]]-lidnhasai (Florid, AÜV) om 290 km päivlaskmha orhal. Lähembaine järed sar' om [[Andros (sar', Bagamad)|Andros]] 50 km päivlaskmha i suvipäivlaskmha.

Klimat om [[subekvatorialine vö|subekvatorialine]].

== Eläjad ==
Vl 2006 Nassaun eläjiden lugu oli 210 832 ristitud. Kaikiš suremb ristitišt om nügüd'. Lidnas eläb läz koumed nelländest valdkundan ristitištod.

== Transport ==
Avtobusad, taksid i avtoiden kortom oma kundaližeks transportaks lidnas. Likund om hurapol'ne. Ehtatimed ühtenzoittas toižidenke elänzoittud saridenke. Džordž-princan valdmad oma meriportaks matkadajiden laivoiden täht.

Rahvahidenkeskeine civiline Linden Pindling nimel nimitadud lendimport (''NAS'', 3,2 mln passažiroid vl 2014) sijadase sil-žo sarel 16 km päivlaskmha lidnan keskusespäi Killarni-järven päivlaskmaižel randal. AÜV:oiden muitkontrol' om siš, tehtas reisid AÜV:oidme, Kanadan lidnoihe i Kariban meren maihe, mugažo Bagamiden saridme.

== Irdkosketused ==
* [http://www.bahamas.gov.bs/ Valdkundan da sen pälidnan ohjastusen oficialine sait (''bahamas.gov.bs'').] {{ref-en}}
* [http://www.nassauparadiseisland.com/ Nassau-lidnan penen Paradiz-saren turistine sait (''nassauparadiseisland.com'').] {{ref-en}} <small>(+ äikel'ne känduz)</small>
{{Commons|Category:Nassau, Bahamas}}

{{Pohjoižamerikan pälidnad}}

[[Kategorii:Nassau| ]]
[[Kategorii:Bagaman Sariden lidnad]]
[[Kategorii:Eländpunktad kirjamišton mödhe]]
[[Kategorii:Bagaman Sared|*]]
[[Kategorii:Pälidnad]]
[[Kategorii:Nju Providens|*]]
