{{Eländpunkt
 | Nimi = Napol'<br />Napoli
 | Lidnanznam = CoA Città di Napoli.svg
 | Flag = Flag of Naples.svg
 | Lidnanznam text = Napolin lidnanznam
 | Flag text = Napolin flag
 | Valdkund = Italii
 | Eläjiden lugu = 975,260
 | Voz' = 2015
 | Pind = 117.27
 | Fail = MontageofNaples.jpg
 | Pämez' = Luidži de Madžistris (2011—)
 | Telefonkod = +39-(0)81
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Quarters of Naples.png|thumb|left|250px|Lidn jagase 30 fartalha ({{lang-it|quartieri}}).]]
'''Napol'''' vai '''Neapol'''' ({{lang-it|Napoli}} [ˈnaːpoli], sijaline dialekt: ''Napule'' [ˈnɑːpələ] vai [ˈnɑːpulə], {{lang-grc|νέα πόλις}} ''nea polis'' «uz' lidn») om lidn da meriport [[Italii|Italijan]] suves. Se om koumanz' surtte lidn valdkundas, [[Kampanii (Italii)|Kampanii]]-agjan (regionan) da [[Napolin provincii|Napolin provincijan]] pälidn.

== Istorii ==
Eländpunktan aluz om pandud 8. voz'sadal edel m.e. grekalaižil ''Partenop''-nimenke mifologižen [[Partenopa]]-sirenan nimen mödhe. Mülüi Riman Tazovaldkundha, oli [[Rimalaine imperii|Rimalaižen imperijan]] palaks. Vozil 638—1137 oli Napolin gercogkundan pälidnaks.

Vozil 1942-43 oli alištunu amerikalaižiden bombardiruindale, äjad pertid oliba murenuded. Om äi mel'heižtahoid lidnas tähäsai, oz., 12. voz'sadan ''Kastel'-del'-Ovo-lidnuz'' Tirrenižen meren sarel.

== Geografijan andmused ==
Lidn sijadase [[Vezuvii]]-vulkanan pautkidenno, [[Keskmeri|Keskmeren]] Napolin lahten randoil, 17 m keskmäižel korktusel valdmeren pindan päl. Matkad [[Rim]]hasai om 200 km lodeheze. Lujad manrehkaidused oleldas (jäl'geline oli vl 1980), lämoikividen da tuhkan heitandad (jäl'geline oli vl 1944). Antižed [[Pompei]]- i [[Gerkulanum]]-lidnad oma löutud mas, ned sijadasoiš päivnouzmha Napolišpäi.

Klimat om subtropine neps. Paneb sadegid 1000 mm vodes, kuivahk sezon om semendkus-elokus (150 mm sezonas).

Napolin 30 fartalid kogotas 10 nomeruidud administrativižhe municipalitetha.

== Eläjad da transport ==
Vl 2013 eläjiden lugu oli 989 111 ristitud. Kaikiš suremb ristitišt oli vl 1971 — 1 226 594 eläjad. Enamba 3,1 mln elädas lidnaglomeracijas (2015, 9nz' sija [[Evropan Ühtištuz|EÜ:s]]).

Kundaline transport om avtobusad, tramvaid, trolleibusad, ezilidnelektrojonused, funikulörad da katamaranad. Raudted da avtoted ühtenzoittas lidnad Rimanke i [[Adriatine meri|Adriatižen meren]] randpolenke. Metropoliten om lidnas vspäi 1993 (vl 2017 — 3 jonod, 34 stancijad, 35 km raudted). Rahvahidenkeskeine soda- da civiline lendimport (''NAP'') sijadase 6 km pohjoižhe lidnan keskusespäi Kapodikino-rajonas. Sišpäi tehtas reisid Evropan äjihe maihe da Italijadme.

Napolid lugetas klassižen [[picc]]an sündnundan sijaks ({{lang-it|pizza napoletana}}) [[tomat]]oiden tondan Evropha jäl'ghe vspäi 1522.

== Homaičendad ==
<references/>

== Irdkosketused ==
* [http://www.comune.napoli.it/ Napolin kommunan tobmuden oficialine sait (''comune.napoli.it'').] {{ref-it}}
{{Commons|Naples}}

{{stub}}
[[Kategorii:Neapol'| ]]
[[Kategorii:Italijan lidnad]]
[[Kategorii:Eländpunktad kirjamišton mödhe]]
[[Kategorii:Kampanii (Italii)|*]]
