{{1000}}{{A10000}}
{{Personalii
| изображение = Geoffrey Chaucer - Illustration from Cassell's History of England - Century Edition - published circa 1902.jpg
| описание изображения = Čoser: kuva Kassellan «Anglijan istorii»-kirjaspäi, 1902
}}
'''Džefri Čoser''' (mugažo '''Džeffri''' vai '''Gotfrid''', {{lang-en|Geoffrey Chaucer}} [ˈtʃɔːsər]; sünd. läz 1343 vot, [[London]], [[Anglii|Anglijan kunigahuz]] — kol. 25. reduku 1400, sigäna-žo, om mahapandud [[Vestminsteran abbatuz|Vestminsteran abbatuses]]) oli anglijalaine runokirjutai, literaturižen [[anglijan kel'|anglijan kelen]] i angližen literaturan alusenpanii. Kirjuti ičeze sädusid anglijan kelel ezmäižeks latinan kelen sijas. Sädi prozad-ki («The astrolab»-tedotraktat, kirjutused elos), tegi poemiden kändusid italijan i francijan kelišpäi.

== Biografii ==
Čoseran tat torgui vinal, i hänen poig putui tanhale 17-voččel kunigahan poigan akan pažaks. Ühtni vn 1359 sodamatkha Francijad vaste, putui plenha, i [[Eduard Koumanz']]-kunigaz maksoi päzutamha händast, kändi ičeze kamerdineraks da azegenkandajaks.

Vll 1360−1367 Čoser openui Londonan juridižes üläškolas, tedoiži Amuižen Riman klassižid kirjutajid, tezi Francijan nügüd'aigaižiden runokirjutajiden sädusid. Opendusen jäl'ghe ajeli Italijha diplomataks i tegi tundmust Italijan runoištonke da torguindlidnoidenke.

== Kanz ==
Vl 1366 Džefri i Filippa (de Roe neiččel, 1346−1387) vändiba sajad. Sündutihe kaks' last, Elizabet i Tomas Čoserad.

== Sured poemad ==
* «Gercoganakan kirj» ({{lang-en|Book of the Duchess}}, 1369)
* «Anelida i Arsit» (''Anelida and Arcite'', möhäližed 1370-nded voded)
* «Linduiden parlament» (''Parlement of Foules'', 1382)
* «Troil i Kressida» (''Troylus and Chryseide'', 1382, 5 kirjad)
* «Hoštusen pert'» (''The House of Fame'', 1383−1384)
* «Legend ezikuvaližiš naižiš» (''Legend of Good Women'', 1388)
* «Kenterberrin sanutesed» (''The Canterbury Tales'', 1387−1400, 22 runosanutest i 2 prozišt sanutest, jättud kesketi)

== Homaičendad ==
<references/>

== Irdkosketused ==
* [http://sites.fas.harvard.edu/~chaucer/index.html Lehtpoled Džefri Čoseras Garvardan universitetan saital (''sites.fas.harvard.edu'').] {{ref-en}}

[[Kategorii:Suren Britanijan runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
