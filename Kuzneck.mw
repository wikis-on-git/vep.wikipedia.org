{{Eländpunkt
 | Nimi = Kuzneck<br/>Кузнецк
 | Lidnanznam = Coat of Arms of Kuznetsk (Penza oblast).png
 | Flag = Flag of Kuznetsk (Penza oblast).png
 | Lidnanznam text = Kuzneckan lidnanznam
 | Flag text = Kuzneckan flag
 | Valdkund = Venäma
 | Eläjiden lugu = 82,276
 | Voz' = 2018-01-01
 | Pind = 42.08
 | Fail = Центральная площадь Кузнецка.jpg
 | Pämez' = Sergei Laptev<br />(sügüz'ku 2019—)
 | Telefonkod = +7-84157-xx-xxx
 | Avtokod = 58
 | Aigvö = [[UTC]]+3 ([[MSK]]+0)
}}
'''Kuzneck''' ({{lang-ru|Кузне́цк}}, {{lang-tt|Кузнецк / Күзнәй}}) om [[Venäma]]n lidn da lidnümbrik [[Penzan agj]]an päivnouzmas. Se om agjan kahtenz' lidn eläjiden lugun mödhe, mugažo [[Kuzneckan rajon (Penzan agj)|Kuzneckan rajonan]] administrativižeks keskuseks.

== Istorii ==
Eländpunktan aluz om pandud [[Petr I]]-carin Vasilii Nariškin-abunikal vl 1699 kuti ''Trujovo-Voskresenskoje'', sid' ''Nariškino''-žilo. Šingotihe käziradoil i jarmankoil. Se sai makundan lidnan oficiališt statusad nügüdläiženke nimenke [[Jekaterina II]]-imperatornaižen käskön mödhe vn 1780 kül'mkus. Vl 1874 raudte läbiti lidnad.

Kuzneck šingotase mašinansauvomižel (cisternad i mašiništon palad nozoltadud gazan täht), sömtegimištol (leibänkombinat, vintegim), nahktegimel i omblendfabrikal.

== Geografijan andmused ==
Lidn sijadase Trujov-jogen hural randal tobjimalaz ({{lang-ru|Труёв}} 63 km pitte, [[Sur (Volgan ližajogi)|Suran]] üläjoksmusen hura ližajogi), 240 m ü.m.t. keskmäižel korktusel. Matkad [[Penz]]hasai om 106 km päivlaskmha orhal, 123 km avtotel vai raudtel. Lähembaižed lidnad oma [[Sursk]] i [[Gorodišče (Penzan agj)|Gorodišče]] 61 km päivlaskmha orhal, 76 km avtotedme vai raudtedme. «Penz — [[Sizran']]»-avtote mäneb lidnadme. «Penz — Sizran'»-raudte läbitab lidnad. Kuzneck-raudtestancii radab lidnan keskuzpalas.

Kuzneck om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 37 842 eläjad. Vn 2010 Venäman rahvahanlugemižen mödhe lidnan eläjiden lugu oli 88 839 ristitud. Kaikiš suremb lidnan ristitišt oli 101 tuhad eläjid vll 1993−1994. [[Ortodoksine hristanuskond|Ortodoksižen hristanuskondan]] päjumalanpert', viž pühäpertid, časoun', kaks' vauktustuzkeskust, [[vanhuskolaižed|vanhuskolaižiden]] loičendpert', [[protestantizm]]an kaks' jumalanpertid, [[islam]]an pühäpert' i medrese ratas lidnas.

Rahvahad (2010): [[venälaižed]] — 84,7%, [[totarlaižed]] — 9,2%, [[mordvinalaižed]] — 2,2%, toižed rahvahad — 3,9%.

Professionaližen opendusen aluzkundad oma Kuzneckan medicinine, muzikaline, äiprofil'ne<ref>[http://mcollege.ru/ Kuzneckan äiprofil'žen kolledžan sait (''mcollege.ru'').] {{ref-ru}}</ref>, pedagogine i elektrotehnikan kolledžad, Kuzneckan informacijan da ohjandusen tehnologijoiden institut (Penzan valdkundaližen universitetan filial).<ref>[http://kiiut.ru/ Kuzneckan informacijan da ohjandusen tehnologijoiden institutan sait (''kiiut.ru'').] {{ref-ru}}</ref>

== Galerei ==
<gallery mode="packed" heights="125px">
Кузнецк, площадь им. Ленина, январь 2015.JPG|Leninan torg
Вознесенский кафедральный собор.JPG|Voznesenjan päjumalanpert'
Лыжная база в Кузнецке.jpg|Hihtandsportan baz
Kuznetsk Theater.jpg|«Komsomolec»-kinoteatr (2006)
Кузнецк, здание вокзала.jpg|Päraudtestancijan sauvuz (2015)
</gallery>

== Homaičendad ==
<references />

== Irdkosketused ==
* [http://kuznetsk-city.ru/ Lidnan Ezitajiden Nevondkundan sait (''kuznetsk-city.ru'').] {{ref-ru}}
* [http://gorodkuzneck.ru/ Lidnümbrikon Administracijan sait (''gorodkuzneck.ru'').] {{ref-ru}}
{{Commons|Category:Kuznetsk}}

{{Penzan agjan lidnad}}

[[Kategorii:Kuzneck| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Penzan agjan lidnad]]
[[Kategorii:Penzan agjan lidnümbrikod]]
[[Kategorii:Kuzneckan rajon (Penzan agj)|*]]
