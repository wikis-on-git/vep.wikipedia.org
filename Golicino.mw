{{Eländpunkt
 | Nimi = Golicino<br />Голицыно
 | Lidnanznam = Coat of Arms of Golitsyno (Moscow oblast).png
 | Flag = Flag of Golitsyno (Moscow oblast).png
 | Lidnanznam text = Golicinon lidnanznam
 | Flag text = Golicinon flag
 | Valdkund = Venäma
 | Eläjiden lugu = 17,502
 | Voz' = 2020-01-01
 | Pind = 20
 | Fail = Golitsyno, Moscow Oblast, Russia - panoramio (11).jpg
 | Pämez' =
 | Telefonkod = +7-49869-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Golicino''' ({{lang-ru|Голи́цыно}}) om [[Venäma]]n lidn [[Moskvan agj]]an keskuzpalan päivlaskmas. Mülüb [[Odincovon lidnümbrik]]ho (edel vn 2019 vilukud — rajonha), sen kaikiš penemb lidn nelläspäi.

== Istorii ==
Eländpunktan aluz om pandud vl 1870 kuti raudtestancii udel «Moskv — Smolensk»-keskustal da žilo senno — ''Golicino-lidnut'' ({{lang-ru|Голицынский городок}}). Nimitihe [[Golicinad]]-heimon lähižen usadiban mödhe. Šingotihe suriden [[puzu]]iden (mastn'oiden) pletindal tegimišton täht i umoiden kezaküläpertidenke möndal. Edel Tošt mail'mansodad hebonvodindan institut radoi žilos (sirtihe [[Iževsk]]ha vl 1954), sid' keramikan tegim i [[pähine|pähižiden]] fabrik. Žilo sai lidnan statusad vn 2004 9. päiväl sügüz'kud.

Golicino šingotase keramikan tegimel, savičtegimel, avtoteiden sauvondal i instrumentan edheotandal, mugažo lebutahoks (severz'-se adivpertid puištonke i aktivižen lebun keskusid).

== Geografijan andmused ==
Lidn sijadase lidnümbrikon keskuzpalan suves, Väzömk-jogen hural randal tobjimalaz ({{lang-ru|Вязёмка}} 20 km pitte, [[Moskv (jogi)|Moskvan]] oiged ližajogi), 180 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 30 km pohjoižpäivnouzmha, lidnümbrikon [[Odincovo]]-keskushesai om 20 km pohjoižpäivnouzmha. Lähembaine lidn om [[Krasnoznamensk (Moskvan agj)|Krasnoznamensk]] (SATÜ) 1 km suvipäivnouzmha.

''Golicino''-raudtestancii radab lidnas «Moskv ([[Vaugedvenäman päraudtestancii (Moskv)|Vaugedvenäman päraudtestancii]]) — [[Smolensk]]»-keskustal vspäi 1870. «Vaugedvenäma»-avtote (M1-trass) om lidnan suviröunaks. Moskvan agjan pen' rengazavtote (A107-trass) mäneb lidnanno.

== Eläjad ==
Vl 1939 žilon ristitišt oli 7 853 eläjad, vl 1959 — 11 503 eläjad. Vn 2010 Venäman rahvahanlugemižen mödhe lidnan eläjiden lugu oli 17 593 ristutud, rajonan (nüg. lidnümbrik) viž procentad. Kaikiš suremb ristitišt oli 23 315 eläjad vl 1989. [[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/12738 Golicinon pühäpertid ''sobory.ru''-saital.] {{ref-ru}}</ref> i časoun' oma olmas lidnas.

Rahvahad (2010): [[venälaižed]] — 93,0%, [[ukrainalaižed]] — 2,6%, toižed rahvahad — 4,4%.

Professionaližen opendusen aluzkund om Golicinon röunmaveren institut<ref>[http://gpi.fsb.ru/ Golicinon röunmaveren institutan sait (''gpi.fsb.ru'').] {{ref-ru}}</ref>, mülüb [[Federaline Varuitomuden Radnikoičend|Venäman FVR:an]] strukturha.

== Galerei ==
<gallery mode="packed" heights="125px">
Golitsyno, Moscow Oblast, Russia - panoramio (6).jpg|Lidnan ühthine nägu<br />(2015)
Golitsino - Memorial.jpg|Memorial lidnan pölištunuziden sodamehiden muštoks
House of Writers Golitsyno 2730.jpg|Kirjutajiden pert'
RZD Golitsino station (38909217802).jpg|''Golicino''-raudtestancii<br />vl 2011
</gallery>

== Homaičendad ==
<references />

== Irdkosketused ==
* [http://odin.ru/ Lidnümbrikon tobmuden aluzkundoiden oficialine sait (''odin.ru'').] {{ref-ru}}
* [http://www.golitsyno.info/ Lidnan informacine sait (''golitsyno.info'').] {{ref-ru}}
{{Commons|Category:Golitsyno}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Odincovon lidnümbrik]]
