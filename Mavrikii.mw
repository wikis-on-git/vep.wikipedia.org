{{10000}}
{{Valdkund
| Nimi = Mavrikijan Tazovaldkund<br />Republik Moris <small>(mavrik.)</small><br />République de Maurice <small>(fr.)</small><br />Republic of Mauritius <small>(angl.)</small>
| Valdkundznam = Coat of arms of Mauritius.svg
| Flag = Flag of Mauritius.svg
| Valdkundznam text = Mavrikijan valdkundznam
| Flag text = Mavrikijan flag
| Pälidn = Port Lui
| Eläjiden lugu = 1,364,283<ref>[https://www.cia.gov/library/publications/the-world-factbook/geos/mp.html Mavrikijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,040
| Kart = LocationMauritius.png
| Kel' = ''eile oficiališt kel't'' ([[mavrikijan kel'|mavrikijan]], [[bhodžpuri]], [[anglijan kel'|anglijan]], [[francijan kel'|francijan]])
| Valdkundan pämez' = [[Ropun Pritviradžsing|Pritviradžsing Ropun]]
| Päministr = [[Džagnot Pravind|Pravind Džagnot]]
| Religii = [[induizm]], [[hristanuskond]], [[islam]]
| Valüt = [[Mavrikijan rupii]] (MUR)
| Internet-domen = [[.mu]]
| Telefonkod = +230
| Aigvö = [[UTC]]+4
}}
'''Mavrikii''' ({{lang-mfe|Moris}} [moʁis], {{lang-bho|मारिशस}} ''Māriśasa'', {{lang-fr|Maurice}} [mɔʁis, moʁis], {{lang-en|Mauritius}} [məˈrɪʃ(i)əs, mɔːˈrɪʃ(i)əs]), täuz' oficialine nimituz — '''Mavrikijan Tazovaldkund''' ([[mavrikijan kel'|mavrikijan kelel]]: ''Republik Moris'', {{lang-fr|République de Maurice}}, {{lang-en|Republic of Mauritius}}), om sar'hine valdkund [[Päivnouzmaine Afrik|Päivnouzmaižes Afrikas]]. Pälidn da kaikiš suremb lidn om [[Port Lui]].

== Istorii ==
Vl 1968 keväz'kun 12. päiväl Mavrikii tedištoiti ičeze ripmatomudes [[Sur' Britanii|Sures Britanijaspäi]]. Sil-žo päiväl nügüdläine Konstitucii<ref>[http://mauritiusassembly.govmu.org/English/constitution/Pages/default.aspx Mavrikijan Konstitucii möhembaižidenke vajehtusidenke valdkundan parlamentan ''mauritiusassembly.govmu.org''-saital.] {{ref-en}}</ref> tuli väghe.

== Geografijan andmused ==
[[Fail:Mauritius rel90.jpg|thumb|left|250px|Mavrikijan topografine kart.]]
Ümbärtud korallrifil Mavrikii sijadase 900 km päivnouzmpolehe [[Madagaskar]]an keskusespäi ühtennimižel sarel (valdkundan tobj pala, 1865 km²) da penil sarištoil. Kaik ned mülüdas [[Maskarenan sared|Maskarenan sarihe]] vulkaniženke augotižlibundanke.

Matkad Mavrikii-sarespäi francižhe [[Reün'jon]]-sarhesai om 200 km suvipäivlaskmpolehe, [[Indii|Indijhasai]] — läz 3950 km pohjoižpäivnouzmpolehe. Mavrikijan randad lainištab [[Indine valdmeri]] 177 km randanpirdanke.

Kaikiš korktemb čokkoim om [[Piton de la Petit Rivjer Nuar|Piton]]-mägi, 828 m meren pindan päl. Sadad jogid jokstas Mavrikii-saredme.

Klimat om [[tropine vö|tropine]] neps mussonine. Vodes om lühüd kuiv sezon (sügüz'ku-kül'mku). Voz'aigoiden vajehtuz om olmas, no kaikiden kaclemižen voziden lämuden minimum om +10 C°. Vodes paneb sadegid 900 mm randpolel, 1500 mm mägištol. Merelahtiden randištoil keskmäine lämuz om +22..+27 C° vodes läbi.

Londuseližed varad oma [[kala]] i väghine [[mahuz]].

== Politine sistem ==
[[Fail:National Assembly (4721256601).jpg|thumb|right|250px|Mavrikijan parlamentan pert' [[Port Lui]]š.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan da ohjastusen pämez' om prezident ({{lang-fr|Président de la République de Maurice}}, {{lang-en|President of the Republic of Mauritius}}). Parlamentan ühtnijad valitas händast videks vodeks päministran nevondan mödhe, strokuiden lugu om röunatusita, no vaiše kaks' prezidentad seičemespäi ištuiba kahtenden strokun palad. Üks' varaprezident om prezidentale abuhu. Prezidentan rezidencii (angl. ''State House'' «Valdkundaline pert'») sijadase [[Port Lui]]n ezilidnas, [[Mok (külä, Mavrikii)|Mok]]-küläs.

Käskusenandai tobmuz om üks'kodine parlament. Se om Nacionaline Suim ({{lang-fr|Assemblée nationale}}, {{lang-en|National Assembly}}) 70 ezitajanke videks vodeks, heiden keskes 62 — kaiken rahvahan valičendümbrikoišpäi, 8 — pandud valičemižlaudkundal vähembusiden ezitajad.

Mavrikijan päjärgvaličendad oliba vn 2019 7. päiväl kül'mkud, sidä kesken änestadihe parlamentan ühtnijoid. Prezidentan valičendad oliba parlamentas vn 2019 2. päiväl tal'vkud, [[Ropun Pritviradžsing|Pritviradžsing Ropun]] sai vägestust da radab prezidentan siš-žo päiväspäi. [[Džagnot Pravind|Pravind Džagnot]] om päministran vs 2017 vilukun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mavrikijan administrativiž-territorialine jagand]].''

Mavrikii jagase 9 ümbrikoks (kaik ned oma Mavrikii-sarel) da 3 rippujaks territorijaks (pened sarištod da sared).

== Eläjad ==
Mavrikijas elädas [[mavrikijalaižed]]. Vn 2014 heinkus valdkundan ristitišt oli 1 261 208 eläjad<ref>Ristitišton endustuz vl 2014 heinkun 1. päiväl // [http://statsmauritius.govmu.org/English/StatsbySubj/Documents/ei1127/population.pdf Ristitišt da eläb statistik]. — Mavrikijan Statistikan radnikoičend (''statsmauritius.govmu.org''). {{ref-en}}</ref>. Kaikiš suremb ristitišt om nügüd'.

Uskondan mödhe (2011): [[induizm|induistad]] — 48,5%, riman [[katoline jumalankodikund|katolikad]] — 26,3%, toižed [[hristanuskond|hristanuskojad]] — 6,4%, [[islam]]anuskojad — 17,3%, toižed uskojad — 0,6%, religijatomad — 0,7%, märhapanendata — 0,2%.

Toižed sured lidnad (enamba 80 tuh. ristituid vl 2010, surembaspäi penembha): [[Roz Hill]], [[Vakoa Feniks]], [[Kürpip]], [[Katre Borne]]. Kaik om 20 lidnad enamba mi 10 tuhad eläjidenke.

== Ižanduz ==
Mavrikijan päeksport om [[sobad]] da alused [[puvill]]aspäi (läz 40%), [[kala]] (15%), [[sahar (produkt)|sahar]] (12%); toine eksport — [[alüminii]], [[diamant]]ad, [[zell'|zelläd]], [[parfümerii]].

== Homaičendad ==
<references />

== Irdkosketused ==
* [http://www.govmu.org/ Mavrikijan Tazovaldkundan oficialine portal (''govmu.org'').] {{ref-en}} {{ref-fr}}
* [http://mauritiusassembly.govmu.org/ Mavrikijan parlamentan oficialižed lehtpoled (''mauritiusassembly.govmu.org'').] {{ref-en}}
{{Commons|Mauritius}}

{{Afrik}}

[[Kategorii:Mavrikii| ]]
