{{Valdkund
| Nimi = Mavrikijan Tazovaldkund<br />Republik Moris <small>(mavrik.)</small><br />République de Maurice <small>(fr.)</small><br />Republic of Mauritius <small>(angl.)</small>
| Valdkundznam = Coat of arms of Mauritius.svg
| Flag = Flag of Mauritius.svg
| Valdkundznam text = Mavrikijan valdkundznam
| Flag text = Mavrikijan flag
| Pälidn = Port Lui
| Eläjiden lugu = 1,261,208<ref>Ristitišton endustuz vl 2014 heinkun 1. päiväl // [http://statsmauritius.govmu.org/English/StatsbySubj/Documents/ei1127/population.pdf Ristitišt da eläb statistik]. — Mavrikijan Statistikan radnikoičend (statsmauritius.govmu.org). {{ref-en}}</ref>
| Voz' = 2014
| Pind = 2,040<ref>[https://www.cia.gov/library/publications/the-world-factbook/geos/mp.html Mavrikijan pind. — Mail'man faktoiden kirj (Cia.gov).] {{ref-en}}</ref>
| Kart = LocationMauritius.png
| Kel' = ''eile oficiališt kel't'' ([[mavrikijan kel'|mavrikijan]], [[bhodžpuri]], [[anglijan kel'|anglijan]], [[francijan kel'|francijan]])
| Valdkundan pämez' = [[Purriag Radžkesvur|Kailaš Purriag]]
| Päministr = [[Džagnot Anirud|Anirud Džagnot]]
| Religii = [[induizm]], [[hristanuskond]], [[islam]]
| Valüt = [[Mavrikijan rupii]] (MUR)
| Internet-domen = [[.mu]]
| Telefonkod = +230
| Aigvö = [[UTC]]+4
}}
'''Mavrikii''', täuz' oficialine nimituz — ''' Mavrikijan Tazovaldkund''' ([[mavrikijan kel'|mavrikijan kelel]]: ''Republik Moris'', [[francijan kel'|fr.]]: ''République de Maurice'', [[anglijan kel'|angl.]]: ''Republic of Mauritius''), om sar'hine valdkund [[Päivnouzmaine Afrik|Päivnouzmaižes Afrikas]]. Pälidn da kaikiš suremb lidn om [[Port Lui]].

== Istorii ==
Vl 1968 keväz'kun 12. päiväl Mavrikii tedoti ičeze ripmatomudes [[Sur' Britanii|Sures Britanijaspäi]], sil-žo päiväl nügüdläine Konstitucii<ref>[http://mauritiusassembly.govmu.org/English/constitution/Pages/default.aspx Mavrikijan Konstitucii. — Mauritiusassembly.govmu.org.] {{ref-en}}</ref> tuli väghe.

== Geografijan andmused ==
[[Fail:Mauritius rel90.jpg|thumb|left|250px|Mavrikijan topografine kart.]]
Ümbärtud korallrifil Mavrikii sijadase 900 km päivnouzmpolehe [[Madagaskar]]an keskusespäi ühtennimižel sarel (valdkundan tobj pala, 1865 km²) da penil sarištoil. Kaik ned mülüdas [[Maskarenan sared|Maskarenan sarihe]] vulkanižen augotižlibundanke.

Matkad Mavrikii-sarespäi francižhe [[Reün'jon]]-sarhesai om 200 km suvipäivlaskmpolehe, [[Indii|Indijhasai]] — läz 3950 km pohjoižpäivnouzmpolehe. Mavrikijan randad lainištab [[Indine valdmeri]] 177 km randanpirdanke.

Kaikiš korktemb čokkoim om [[Piton de la Petit Rivjer Nuar|Piton]]-mägi, 828 m meren pindan päl. Sadad jogid jokstas Mavrikii-saredme.

Klimat om [[tropine vö|tropine]] neps mussonine. Vodes om lühüd kuiv sezon (sügüz'ku-kül'mku). Voz'aigoiden vajehtuz om olmas, no kaikiden kaclemižen voziden lämuden minimum om +10°C. Vodes paneb sadegid 900 mm randpolel, 1500 mm mägištol. Merelahtiden randištoil kesklämuz om +22...+27°C vodes ümbri.

Londuseližed varad oma [[kala]] da [[mahuz]].

== Politine sistem ==
[[Fail:National Assembly (4721256601).jpg|thumb|right|250px|Mavrikijan parlamentan pert' [[Port Lui]]š.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan da ohjastusen pämez' om prezident. Parlamentan ühtnijad valitas händast 5 vodeks päministran nevondan mödhe, kahtenden strokun om voimuz. Üks' varaprezident om prezidentale abuhu. Prezidentan rezidencii (angl. ''State House'' «Valdkundaline pert'») sijadase [[Port Lui]]n ezilidnas, [[Mok (külä, Mavrikii)|Mok]]-küläs.

Käskusenandai tobmuz om üks'kodine parlament, Nacionaline Suim, 70 ezitajanke (62 — kaiken rahvahan valičendümbrikoišpäi, 8 — pandud valičemižlaudkundal vähembusiden ezitajad) videks vodeks.

Vl 2014 tal'vkun 10. päiväl Mavrikijan päjärgvaličendad oliba, sidä kesken parlamentha. Vl 2012 heinkun 20. päiväl prezidentan järgvaličendad oliba parlamentas ([[Purriag Radžkesvur|Kailaš Purriag]] sai vägestust).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mavrikijan administrativiž-territorialine jagand]].''

Mavrikii alajagase 9 ümbrikho (kaik ned oma Mavrikii-sarel) da 3 rippujha territorijha (pened sarištod da sared).

== Eläjad ==
Mavrikijas elädas [[mavrikijalaižed]].

Toižed sured lidnad (enamba 80 tuh. ristitud vl 2010, surembaspäi penembha): [[Roz Hill]], [[Vakoa Feniks]], [[Kürpip]], [[Katre Borne]]. Kaik om 20 lidnad enamba mi 10 tuhad eläjidenke.

== Ižanduz ==
Mavrikijan päeksport om [[sobad]] da alused [[puvill]]aspäi (läz 40%), [[kala]] (15%), [[sahar (produkt)|sahar]] (12%); toine eksport — [[alüminii]], [[almaz]]ad, [[zell'|zelläd]], [[parfümerii]].

== Homaičendad ==
<references />

== Irdkosketused ==
* [http://www.govmu.org/ Mavrikijan Tazovaldkundan oficialine portal.] {{ref-en}} {{ref-fr}}
* [http://mauritiusassembly.govmu.org/ Mavrikijan parlamentan oficialine lehtpol'.] {{ref-en}}

{{Commons|Mauritius}}
{{Afrik}}

[[Kategorii:Mavrikii| ]]
