[[Fail:Euskalkiak.svg|thumb|right|250px|Baskan kelen dialektoiden kart [[Baskma]]s, 19. voz'sadan ližaleviganduz om ozutadud vauhil mujuil]]
'''Baskan kel'''' (ičeze nimituz: ''Euskara'' [eus̺ˈkaɾa]) om evropine izoliruidud kel', [[baskalaižed]]-rahvahan kel'. Sil pagištas [[Ispanii|Ispanijan]] pohjoižpäivnouzmas päpaloin, mugažo [[Francii|Francijan]] suvipäivlaskmas. 

Kaik om läz 750 tuhad pagižijoid mamankeleks (2016, rahvahan kaks' seičemendest) i 400 tuhad ristituid toižeks keleks.

Kelen reguliruindorganizacii om ''Euskaltzaindia'' ({{lang-es|Real Academia de la Lengua Vasca}} «Baskan kelen kunigazline akademii», {{lang-fr|Académie de la Langue Basque}}), radab oficialižikš vn 1919 redukuspäi ispanižes [[Bil'bao]]-lidnas.

== Klassifikacii ==
Baskan kel' om üks'jäine eläb kel' ičeze kundas. Ende siš oli äi kelid, no nügüd' jättud kadoiba. Erased tedomehed tahtoidas sidoda necidä kel't toižidenke — ozutesikš, [[gruzijan kel'|gruzijan kelenke]], — no völ satuseta. 

== Kirjamišt ==
Baskan kel' kävutab ičeze kirjamišt [[latinan kirjamišt]]on pohjal:

<center>
{| class="wikitable"
|-
! Kirjam
! Baskan nimi
! Virkand
|-
| style="text-align: center" | [[A]]
| ''a''
| /a/
|-
| style="text-align: center" | [[B]]
| ''be''
| /b/, /β̞/
|-
| style="text-align: center" | [[C]]
| ''ze*'' ([[Ç]] ''ze hautsia*'')
| /s/, /k/
|-
| style="text-align: center" | [[D]]
| ''de''
| /d̪/, /ð̞/
|-
| style="text-align: center" | [[E]]
| ''e''
| /e/
|-
| style="text-align: center" | [[F]]
| ''efe''
| /f/
|-
| style="text-align: center" | [[G]]
| ''ge''
| /ɡ/, /ɣ̞/
|-
| style="text-align: center" | [[H]]
| ''hatxe''
| /∅/, /ɦ/
|-
| style="text-align: center" | [[I]]
| ''i''
| /i/, /i̭/
|-
| style="text-align: center" | [[J]]
| ''jota''
| /j/, /x/, /ʝ/
|-
| style="text-align: center" | [[K]]
| ''ka''
| /k/
|-
| style="text-align: center" | [[L]]
| ''ele''
| /l/
|-
| style="text-align: center" | [[M]]
| ''eme''
| /m/
|-
| style="text-align: center" | [[N]]
| ''ene''
| /n/
|-
| style="text-align: center" | [[Ñ]]
| ''eñe''
| /ɲ/
|-
| style="text-align: center" | [[O]]
| ''o''
| /o/
|-
| style="text-align: center" | [[P]]
| ''pe''
| /p/
|-
| style="text-align: center" | [[Q]]
| ''ku*''
| /k/
|-
| style="text-align: center" | [[R]]
| ''erre''
| /r/, /ɾ/
|-
| style="text-align: center" | [[S]]
| ''ese''
| /s̺/
|-
| style="text-align: center" | [[T]]
| ''te''
| /t̪/
|-
| style="text-align: center" | [[U]]
| ''u''
| /u/, /u̯/
|-
| style="text-align: center" | [[V]]
| ''uve*''
| /b/, /[β̞]/
|-
| style="text-align: center" | [[W]]
| ''uve bikoitza*''
| /u̯/
|-
| style="text-align: center" | [[X]]
| ''ixa''
| /ʃ/
|-
| style="text-align: center" | [[Y]]
| ''i grekoa*''
| /i/, /i̭/, /j/
|-
| style="text-align: center" | [[Z]]
| ''zeta''
| /s̻/
|-
| colspan="3" style="text-align:left;"| <nowiki>*</nowiki> C-, Ç-, Q-, V-, W- i Y-kirjamed kävutadas vaiše ottud toižiš kelišpäi vaihiš
|}
</center>

== Grammatik ==
Baskan kel' om ergativine agglütinativine kel'.

=== Nimi ===
Nimil om artiklid (definitivine i indefinitivine), kändoid da luguid; suguid ei ole.

Kändod oma jäl'ghižed:
* absolutiv (ozutesikš, ''etxe''(''a'') («pert', kodi»), ''etxeak'' («pertid»)),
* ergativ (''etxea'''k''''', ''etxe'''ek'''''),
* dativ (''etxea'''ri''''', ''etxe'''ei'''''),
* genitiv (''etxea'''ren''''', ''etxe'''en'''''),
* instrumentalis (''etxea'''z''''', ''etxe'''ez'''''),
* inessiv (''etxea'''n''''', ''etxe'''etan'''''),
* ablativ (''etxe'''tik''''', ''etxe'''etatik'''''),
* ezmäine allativ (''etxe'''ra''''', ''etxe'''etara'''''),
* ezmäine genitiv (''etxe'''ko''''', ''etxe'''etako'''''),
* prolativ (''etxe'''tzat'''''),
* komitativ (''etxea'''rekin''''', ''etxe'''ekin'''''),
* toine allativ (''etxe'''rantz''''', ''etxe'''etarantz'''''),
* terminativ (''etxe'''raino''''', ''etxe'''etaraino'''''),
* benefaktiv (''etxea'''rentzat''''', ''etxe'''entzat''''' vai ''etxe'''rako''''', ''etxe'''etarako'''''),
* motivativ (''etxea'''rengatik''''', ''etxe'''engatik''''').

Definitivine artikl' om ''-a'': ''etxea''; indefinitivižen artiklän ozutajad oma ''bat''-vajeh (üks'lugus) da ''batzuk''-vajeh (äilugus), ned seištas nimiden taga kaiken (konz nimil ei ole adjektivoid): ''etxe bat'', ''etxe batzuk''.

=== Adjektiv ===
Baskan kelen adjektivoiden enambuz seižutase nimiden taga, artikl' panese adjektivoiden taga: ''Emakume '''eder''' bat'' «'''Čoma''' naine»; erased adjektivad seižutasoiš edel nimid vaiše, ozutesikš, ''beste'' «toine». 

Baskan kelen sanund om sintagm; se znamoičeb, miše luguiden da kändoiden ozutajad tarttas nimen jäl'gmaižehe adjektivaha vai artikl'hä: ''Emakume '''eder'''ra'' «'''Čoma''' naine» (''-ra'' om artikl') — ''Emakume ederr'''era''''' «Čomale naiže'''le'''» — ''Emakume gazte eta ederrera'' «Norele čomale naižele» — ''Emakume gazte eta eder '''batera''''' «('''Miččele-se''') norele čomale naižele» — ''Emakume gazte eta ederrak'' «Nored čomad naižed» — ''Emakume ederr'''etara''''' «Čomile naiž'''ile'''».

=== Verb ===
Verboil om nell' aigad. Ei voi toižetada verboiden enambust luguidme da personidme; verb-abutai (''izan'' «olda» vai ''ukan'' (ven. «иметь»)) kävutase jonoštamha aigoid, personid da luguid; nened vaihed panesoiš sanundan lophu paksumba.

==== Prezens ====
''Izan'' da ''ukan'' toižetasoiš prezensas muga:
{| class="wikitable"
|+''Izan''
!Üks'lugu
!Äilugu
|-
|''Ni naiz'' «Minä olen»
|''Gu gara'' «Mö olem»
|-
|''Hi haiz'', ''zu zara'' «Sinä oled»; läz ei kävutagoi ''hi''-pronominad tämbäi
|''Zuek zarete'' «Tö olet»
|-
|''Bera'', ''hura da'', ''hau'', ''hori'' «Hän, nece, se om»
|''Haiek'', ''hauek'', ''horiek dira'' «Hö, nened, ned oma»
|}

{| class="wikitable"
|+''Ukan''
!Üks'lugu
!Äilugu
|-
|''Dut'' «Minai om»
|''Dugu'' «Meil om»
|-
|''Duk'', ''duzu'' «Sinai om»
|''Duzue'' «Teil om»
|-
|''Du'' «Hänel om, sil om»
|''Dute'' «Heil om»
|}

Ku verbad kävutasoiš abuvaihidenke prezensas, ka ned toižetasoiš muga:

# ku verb lopiše ''-tu''-l (''-du''-l), ''-ri''-l, ''-li''-l vai vokalil (''-i'' päiči), ka ''-tzen'' panese lopindas:
## ''begira'''tu''''' «kacta» — ''begira'''tzen''''';
## ''j'''o''''' «iškta» — ''jo'''tzen''''';
## ''ero'''ri''''' «langeta» — ''eror'''tzen''''';
## ''itzu'''li''''' «pörtas, käta» — ''itzul'''tzen''''';
## ''zain'''du''''' «kaita» — ''zain'''tzen''''';
# ku verb lopiše ''-n''-l vai ''-si''-l:
## ''ja'''n''''' «söda» — ''ja'''ten''''';
## ''iku'''si''''' «nähta» — ''iku'''sten''''';
## ''ika'''si''''' «openuda» — ''ika'''sten''''';
# ku verb lopiše ''-ztu''-l, ''-zi''-l vai ''-tzi''-l:
## ''berei'''zi''''' «erigoitta» — ''berei'''zten''''';
## ''u'''tzi''''' «jätta» — ''u'''zten''''';
## ''aurke'''ztu''''' «ezitada» — ''aurke'''zten'''''.

''Izan'' kävutase verboidenke, kudambiden objekt ei ole olmas (oz.: ''itzarri'', ''esnatu'' «heraštuda», ''hazi'' «kazda»); ''ukan'' kävutase verboidenke, kudambiden objekt om olmas (oz.: ''ireki'' «avaita», ''ikuzi'' «pesta», ''ahaztu'' «unohtada»). Voib kävutada verboiden enambust molembidenke abusanoidenke: ''il izan'' «kolda» — ''il ukan'' «rikta», ''ikuzi izan'' «pesta'''s'''» — ''ikuzi ukan'' «pesta», ''jarri izan'' «panda'''s'''» — ''jarri ukan'' «panda».

Prezensan ozutesed:
* ''etorri'' «tulda»: ''nator'' («tulen»), ''zatoz'' («tuled»), ''dator'' («tuleb»), ''gatoz'' («tulem»), ''zatozte'' («tulet»), ''gatoz'' («tuldas / tuleba»);
* ''erori'' «langeta»: ''erortzen '''naiz''''', ''erortzen '''haiz''''' / ''erortzen '''zara''''', ''erortzen '''da''''', ''erortzen '''gara''''', ''erortzen '''zarete''''', ''erortzen '''dira''''' (ei kävutagoi pronominoid järgeližikš);
*''hartu'' «otta»: ''hartzen '''dut''''', ''hartzen '''duk''''' / ''hartzen '''duzu''''', ''hartzen '''du''''', ''hartzen '''dugu''''', ''hartzen '''duzue''''', ''hartzen '''dute''''';
* voib toižetada vai kävutada erasid verboid abusananke, ozutesikš, ''esan'' / ''erran'' «sanuda»: ''diot'', ''diok'' / ''diozu'', ''dio'', ''diogu'', ''diozue'', ''diote'' vai ''esaten dut'', ''esaten duk'' / ''duzu'', ''esaten du'', ''esaten dugu'', ''esaten duzue'', ''esaten dute''. 

Erased verbad kävutasoiš ''egin''-vaihenke («tehta») vaiše: ''lo'' «uni» — ''lo egin'' «magata» («tehta unt»).

Konz verbad toižetasoiš, ka ned jonoštadas objektan äilugud kaiken: ''Abestia entzun dezakezu'' «Void kulda pajod» — ''Abestiak entzun d'''itz'''akezu'' «Void kulda pajo'''id'''»; ''Etxea hautsi dute'' «Hö murenziba pertid (üks'lugu)» — ''Etxeak hautsi d'''ituz'''te'' «Hö murenziba pertid (äilugu)». 

Voib kävutada ''ari''-vajeht (''izan'' verbanke) jonoštamha oleskelijad nügüd' tegendad: ''Irakurtzen '''ari''' naiz'' «'''Nügüd'''' minä lugen». 

Ei sa kävutada ''izan''-verbad «kus om / oma?» küzundan täht; pidab kävutada ''egon''-verbad «olda (kus-se), seišta», kudamb toižetase muga: 

{| class="wikitable"
!
!Üks'lugu
!Äilugu
|-
!Ühtenz' person
|''nago''
|''gaude''
|-
!Kahtenz' person
|''zaude, hago''
|''zandete''
|-
!Koumanz' person
|''dago''
|''daude''
|}

* Ozutesed: ''Txakurra hemen '''dago''''' «Koir om naku», ''Txakurrak han '''daude''''' «Koirad oma sigä», ''Non '''zaude'''?'' «Kus oled?». 

==== Männu aig ====
Kaks' toižendad om baskan kelel männudes aigas. Ezmäine kävutase, konz tegend oleskeli ei amu (voib nimitada sidä aigad perfektaks mugažo); toine kävutase, konz tegend oleskeli amu jo. 

Ezmäižes toižendas pidab toižetada abuvajeht vaiše, päšt vajeht ei toižetagoi: ''erosi'' «ostta» — ''erosten dut'' «ostan» — ''erosi dut'' «ostin».

Toižes toižendas pidab kävutada verboid männuden aigan formas:
{| class="wikitable"
|+
Männuden aigan form
!''Izan''
!''ukan''
|-
|''nintzen''
|''nuen''
|-
|''zinen'', ''hitzen''
|''zenuen'', ''henuen''
|-
|''zen''
|''zuen''
|-
|''ginen''
|''genuen''
|-
|''zineten''
|''zenuten''
|-
|''ziren''
|''zuten''
|}

Ozutesed:

* ''Beste herrialdera joan '''zen''''' «Hän mäni toižele male (amu jo)»;
* ''Itxaropena galdu '''zuen''''' «Hän kadoti toivod»;
* ''Basoan zuhaitz asko aurkitu '''nituen''''' «Löuzin äi puid mecas» (''ni'''tu'''en''-verb jonoštab objektan äilugud).

Ku verb toižetase prezensas abuvaiheta, ka pidab toižetada sidä männudes aigas mugažo: ''jakin'' «teta» — ''badakit'' «tedan» — ''nekien'' «tezin». 

Ku tegend oleskeli enamba mi üks' kerdad, ka pidab kävutada verboiden prezensan formad (no abuvajeh jäb männuden aigan formas): ''joan'' «mända, astta» — ''Batzuetan basora '''joaten''' zen'' «Hän astui mecha erašti». 

==== Tuleb aig ====
Pidab ližata ''-ko''-lopindad (''-go'' ''-l'' da ''-n'' jäl'ghe) verboihe tuleban aigan ozutandan täht. Tulijas aigas pidab toižetada abuvaihid vaiše: ''Borroka egin'''go''' dugu elkarrekin'' «Toradaškandem ühtes», ''Gaur etorri'''ko''' naiz'' «Tulen tämbäi». 

== Vaihišt ==
Baskan kelen vaihištos om äi velgvaihid da vaihiden tahoižid toižendoid. Ozutesikš, jäl'ghižed toižendad oma «jogi»-vaihel: ''ibai'' (päine toižend), ''uhaitz'', ''ugarte'' i ''errio''.

Baskan kel' om amuine lujas, sikš voib löuta sen heimolaižid vaihid [[Evrazii|Evrazijan]] äjiš kel'kundoiš: bask. ''ele'' «vajeh» — [[uraližed keled|uraline]] *''kele'' «kel'», bask. ''guti'' (nügüd'aigaine form om ''gutxi'') «vähä» — [[dravidižed keled|dravidine]] ''kutti'', ''guti'' «pen'» da toižed. 

=== Velgvaihed ===
Velgvaihiden enambuz tuli [[latinan kel'|latinan kelespäi]]:
* ''denbora'' «aig» — lat. ''tempora'';
* ''liburu'' «kirj» — lat. ''liber'';
* ''katu'' «kaži» — lat. ''cattus'';
* ''kanpo'' «irdal» — lat. ''campus'';
* ''inguru'' «läz» — lat. ''in gyrum'';
* ''gorputz'' «hibj» — lat. ''corpus'';
* da toižed.

[[Kel'tižed keled|Kel'tižiš kelišpäi]] ''kai''-vajeh («valdmad») tuli, mugažo jäl'ghižed vaihed ezimeletaden: ''hartz'' «kondi» (kel't. ''art''), ''maite'' «armaz» ([[irlandijan kel'|irlandijan kelel]]: ''maith'', [[bretonijan kel'|bretonijan kelel]]: ''mat'' («hüvä»), ei olend [m]-kulundad protobaskan keles) da toižed.

Läz ei kävutagoi erasid baskan kelen vaihid tämbäi. Velgvaihed kävutasoiš niiden taguiči, ozutesikš, ''gorputz''-velgvajeh («hibj») kävutase ''soin''-vaihen sijas, ''gertatu''-vel'gvajeh («oleskelda», tuli latinan kelespäi mugažo) kävutase ''jazo''-vaihen sijas.

=== Vaihiden sauvomine ===
Jäl'ghižed suffiksad tehtas substantivacijad (tehtas nimid verboišpäi da adjektivišpäi): ''-tasun'', ''-pen'', ''-keta'', ''-tza'' da ''-era''. Ozutesikš:

* ''sendo'' «vägev, kova» — ''sendo'''tasun''''' «vägi», ''alai'' «ilokaz» — ''alai'''tasun''''' «ilo»;
* ''itxaron'' «varastada» — ''itxaro'''pen''''' «toiv», ''sentitu'' «mujada» — ''senti'''pen''''' «mujand»;
* ''luze'' «pit'k'', ''hätkeline»'' — luze'''ra''''' «piduz, hätkeližuz»,'' egon'' «olda (kus-se), seišta»'' — egoe'''ra''''' «situacii, sijaduz»,'' sortu'' «säta» ''— sorr'''era''''' «sädamine»;
*''aztertu'' «tedištelda» — ''azter'''keta''''' «tedištelemine»;
*''jakin'' «teta» — ''jakin'''tza''''' «tedo», ''zaindu'' «kaita» — ''zain'''tza''''' «kaičend». 

Nened suffiksad znamoitas ristituid radmižen mödhe: -(''l'')''ari'', ''-tzaile'' da ''-le'':

* ''abestu'' «pajatada» — ''abes'''lari''''' «pajatai», ''guda'' «soda» — ''gud'''ari''''' «saldat»;
* ''irakatsi'' «opeta» — ''irakas'''le''''' «opendai», ''ikasi'' «openuda» — ''ikas'''le''''' «openik»;
* ''erabili'' «kävutada» — ''erabil'''tzaile''''' «kävutai», ''suntsitu'' «mureta» — ''suntsi'''tzaile''''' «murendai», ''sortu'' «säta» — ''sor'''tzaile''''' «tegii».

Adjektivad tegesoiš ''-tsu''-suffiksal paksus (nece suffiks znamoičeb «täuz'»):

* ''haize'' «tullei» — ''haize'''tsu''''' «tulleikaz»,
* ''euri'' «vihm» — ''euri'''tsu''''' «vihmakaz»,
* ''laino'' «sumeg» — ''laino'''tsu''''' «sumosine»,
* ''zorion'' «oza» — ''zorion'''tsu''''' «ozakaz»,
* ''ospe'' «tetabuz» — ''ospe'''tsu''''' «tetab (adjektiv)».

Verboil om ''-tu''- da ''-du''-lopindoid järgeližikš. Voib tehta verboid läz jogahižes nimespäi da läz kaikuččes adjektivaspäi niiden ližadusel:

* ''lasai'' «tün'» — ''lasai'''tu''''' «tüništoitta»,
* ''leun'' «pehmed» — ''leun'''du''''' «pehmitada»,
* ''haserre'' «viha» — ''haserre'''tu''''' «käreita»,

Vepsan kelen «-ine»-suffiks (nimiden täht) om ''-txo'' baskan keles:

* ''ele'' «sana» — ''ele'''txo''''' «sanaine».

Baskan keles om -(''t'')''ar''-suffiks znamoičemha maiden da lidnoiden eläjid: ''Errusia'' «Venäma» — ''errusi'''ar''''' «Venäman eläi», ''Bilbo'' «[[Bil'bao]]» — ''bilbo'''tar''''' «Bil'baon eläi», ''hiri'' «lidn» — ''hiri'''tar''''' «lidnan eläi».

Genitivan ''-''(''eta'')''ko''-lopind voib säta nimid mugažo: ''oin'' «laba» — ''oin'''etako''''' «keng'».

==== Vaihed kahtenke tüvenke da sen enamba ====
Baskan keles om äi vaihid, kudambad mülütadas enamba mi üks' tüvi:

* ''hiztegi'' «vajehnik» — ''hitz'' «vajeh, sana» da -''tegi'' «pert'»,
* ''eskubide'' «oiktuz» — ''esku'' «käzi» da ''bide'' «te, matk»,
* ''ikastetxe'' «škol» — ''ikasi'' «openuda» da ''etxe'' «pert'»,
* ''ahots'' «än'» — ''aho'' «su» da ''ots'' «kulund».

''Aldi''- «aig, pord» da ''alde''-vaihed «pol', čura» kävutasoiš sädamha erazvuiččid vaihid:

* ''lehenago'' «aigemba» + ''aldi'' = ''lehenaldi'' «männu aig», ''egun'' «päiv» + ''aldi'' = ''eguraldi'' «sä», ''hitz'' «vajeh, sana» + ''aldi'' = ''hitzaldi'' «lekcii»;
* ''lur'' «ma» + ''alde'' = ''lurralde'' «territorii, makund», ''herri'' «rahvaz» + ''alde'' = ''herrialde'' «valdkund», ''goiz'' «aigaline» + ''alde'' = ''goizalde'' «homendez», ''su'' «lämoi» + ''alde'' = ''sukalde'' «keitimpol'».

Kaks' verbad sätas ut nimed ühtištuden erasti: ''joan'' «mända, astta» + ''etorri'' «tulda» = ''joan-etorri'' «matk»; vai verb da nimi ühtenzoitasoiš: ''jo'' «iškta» + ''muga'' «röun» = ''jomuga'' «met», ''heldu'' «tulda» + ''bide'' «te, matk» = ''helbide'' «adres»; vai adjektiv da nimi ühtištudas eskai: ''esku'' «käzi» + ''zabal'' «avar» = ''eskuzabal'' «hüvätabaine».

== Homaičendad ==
<references />

[[Kategorii:Baskan kel'| ]]
[[Kategorii:Keled i dialektad kirjamišton mödhe]]
[[Kategorii:Izoliruidud keled]]
[[Kategorii:Francijan keled]]
[[Kategorii:Ispanijan keled]]
