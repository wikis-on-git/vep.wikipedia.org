{{Valdkund
| Nimi = Ugandan Tazovaldkund<br />Republic of Uganda <small>(angl.)</small><br />Jamhuri ya Uganda <small>(suahili)</small>
| Valdkundznam = Coat of arms of Uganda.svg
| Flag = Flag of Uganda.svg
| Valdkundznam text = Ugandan valdkundznam
| Flag text = Ugandan flag
| Pälidn = Kampal
| Eläjiden lugu = 35,918,915<ref>[https://www.cia.gov/library/publications/the-world-factbook/geos/ug.html Ugandan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 241,038
| Kart = LocationUganda.svg
| Kel' = [[anglijan kel'|anglijan]], [[suahili]]
| Valdkundan pämez' = [[Museveni Joveri|Joveri Museveni]]
| Päministr = [[Rugunda Ruhakana|Ruhakana Rugunda]]
| Religii = [[hristanuskond]], [[paganuz]], [[islam]]
| Valüt = [[ugandan šilling]] (USh) (UGX)
| Internet-domen = [[.ug]]
| Telefonkod = +256<ref>[[Kenii|Kenijas]] da [[Tanzanii|Tanzanijaspäi]] telefonkod +006 om.</ref>
| Aigvö = [[UTC]]+3
}}
'''Ugand''' ([[anglijan kel'|angl.]]: ''Uganda'', [[suahili]]l: ''Uganda'', a mugažo ''Yuganda'' nacionaližel [[lugand]]-kelel), täuz' oficialine nimituz — '''Ugandan Tazovaldkund''' ([[anglijan kel'|angl.]]: ''Republic of Uganda'', [[suahili]]-kelel: ''Jamhuri ya Uganda''), om mererandatoi valdkund [[Afrik]]an päivnouzmpoles. Pälidn da kaikiš suremb lidn om [[Kampal]].

== Istorii ==
Vl 1962 redukun 9. päiväl Ugand tedoti ripmatomudes [[Sur' Britanii|Sures Britanijaspäi]].

Vl 1985 sodakukerduz oli valdkundas.

Jäl'gmäine Konstitucii<ref>[http://www.parliament.go.ug/new/index.php/documents-and-reports/the-constitution Ugandan Konstitucijan tekst (1995). — Parliament.go.ug.] {{ref-en}}</ref> om vahvištadud vl 1995 redukun 8. päiväl.

== Geografijan andmused ==
[[Fail:Uganda Topography.png|thumb|left|250px|Ugandan topografine kart.]]
Ugand om valdkundröunoiš [[Kenii|Kenijanke]] päivnouzmas (röunan piduz — 814 km), [[Tanzanii|Tanzanijanke]] (391 km) da [[Ruand]]anke (172 km) suves, [[Kongon Demokratine Tazovaldkund|Kongon Demokratižen Tazovaldkundanke]] päivlaskmas (877 km), [[Suvisudan]]anke pohjoižes (475 km). Ühthine röunoiden piduz om 2729 km. Valdkundan pind om 241 038 km², sidä kesken saum vezid om 18% (43 938 km²). Ugand om mererandatoi valdkund.

Valdkundan pind om jagadud jogialangištoil mägitazangišt 1000-1500 metrad korktusil. Valdkundan kaikiš korktemb čokkoim om [[Margarit (mägenoc)|Margarit]]-mägioc (5110 m). Al'bert-järven pind om kaikiš madalamb (621 m). [[Viktorii (järv)|Viktorii]]-järv otab Ugandan suvipäivnouzmpol't.

Klimat om [[subekvatorialine vö|subekvatorialine]].

Londuseližed pävarad oma [[vas'k]], [[kobal't (himine element)|kobal't]], [[kuld]], [[gidroenergii]]; toižed varad — [[mouckivi]], [[keitandsol]], [[mahuz]].

== Politine sistem ==
[[Fail:Parliament-Of-Uganda.JPG|thumb|right|250px|Ugandan parlament [[Kampal]]as.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujan partijan sistemanke. Valdkundan pämez' om prezident, hän-žo om azekhiden vägiden päkäsknik. Kaik rahvaz valičeb händast videks vodeks, strokuiden lugu om röunatusita. Prezident paneb päministrad da toižid ministrid radnikusele.

Parlament ([[anglijan kel'|angl.]]: ''Parliament of Uganda'') om üks'kodine 385 deputatanke (238 — kaik rahvaz valičeb, 112 — naižiden ezitajad, 10 — armijaspäi, 5 — norištospäi, 5 — invalidoiden ezitajad, 5 — radajiden ezitajad, 13 — vihtoi oficialižed personad). Deputatoiden valdatusiden strok om viž vot.

Vl 2011 uhokun 18. päiväl Ugandan järgvaličendad oliba. Valitihe prezidentad da parlamentan ühtnijoid. [[Museveni Joveri|Joveri Museveni]] sai vägestust (68,38%). Hän jätktab prezidentan vspäi 1986. Ugandan nügüdläine päministr om [[Rugunda Ruhakana|Ruhakana Rugunda]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ugandan administrativiž-territorialine jagand]].''

Ugand alajagase 4 agjaha (regionha, [[anglijan kel'|angl.]]: ''region''). Agjad jagase 112 ümbrikho ([[anglijan kel'|angl.]]: ''district''), üks' niišpäi om [[Kampal]]-pälidnan ümbrik. Ümbrikod alajagase municipaližihe ühtnikoihe.

== Eläjad ==
Ugandas elädas [[ugandalaižed]].

Toižed sured lidnad (enamba 100 tuh. ristitud vn 2014 rahvahanlugemižen mödhe, surembaspäi penembha): [[Kir (lidn, Ugand)|Kir]], [[Mbarar]], [[Mukono]], [[Gulu]], [[Nansan]], [[Masak]], [[Kasese]], [[Hoim]]. Vl 2014 21 lidnad enamba mi 50 tuh. eläjidenke.

Vl 2014 eläjiden lugu oli 35 918 915 ristitud.

== Ižanduz ==
Ugandan päeksport om [[kofe]] (19%), toižed [[söndtavarod]] (läz 13%, sidä kesken ris, kukuruz, pal'mvoi, perč, olud, kuidud leib), [[kala]] da [[liha]] (9%), [[tabak]] (6%); toine eksport — [[oigendim]]ed radion da telefoniden täht (4%), [[cement]] (4%), [[kivivoi]] (4%), [[kakao|kakaonbabud]] (3%), [[čai|vihand čai]] (3%), [[sahar (produkt)|rogosahar]] (3%), [[änik]]od (2%), [[kuld]] (2%), [[raud]] (2%), [[puvill]] (2%), [[muil]] (1%).

== Homaičendad ==
<references />

== Irdkosketused ==
* [http://www.gov.ug/ Ugandan nacionaline portal.] {{ref-en}}
* [http://www.statehouse.go.ug/ Ugandan Tazovaldkundan prezidentan oficialine sait.] {{ref-en}}
* [http://www.parliament.go.ug/ Ugandan Tazovaldkundan parlamentan oficialine portal.] {{ref-en}}
* [http://www.ubos.org/ Ugandan Statistikan büron sait.] {{ref-en}}

{{Commons|Uganda}}
{{Afrik}}

[[Kategorii:Ugand| ]]
