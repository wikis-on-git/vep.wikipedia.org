{{10000}}{{A10000}}
{{Valdkund
| Nimi = Ugandan Tazovaldkund<br />Republic of Uganda <small>(angl.)</small><br />Jamhuri ya Uganda <small>(suahili)</small>
| Valdkundznam = Coat of arms of Uganda.svg
| Flag = Flag of Uganda.svg
| Valdkundznam text = Ugandan valdkundznam
| Flag text = Ugandan flag
| Pälidn = Kampal
| Eläjiden lugu = 40,853,749<ref>[https://www.cia.gov/library/publications/the-world-factbook/geos/ug.html Ugandan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 241,038
| Kart = LocationUganda.svg
| Kel' = [[anglijan kel'|anglijan]], [[suahili]]
| Valdkundan pämez' = [[Museveni Joveri Kaguta|Joveri Kaguta Museveni]]
| Päministr = [[Robinah Nabbanja|Robinah Nabbanja]]
| Religii = [[hristanuskond]], [[paganuz]], [[islam]]
| Valüt = [[ugandan šilling]] (USh) (UGX)
| Internet-domen = [[.ug]]
| Telefonkod = +256<ref>[[Kenii|Kenijas]] da [[Tanzanii|Tanzanijaspäi]] telefonkod +006 om.</ref>
| Aigvö = [[UTC]]+3
}}
'''Ugand''' ([[suahili]] i {{lang-en|Uganda}}, mugažo ''Yuganda'' nacionaližel [[lugand]]-kelel), täuz' oficialine nimituz — '''Ugandan Tazovaldkund''' ({{lang-en|Republic of Uganda}}, [[suahili]]-kelel: ''Jamhuri ya Uganda''), om mererandatoi valdkund [[Afrik]]an päivnouzmpoles. Pälidn da kaikiš suremb lidn om [[Kampal]].

== Istorii ==
Vl 1962 redukun 9. päiväl Ugand tedištoiti ripmatomudes [[Sur' Britanii|Sures Britanijaspäi]]. Vl 1985 sodakukerduz tegihe valdkundas.

Jäl'gmäine videnz' lugul Konstitucii<ref>[http://www.constituteproject.org/ontology/Uganda?lang=en Ugandan Konstitucijan tekst ''constituteproject.org''-saital.] {{ref-en}}</ref> om vahvištadud vl 1995 redukun 8. päiväl, se om väges voziden 2005, 2015 i 2017 vajehtusidenke.

== Geografijan andmused ==
[[Fail:Uganda Topography.png|thumb|left|250px|Ugandan topografine kart.]]
Ugand om valdkundröunoiš [[Kenii|Kenijanke]] päivnouzmas (röunan piduz — 814 km), [[Tanzanii|Tanzanijanke]] (391 km) da [[Ruand]]anke (172 km) suves, [[Kongon Demokratine Tazovaldkund|Kongon Demokratiženke Tazovaldkundanke]] päivlaskmas (877 km), [[Suvisudan]]anke pohjoižes (475 km). Ühthine röunoiden piduz om 2729 km. Valdkundan pind om 241 038 km², sidä kesken saum vezid om 18% (43 938 km²). Ugand om mererandatoi valdkund.

Valdkundan pind om jagadud jogialangištoil mägitazangišt 1000..1500 metrad ü.m.t. korktusil. Valdkundan kaikiš korktemb čokkoim om [[Margarit (mägenoc)|Margarit]]-mägioc (5110 m). Al'bert-järven pind om kaikiš madalamb (621 m). [[Viktorii (järv)|Viktorii]]-järv otab Ugandan suvipäivnouzmpol't.

Klimat om [[subekvatorialine vö|subekvatorialine]].

Londuseližed pävarad oma [[vas'k]], [[kobal't (himine element)|kobal't]], [[kuld]], [[gidroenergii]]; toižed varad — [[mouckivi]], [[keitandsol]], [[mahuz]].

== Politine sistem ==
[[Fail:Parliament-Of-Uganda.JPG|thumb|right|250px|Ugandan parlament [[Kampal]]as.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujan partijan sistemanke. Valdkundan pämez' om prezident ({{lang-en|President of the Republic of Uganda}}, {{lang-sw|Rais wa Jamhuri ya Uganda}}), hän-žo om azekhiden vägiden päkäsknik. Kaik rahvaz valičeb händast videks vodeks, strokuiden lugu om röunatusita. Prezident paneb päministrad da toižid ministrid radnikusele.

Parlament ({{lang-en|Parliament of Uganda}}, {{lang-sw|Bunge la Uganda}}) om üks'kodine 449 deputatanke, niišpäi 290 — kaik rahvaz valičeb, 116 — naižiden ezitajad, 10 — armijaspäi, 5 — norištospäi, 5 — invalidoiden ezitajad, 5 — radajiden ezitajad, 18 — vihtoi oficialižed personad. Deputatoiden valdatusiden strok om viž vot.

Vl 2016 uhokun 18. päiväl Ugandan järgvaličendad oliba. Valitihe prezidentad da 10. kucundan parlamentan ühtnijoid. [[Museveni Joveri Kaguta|Joveri Kaguta Museveni]] sai vägestust (60,62%, vl 2011 oli 68,38%). Hän jätktab prezidentan vs 1986 vilukun 29. päiväspäi. Ugandan nügüdläine päministr om [[Rugunda Ruhakana|Ruhakana Rugunda]] vs 2014 sügüz'kun 18. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ugandan administrativiž-territorialine jagand]].''

Ugand jagase nelläks agjaks (regionaks, {{lang-en|region}}). Agjad alajagasoiš 112 ümbrikoks (angl.: ''district''), üks' niišpäi om [[Kampal]]-pälidnan ümbrik. Ümbrikod alajagasoiš municipaližihe ühtnikoihe.

== Eläjad ==
Ugandas elädas [[ugandalaižed]]. Vn 2014 heinkus valdkundan eläjiden lugu oli 35 918 915 ristitud. Kaikiš suremb ristitišt om nügüd'.

Rahvahad (2014): [[ganda (rahvaz)|ganda]] — 16,5%, [[nkole]] — 9,6%, [[soga (rahvaz)|soga]] — 8,8%, [[čiga|čiga (kiga)]] — 7,1%, [[teso]] — 7,0%, [[langi]] — 6,3%, [[gisu]] — 4,9%, [[ačoli]] — 4,4%, [[lugbara]] — 3,3%, toižed rahvahad — 32,1%.

Uskondan mödhe (2014): [[protestantizm|protestantad]] — 45,1%, riman [[katoline jumalankodikund|katolikad]] — 39,3%, [[islam]]anuskojad — 13,7%, toižed uskojad — 1,7%, religijatomad — 0,2%.

Toižed sured lidnad (enamba 100 tuh. ristituid vn 2014 rahvahanlugemižen mödhe, surembaspäi penembha): [[Kir (lidn, Ugand)|Kir]], [[Mbarar]], [[Mukono]], [[Gulu]], [[Nansan]], [[Masak]], [[Kasese]], [[Hoim]]. Vl 2014 21 lidnad enamba mi 50 tuh. eläjidenke.

== Ižanduz ==
Ugandan päeksport om [[kofe]] (19%), toižed [[söndtavarod]] (läz 13%, sidä kesken ris, kukuruz, pal'mvoi, perč, olud, kuidud leib), [[kala]] da [[liha]] (9%), [[tabak]] (6%); toine eksport — [[oigendim]]ed radion da telefoniden täht (4%), [[cement]] (4%), [[kivivoi]] (4%), [[kakao|kakaonbabud]] (3%), [[čai|vihand čai]] (3%), [[sahar (produkt)|rogosahar]] (3%), [[änik]]od (2%), [[kuld]] (2%), [[raud]] (2%), [[puvill]] (2%), [[muil]] (1%).

== Homaičendad ==
<references />

== Irdkosketused ==
* [http://www.statehouse.go.ug/ Ugandan Tazovaldkundan prezidentan oficialine sait (''statehouse.go.ug'').] {{ref-en}}
* [http://www.parliament.go.ug/ Ugandan Tazovaldkundan parlamentan oficialine sait (''parliament.go.ug'').] {{ref-en}}
* [http://www.ubos.org/ Ugandan Statistikan büron sait (''ubos.org'').] {{ref-en}}
{{Commons|Uganda}}

{{Afrik}}

[[Kategorii:Ugand| ]]
