{{Eländpunkt
 | Nimi = Leninogorsk<br />Лениногорск <small>(ven.)</small><br />Лениногорск / Leninogorsk <small>(tot.)</small>
 | Lidnanznam = Coat of Arms of Leninogorsk (Tatarstan).png
 | Flag = Flag of Leninogorsk (Tatarstan).svg
 | Lidnanznam text = Leninogorskan lidnanznam
 | Flag text = Leninogorskan flag
 | Valdkund = Venäma
 | Eläjiden lugu = 63,049
 | Voz' = 2017
 | Pind = 24.65
 | Fail = Парк Юбилейный, Лениногорск.jpg
 | Pämez' = Rägat Husainov (2009—)
 | Telefonkod = +7-85595-xx-xxx
 | Avtokod = 16. 116
 | Aigvö = [[UTC]]+3 ([[MSK]]+0)
}}
'''Leninogorsk''' ({{lang-ru|Лениногорск}}, {{lang-tt|Лениногорск / Leninogorsk}}) om [[Venäma]]n lidn da lidnankund [[Tatarstanan Tazovaldkund]]an suvipäivnouzmas. Se om [[Leninogorskan rajon]]an administrativine keskuz vspäi 1955, mülüb rajonha vodespäi 2011.

== Istorii ==
Nügüd'aigaižen eländpunktan aluz om pandud vl 1795 kuti ''Uz' Pis'mänk-külä'' ({{lang-ru|деревня Новая Письмянка}}). Se sai lidnan statusad vl 1955 udenke nügüdläiženke nimenke.

== Geografijan andmused ==
Lidn sijadase Kamišl-jogen randoil (Zai-jogen ližajogi ({{lang-tt|Зәй / Zәy}}), [[Kam (jogi)|Kamanjogen]] bassein), 165..334 m korktusil ülemb meren tazopindad. Matkad [[Kazan'|Kazanihesai]] om 308 km lodeheze orhal. Lähembaine lidn om [[Bugul'm]] 15 km suvipäivnouzmha avtotedme.

Leninogorsk om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 64 127 ristitud, rajonan koume nelländest. Kaikiš suremb ristitišt oli vl 2001 — 68 200 eläjad. Üks' islaman da kaks' ortodoksižen hristanuskondan pühäpertid om lidnas.

Rahvahad (enamba 1% vl 2010, ozutadud rahvahudenke): [[venälaižed]] — 44,6%, [[totarlaižed]] — 43,6%, [[mordvinalaižed]] — 4,8%, [[čuvašalaižed]] — 4,6%, toižed rahvahad — 2,4%.

== Ižanduz ==
Ižandusen päsarakod oma [[kivivoi]]n samine, kivivoimašiništon pästand, sauvondmaterialiden tehmine (kaks' raudbetontegesiden tegint), mugažo avtodetaliden tegim om olmas. Koume specialižen keskopendusen sijališt aluzkundad om lidnas: kivivoin tehnikum, muzikaliž-čomamahtoline pedagogine kolledž i politehnine kolledž.

== Irdkosketused ==
* [http://leninogorsk.tatarstan.ru/ Lidnan da Leninogorskan rajonan oficialine sait (''leninogorsk.tatarstan.ru'') Tatarstanan Tazovaldkundan tobmuden aluzkundoiden portalal.] {{ref-ru}} {{ref-tt}}
{{Commons|Category:Leninogorsk}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Leninogorskan rajon|*]]
