{{Eländpunkt
 | Nimi = Boroviči<br />Боровичи
 | Lidnanznam = Borovichi COA (Novgorod Governorate) (1772).png
 | Flag = Flag of Borovichi (Novgorod oblast).png
 | Lidnanznam text = Borovičin lidnanznam
 | Flag text = Borovičin flag
 | Valdkund = Venäma
 | Eläjiden lugu = 50,896
 | Voz' = 2017
 | Pind = 45.41
 | Fail = Borovichi, Novgorod Oblast, Russia - panoramio (133).jpg
 | Pämez' = Oleg Strigin<br />(sügüz'ku 2015—)
 | Telefonkod = +7-81664-xx-xxx
 | Avtokod = 53
 | Aigvö = [[UTC]]+3 ([[MSK]]+0)
}}
'''Boroviči''' ({{lang-ru|Боровичи}}) om [[Venäma]]n lidn da lidnankund [[Uz'lidnan agj]]an päivnouzmas. Se om agjan kahtenz' lidn eläjiden lugun mödhe, [[Borovičin rajon]]an administrativine keskuz.

== Istorii ==
Eländpunkt mainitase ezmäižen kerdan vl 1495 [[Derevan pätin]]an aigkirjas kuti Borovičin pagast ({{lang-ru|Боровичский погост}}), vl 1564 — Borovičin Riveihut-torguimiž-radnikžilo ({{lang-ru|Боровичский Рядок}}). Vn 1612 uhokus [[tora Borovičinno]] tegihe Ročinman i Pol'šanman sodavägiden keskes. Žilo sai lidnan statusad vl 1770, vedihe jarmankoid kahtišti vodes. Vezite kadoti znamoičendad «Moskv — Piter»-raudten sauvondan jäl'ghe vl 1851. Raudtestancii om sen 30-kilometrižen sarakon lopstancijaks Uglovk-žilospäi, radoi passažiroiden täht vll 1876−2012, nügüd' om vaiše jüguiden täht.

Lidn šingotase sauvondmaterialiden tegimil (lämoinvastaižed tegesed, savič) sijaližel torhudel, sömtegimištol, tömašintegimel (vulkanizirujad pressad, punümbriradajad tömašinad), uksiden i mebel'fabrikoil, mugažo elektrokomponentoiden tegim i bobaižiden edheotand ratas.

== Geografijan andmused ==
Lidn sijadase [[Mstanjogi|Mstan]] randoil ([[Il'mjärv]]en bassein), 90 m ü.m.t. keskmäižel korktusel. Matkad [[Sur' Uz'lidn|Surhe Uz'lidnhasai]] om 155 km päivlaskmha orhal vai 177 km avtotedme. Lähembaine lidn om [[Okulovk]] 35 km päivlaskmha orhal vai 40 km avtol.

Boroviči om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 53 690 ristitud, rajonan koume nelländest. Kaikiš suremb ristitišt oli 69 tuh. eläjid vl 1987. [[Ortodoksine hristanuskond|Ortodoksižen hristanuskondan]] Pühän Emäganpäivän päjumalanpert' i kaks' jumalanpertid oma olmas lidnas, Pühän Hengen jumalankodi (16. voz'sadaspäi) udessündutase.

Borovičin sauvondindustrijan da ekonomikan tehnikum<ref>[http://www.btsi.ru/ Borovičin sauvondindustrijan da ekonomikan tehnikuman sait (''btsi.ru'').] {{ref-ru}}</ref> (ende kaivuzkeramine tehnikum), pedagogine i medicinine kolledžad oma professionaližen opendusen aluzkundoikš.

== Galerei ==
<gallery mode="packed" heights="125px">
Боровичи. Спортивный комплекс. - panoramio.jpg|«Olimp»-sportkompleks, 2010
Монастырь Свято-Духов.jpg|Pühän Hengen mez'jumalankodi, vn 2016 nägu
Borovichi, Novgorod Oblast, Russia - panoramio.jpg|Lämoinvastaižiden tegesiden kombinat (2015)
Боровичи Техникум горно-керамический.jpg|Borovičin sauvondindustrijan da ekonomikan tehnikum (2019)
Железнодорожный вокзал Боровичи.jpg|Päraudtestancii (2012)
</gallery>

== Homaičendad ==
<references />

== Irdkosketused ==
* [http://gorod.boradmin.ru/ Lidnan tobmuden aluzkundoiden oficialine sait (''gorod.boradmin.ru'').] {{ref-ru}}
{{Commons|Category:Borovichi}}

{{Uz'lidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Uz'lidnan agjan lidnad]]
[[Kategorii:Borovičin rajon|*]]
