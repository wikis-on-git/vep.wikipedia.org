{{Eländpunkt
 | Nimi = Kolomn<br />Коломна
 | Lidnanznam = Coat of Arms of Kolomna.svg
 | Flag = Flag of Kolomna district.svg
 | Lidnanznam text = Kolomnan lidnanznam
 | Flag text = Kolomnan flag
 | Valdkund = Venäma
 | Eläjiden lugu = 140,129
 | Voz' = 2020-01-01
 | Pind = 65.1
 | Fail = Kolomna 04-2014 img34 Kremlin.jpg
 | Pämez' =
 | Telefonkod = +7-4966-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Kolomn''' ({{lang-ru|Коло́мна}}) om [[Venäma]]n lidn [[Moskvan agj]]an suvipäivnouzmas. Se om [[Kolomnan lidnümbrik]]on administrativine keskuz (edel vn 2017 sulakud kaks' municipalitetad oli — Kolomn-lidn i Kolomnan rajon).

== Istorii ==
Eländpunkt mainitase vspäi 1177 lidnan statusanke. Kolomnan alusenpanend tegihe vll 1140..1160 arheologijan andmusiden mödhe. Oli [[Kolomnan ruhtinazkund]]an keskuseks alusenpanendaspäi vodhesai 1301, sil-žo aigal ruhtinazkund oli [[Räzanin ruhtinazkund]]an palaks. Vspäi 1301 lidn alištub Moskvan tobmudele. [[Moskvan ruhtinazkund]]an kahtenz' lidn znamoičendan mödhe 15. voz'sadal. Varmed kivine Kreml' om saudud puižen sijas vll 1525−1531. «Moskv — [[Räzan']]»-raudte läbiti lidnad i radaškanzi vl 1862, saudihe puruvedimiden tegint Kolomnas jäl'ghižel vodel.

Kolomn šingotase mašinansauvomižel (lämuzvedimed i dizel'likutimed, tömašinad, maižanduztehnik), sauvondmaterialiden pästandal (cement, raudbetontegesed, sauvondmujud), sömtegimištol, turizmal, mugažo omblendfabrik i mebel'edheotand ratas lidnas.

== Geografijan andmused ==
Lidn sijadase lidnümbrikon keskuzpalas, [[Moskv (jogi)|Moskv]]-jogen lanktendan [[Okanjogi|Okanjogehe]] huralpäi randoil, 125 m ü.m.t. keskmäižel korktusel. Matkad [[Moskv]]hasai om 100 km lodeheze avtotel vai 117 km raudtel. Lähembaižed lidnad oma [[Luhovici]] suvipäivnouzmha i [[Voskresensk]] pohjoižhe.

''Kolomn''-raudtestancii om olmas lidnas. Jogiport radab Okan randal.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 144 589 ristutud. Otab nell' videndest lidnümbrikon ristitištos. Kaikiš suremb ristitišt oli 161..164 tuhad eläjid vll 1989−1994 (164 tuh. rist. vll 1991−1992).

Rahvahad (2010): [[venälaižed]] — 95,0%, [[ukrainalaižed]] — 1,4%, toižed rahvahad — 3,6%.

Professionaližen opendusen aluzkundad oma Kolomnan muzikaline i medicinine kolledžad, Kolomnan mašinansauvomižen tehnikum<ref>[http://pp/ Kolomnan mašinansauvomižen tehnikuman sait (''pp'').] {{ref-ru}}</ref>, Kolomnan maižanduztehnikum.

== Homaičendad ==
<references />

== Irdkosketused ==
* [http://kolomnagrad.ru/ Lidnümbrikon tobmuden aluzkundoiden oficialine sait (''kolomnagrad.ru'').] {{ref-ru}}
{{Commons|Category:Kolomna}}

{{Moskvan agjan lidnad}}

[[Kategorii:Kolomn| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Kolomnan lidnümbrik|*]]
