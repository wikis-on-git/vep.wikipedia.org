{{1000}}
{{Valdkund
| Nimi = Sudanan Tazovaldkund<br />جمهورية السودان <small>(arab.)</small><br />Republic of Sudan <small>(angl.)</small>
| Valdkundznam = Emblem of Sudan.svg
| Flag = Flag of Sudan.svg
| Valdkundznam text = Sudanan emblem
| Flag text = Sudanan flag
| Pälidn = Hartum
| Eläjiden lugu = 34.847.910<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce — Census.gov.]</ref>
| Voz' = 2013
| Pind = 1.886.068
| Kart = LocationSudan.svg
| Kel' = [[araban kel'|araban]], [[anglijan kel'|anglijan]]
| Valdkundan pämez' = [[Omar al' Bašir|Omar Hasan Ahmed al' Bašir]]
| Päministr = ''hän-žo''
| Religii = [[islam]]
| Valüt = [[sudanan funt]] (SDG)
| Internet-domen = [[.sd]]
| Telefonkod = +249
| Aigvö = [[UTC]]+3
}}
'''Sudan''' ([[araban kel'|arab.]] السودان), oficialižikš — '''Sudanan Tazovaldkund''' ([[araban kel'|arab.]] جمهورية السودان (''Džumhurijat as Sudan''), [[anglijan kel'|angl.]] ''Republic of Sudan''), om valdkund [[Päivnouzmaine Afrik|Päivnouzmaižes Afrikas]]. Sen pälidn om [[Hartum]].

Sudan om röunoiš [[Egipt]]anke pohjoižes, [[Livii|Livijanke]] lodehes, [[Čad]]anke päivlaskmas, [[Keskafrikan Tazovaldkund]]anke suvipäivlaskmas, [[Suvisudan]]anke suves, [[Eritrei|Eritrejanke]] da [[Efiopii|Efiopijanke]] suvipäivnouzmas. Sen pohjoižpäivnouzmaižed randad lainištab [[Rusked meri]] (randpirdan piduz om 853 km).

Plato otab Sudanan enamban palan (sen korktuz om 300 — 1000 m). [[Nil]]-jogen alangišt läbitab sidä suvespäi pohjoižhe. [[Nil]]-jogi augotab [[Vauged Nil|Vauktan Nilan-]] da [[Sinivauvaz Nil|Sinivauvhan Nilan]]-jogiden ühthejoksmusel, sigä-žo [[Hartum]]-pälidn seižub. Kaik man joged oma Nil-jogen basseinas.

[[Livijan rahvahatoi ma|Livijan]] da [[Nubijan rahvahatoi ma|Nubijan]] rahvahatomad mad levigatas valdkundan pohjoižel. Man keskuses oma [[savann]]ad da jogirandaižed harvad mecad. Mäged oma päivlaskmpolel da päivnouzmpolel. Sudanan kaikiš korktemb čokkoim om [[Derib Kal'der]]-krateran seinäd (man päivlaskmas), 3042 m meren pindan päl.

Klimat om [[subekvatorialine vö|subekvatorialine]] man agjahižes suves da [[rahvahatomiden maiden zon|räkän rahvahatoman man]] [[Hartum]]aspäi pohjoižhe.

Sudan om federaline prezidentine konstitucine tazovaldkund. Valdkundan da ohjastusen pämez' om prezident (hänen kandidaturad rahvaz valitab). Hän-žo armijan päine käskmez'. Prezidentan da parlamentan järgvaličendad oliba vl. 2010. Parlament om kaks'kodine. Üläkodi, Štatoiden nevondkund, mülüb 50 ühtnijoid (heid valitadas štatoiden suimil 6 vodeks). Alakodi, Nacionaline suim, mülüb 450 ristitud (heid-ki valitadas štatoiden suimil 6 vodeks).

Administrativiž-territorialižikš Sudan alajagase 17 ''vilajetoihe'' (vai štatoihe, provincijoihe) kuziden regioniden territorijal: Pohjoine (2 štatad), Darfur (5), Kordofan (2), Hartum (1), Kassal (Päivnouzmpol'ne Sudan) (3) da Sinivauvaz Nil (4).

Vl. 2012 Sudanas oli 104 lidnad enamba 2 tuhad eläjidenke<ref name="Sudanlidnad"/>. Sudanan järedad lidnad (enamba 500 tuh. rist., 2012<ref name="Sudanlidnad">[http://www.webcitation.org/68ldsk1X0 Sudan:largest cities and towns and statistics of their population. (2012-05-24). — World-gazetteer.com.] {{ref-en}}</ref>): [[Omdurman]], [[Hartum]], [[Pohjoine Hartum]], [[Port Sudan]], [[Kassal]].

== Homaičendad ==
<references />

== Irdkosketused ==
* [http://www.sudan.gov.sd/en Sudanan ohjastusen oficialine sait.] {{ref-en}}
* [https://commons.wikimedia.org/wiki/Atlas_of_Sudan Sudanan atlas Vikimedijas]

{{Afrik}}

{{stub}}

[[Kategorii:Sudan|*]]
