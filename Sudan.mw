{{10000}}
{{Valdkund
| Nimi = Sudanan Tazovaldkund<br />جمهورية السودان <small>(arab.)</small><br /><small>''(Džumhurijat as Sudan)''</small><br />Republic of Sudan <small>(angl.)</small>
| Valdkundznam = Emblem of Sudan.svg
| Flag = Flag of Sudan.svg
| Valdkundznam text = Sudanan valdkundznam
| Flag text = Sudanan flag
| Pälidn = Hartum
| Eläjiden lugu = 43,120,843<ref>[https://www.cia.gov/library/publications/the-world-factbook/geos/su.html Sudanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,886,068
| Kart = LocationSudan.svg
| Kel' = [[araban kel'|araban]], [[anglijan kel'|anglijan]]
| Valdkundan pämez' = [[Abdel' Fattah al'-Burhan]]
| Päministr = [[Hamduk Abdalla|Abdalla Hamduk]]
| Religii = [[islam]]
| Valüt = [[sudanan funt]] (SDG)
| Internet-domen = [[.sd]]
| Telefonkod = +249
| Aigvö = [[UTC]]+2
}}
'''(Pohjoiž)sudan''' ({{lang-ar|السودان}}), oficialižikš — '''Sudanan Tazovaldkund''' ({{lang-ar|جمهورية السودان}} ''Džumhurijat as Sudan''), {{lang-en|Republic of Sudan}}), om valdkund [[Päivnouzmaine Afrik|Päivnouzmaižes Afrikas]]. Sen pälidn om [[Hartum]].

== Istorii ==
Vn 1956 11. päiväl vilukud Sudan tedištoiti ripmatomudes [[Sur' Britanii|Sures Britanijaspäi]] da [[Egipt]]aspäi.

Jäl'gmäine seičemenz' lugul Konstitucii<ref>[http://www.constituteproject.org/ontology/Sudan_the?lang=en Vn 2005 Sudanan Konstitucijan tekst möhembaižidenke vajehtusidenke ''constituteproject.org''-saital.] {{ref-en}}</ref> om vahvištadud vn 2005 6. päiväl heinkud, se oli väges voziden 2015−2017 vajehtusidenke. Sodakukerduz tegihe valdkundas vn 2019 sulakus, heittihe valitud prezidentad i parlamentad radmaspäi. Pordaigaline Konstitucine deklaracii kävutase Konstitucijaks vn 2019 elokuspäi.

== Geografijan andmused ==
[[Fail:Sudan Topography.png|thumb|left|250px|Sudanan da Suvisudanan topografine kart.]]
Sudan om mavaldkundröunoiš [[Egipt]]anke pohjoižes (1275 km), [[Livii|Livijanke]] lodehes (383 km), [[Čad]]anke päivlaskmas (1360 km), [[Keskafrikan Tazovaldkund]]anke suvipäivlaskmas (175 km), [[Suvisudan]]anke suves (2184 km), [[Eritrei|Eritrejanke]] (605 km) da [[Efiopii|Efiopijanke]] (769 km) suvipäivnouzmas. Ühthine röunoiden piduz — 6751 km. Valdkundan pohjoižpäivnouzmaižed randad lainištab [[Rusked meri]]. Randanpird om 853 km pitte.

Mägišt otab Sudanan enamban palan. Sen korktuz om 300..1000 metrad. [[Nil]]-jogen alangišt läbitab sidä suvespäi pohjoižhe. [[Nil]]-jogi augotab [[Vauged Nil|Vauktan Nilan-]] da [[Sinivauvaz Nil|Sinivauvhan Nilan]]-jogiden ühthejoksmusel, sigä-žo [[Hartum]]-pälidn seižub. Kaik man joged oma Nil-jogen basseinas.

[[Livijan rahvahatoi ma|Livijan]] da [[Nubijan rahvahatoi ma|Nubijan]] rahvahatomad mad levigatas valdkundan pohjoižel. [[Savann]]ad da jogirandaižed harvad mecad oma man keskuses. Mäged oma päivlaskmpolel da päivnouzmpolel. Sudanan kaikiš korktemb čokkoim om [[Derib Kal'der]]-krateran seinäd (man päivlaskmas), 3042 m meren pindan päl.

Klimat om [[subekvatorialine vö|subekvatorialine]] man agjahižes suves da [[rahvahatomiden maiden zon|räkän rahvahatoman man]] [[Hartum]]aspäi pohjoižhe.

== Politine sistem ==
Ohjandusen form om federativine konstitucine [[prezidentine tazovaldkund|prezidentine]] tazovaldkund. Valdkundan da ohjastusen pämez' om prezident. Rahvaz valičeb hänen kandidaturad. Prezident-žo om armijan päižeks käskmeheks. Vll 1989−2016 ei olend päministran radnikust.

Parlament om kaks'kodine. Üläkodi om Provincijoiden nevondkund, se mülütab 50 ühtnijad. Valitas heid provincijoiden suimil kudeks vodeks. Alakodi om Rahvahaline Suim ({{lang-ar|المجلس الوطني السوداني‎}} ''Al'-Madžlis al'-Vatani'', {{lang-en|National Assembly}}), se kogoneb 426 ristituspäi. Heid-ki valitas provincijoiden suimil kudeks vodeks.

Prezidentan i parlamentan ühtnijoiden järgvaličendad oliba vn 2015 13.-16. päivil sulakud. Parlament om pästtud radmaspäi vn 2019 11. sulakud sodakukerdusen jäl'ghe, Päličmänendpordon Rahvahaline Suim ({{lang-en|Transitional Legislative Council}}) tegeb parlamentan velgusidme. Suverenine Nevondkund (angl. ''Sovereignty Council'') om valdkundan tobmuden kollektivine pä vs 2019 elokun 21. päiväspäi, [[Abdel' Fattah al'-Burhan]] om sen ezimez' siš-žo dataspäi. [[Hamduk Abdalla|Abdalla Hamduk]] radab päministran siš-žo päiväspäi. Jäl'gmäine valitud prezident om [[Omar al' Bašir|Omar Hasan Ahmed al' Bašir]], sai 94,05% vl 2015 (68,2% vl 2010), se oli hänen videnz' strok vs 1989 kezakun 30. päiväspäi, laksi erindha vn 2019 sulakus sodakukerdusen jäl'ghe. Prezidentan i parlamentan valičendad lindäs vl 2022.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sudanan administrativiž-territorialine jagand]].''

Administrativiž-territorialižikš Sudan jagase 17 provincijaks (''vilajet:aks'' vai štataks) kuziden regioniden territorijal: Pohjoine (2 provincijad), Darfur (5), Kordofan (2), Hartum (1), Kassal (Päivnouzmpol'ne Sudan) (3) da Sinivauvaz Nil (4). Provincijad alajagasoiš 86 ümbrikoks ({{lang-en|district}}).

== Eläjad ==
Sudanas elädas [[sudanalaižed]]. Hö oma [[islam]]auskojad-sunnitad [[hristanuskond]]an vähembusenke. Vl 2013 valdkundan ristitišt oli 34 847 910 eläjad<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013 (Valdkundad i territorijad ristitišton mödhe) // U.S. Department of Commerce (AÜV:oiden torguindministruz). — ''Census.gov''.] {{ref-en}}</ref>. Kaikiš suremb ristitišt om nügüd'.

Rahvahad (2018): Sudanan [[arabalaižed]] — läz 70%, toižed rahvahad — 30% (fur, bedža, nuba, fallata).

Vl 2012 Sudanas oli 104 lidnad enamba 2 tuhad eläjidenke<ref name="Sudanlidnad"/>. Sudanan järedad lidnad (enamba 500 tuh. ristituid vl 2012<ref name="Sudanlidnad">[http://www.webcitation.org/68ldsk1X0 Sudan: largest cities and towns and statistics of their population (Sudan: kaikiš surembad lidnad i niiden ristitišton statistik. 2012-05-24). — ''World-gazetteer.com''.] {{ref-en}}</ref>, surembaspäi penembha): [[Omdurman]], [[Hartum]] (pälidn), [[Pohjoine Hartum]], [[Port Sudan]], [[Kassal]].

== Ižanduz ==
Sudanan päeksport om [[kivivoi]] da sen produktad, [[puvill]], [[sahar (produkt)|sahar]], [[gummiarabik]], [[indine kunžut]].

== Homaičendad ==
<references />

== Irdkosketused ==
* [http://www.presidency.gov.sd/ Sudanan prezidentan oficialine sait (''presidency.gov.sd'').] {{ref-ar}}
* [http://www.parliament.gov.sd/ Sudanan parlamentan oficialine sait (''parliament.gov.sd'').] {{ref-ar}} {{ref-en}}
* [https://archive.is/20121205093645/www.sudan.gov.sd/en Sudanan ohjastusen oficialine sait (''sudan.gov.sd'') arhivas.] {{ref-en}}
* [http://commons.wikimedia.org/wiki/Atlas_of_Sudan Sudanan atlas Vikiaitas.]
{{Commons|Sudan}}

{{Afrik}}

[[Kategorii:Sudan| ]]
