{{Rajon
| Nimi          = Belomorskan rajon<br />Беломорский район <small>(ven.)</small>
| Znam          = 
| Flag          = 
| Znam text     = 
| Flag text     = 
| Valdkund      = Venäma
| Pälidn        = Belomorsk
| Eläjiden lugu = 17,034
| Year          = 2016
| Pind          = 12,797
| Map           = Location Of Belomorsky District (Karelia).svg
| Map width     = 
}}
'''Belomorskan rajon''' ({{lang-ru|Беломорский район}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Belomorsk]]-lidn. Rajonan ristitišton koume videndest eläb siš.

== Istorii ==
Rajon om sädud vl 1927 kuti ''Sorokan rajon'', Sorok-külä oli sen keskusen. Vl 1938 sügüz'kun 2. päiväl ühtištuihe Sorok-küläd kahtenke lähiženke radnikžilonke da Sorok-raudtestancijan žilonke Belomorsk-lidnha, rajonad udesnimitihe lidnan nimen mödhe.

Suren Tatanman sodan aigan ei olend Suomenman sodavägid rajonas. Vozil 1941-1944 Belomorsk oli [[Karjalaiž-Suomen Nevondkundaline Socialistine Tazovaldkund|Karjalaiž-Suomen NST:n]] pordaigaližeks pälidnaks i [[Karjalan front]]an štaban sijaduseks. Sil-žo vozil lidn tegihe raudtesol'meks.

== Geografijan andmused ==
Belomorskan rajon om Karjalan Tazovaldkundan päivnouzmaine taho. Pind — 12 797 nellikkilometrad (6nz' sija tazovaldkundas 18späi). [[So]]d kattas enamba pol't rajonan territorijaspäi. [[Mec]] otab territorijan kaks' videndest, se om kavag'mec tobmas palas ([[pedai]], [[kuz']]).

Om röunoid 5 Venäman rajonanke:
* suvipäivnouzmas [[Arhangel'skan agj]]an [[Onegan rajon]]anke;
* suvipäivlaskmas [[Karjalan Tazovaldkund]]an [[Segežan rajon]]anke;
* päivlaskmas [[Karjalan Tazovaldkund]]an [[Mujezerskijan rajon]]anke;
* lodehes [[Karjalan Tazovaldkund]]an [[Kalevalan rahvahaline rajon|Kalevalan rahvahaliženke rajonanke]];
* pohjoižes [[Karjalan Tazovaldkund]]an [[Kemin rajon]]anke.
[[Vauged meri|Vauktan meren]] [[Onegan laht]] lainištab rajonan päivnouzmaižid randoid.

[[Vig]]-jogi sen suhištonke om kaikiš znamasine. Kaik om 40 järved da 10 joged rajonas<ref>[http://www.belomorsk-mo.ru/turizm_i_otdih/istoriya_goroda/ Lidnan istorii. — Belomorsk-mo.ru.] {{ref-ru}}</ref>.

Klimat om [[ven vö|ven]] pehmed. Uhokun keskmäine lämuz om -11,2°C, heinkun kesklämuz om +15,9°C. Tal'v vitkodase 200 päiväd da sen lühüdamb, keza oleleb 60 päiväd da sen vähemb.

Londuseližed varad oma [[turbaz]], metallad ([[molibden]], [[kuld]]), sauvondmaterialad ([[rugižkivi]], [[ozrikkivi]], [[lete|letked]]), [[mec]], [[kala]], [[merenproduktad]], [[vezi|reskvezi]].

Vspäi 2005 rajonan territorii alajagase 4 municipaližhe ühtnikha: 1 lidnankund da 3 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 24 003 ristitud, vl 2010 — 19 118 ristitud.

Kaik om 59 eländpunktad rajonas (vl 2014), sidä kesken 1 lidn, 20 külänvuittušt žilod, 6 raudtestancijad-eländpunktad, 28 küläd, 3 raudtesarakod da 1 sijaine.

Toižed sured eländpunktad oma [[Letnerečenskii]]-žilo (1,7 tuh. rist. vl 2013) da [[Sosnovec]]-žilo (1,5 tuh. rist. vl 2013), molembad sijadasoiš Vigan randal ülezjogen Belomorskaspäi.

== Ižanduz ==
Rajonan ižandusen päsarakod oma kalankazvatuz, kalanpüdand i kalan ümbriradmine, mecan varhapanend, pumaterialan ümbriradmine, rugižkiven samine, šebnän tehmine, gidroenergetik ([[Belomorskan GES]]), ujund- da raudtetransport, turizm.

== Homaičendad ==
<references />

== Irdkosketused ==
* [http://www.belomorsk-mo.ru/ Belomorskan rajonan oficialine sait (''belomorsk-mo.ru'').] {{ref-ru}}
* [http://gov.karelia.ru/gov/Regions/belomorsk.html Belomorskan rajon Karjalan Tazovaldkundan oficialižel ''gov.karelia.ru''-saital.] {{ref-ru}}

{{Karjalan Tazovaldkundan rajonad}}

[[Kategorii:Belomorskan rajon| ]]
