{{Valdkund
| Nimi = Liberijan Tazovaldkund<br />Republic of Liberia
| Valdkundznam = Coat of arms of Liberia.svg
| Flag = Flag of Liberia.svg
| Valdkundznam text = Liberijan valdkundznam
| Flag text = Liberijan flag
| Pälidn = Monrovii
| Eläjiden lugu = 4,092,310<ref>[https://www.cia.gov/library/publications/the-world-factbook/geos/li.html Liberijan ristitišton endustuz (2014, heinku). — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 111,369
| Kart = LocationLiberia.svg
| Kel' = [[anglijan kel'|anglijan]]
| Valdkundan pämez' = [[Džonson-Serlif Ellen|Ellen Džonson-Serlif]]
| Päministr = ''hän-žo''
| Religii = [[hristanuskond]], [[islam]]
| Valüt = [[Liberijan dollar]] (LRD)<ref>Mugažo [[AÜV:oiden dollar]].</ref>
| Internet-domen = [[.lr]]
| Telefonkod = +231
| Aigvö = [[UTC]]+0
}}
'''Liberii''', täuz' oficialine nimituz — '''Liberijan Tazovaldkund''' ([[anglijan kel'|angl.]] ''Republic of Liberia''), om valdkund [[Afrik|Päivlaskmaižes Afrikas]], [[Atlantine valdmeri|Atlantižen valdmeren]] randal. Sen pälidn da kaikiš suremb lidn om [[Monrovii]].

== Istorii ==
Vl 1847 heinkun 26. päiväl Liberii tedoti ičeze ripmatomudes [[AÜV]]:oišpäi.

Voziš 1989-2003 kaks' Rahvahanikoiden sodad oli valdkundas. Ned mureniba ižandusen läz täuzin.

Vl 1986 vilukun 6. päiväl jäl'gmaine Konstitucii tuli väghe vn 1984 kaiken rahvahan referenduman jäl'ghe<ref>[http://onliberia.org/con_1984_1.htm Vn 1986 Liberijan Tazovaldkundan Konstitucii.] {{ref-en}}</ref>.

== Geografijan andmused ==
[[Fail:Liberia Topography.png|thumb|left|250px|Liberijan topografine kart.]]
Liberii om mavaldkundröunoiš [[Sjerra Leone|Sjerra Leonenke]] (röunan piduz — 306 km) lodehes, [[Gvinei|Gvinejanke]] pohjoižes  (563 km), [[Kot d'Ivuar|Kot d'Ivuaranke]] päivnouzmas (716 km). Ühthine röunoiden piduz — 1585 km. Randanpird om 579 km.

Reljef om tazo läz randištod, madalad mäged oma päivnouzmas. Valdkundan kaikiš korktemb čokkoim om [[Vuteve]]-mägi, 1380 m valdmeren pindan päl.

Surembaižed joged oma [[Mano (jogi)|Mano]], [[Loff]] da [[Sent Pol (jogi)|Sent Pol]].

Klimat om räk [[ekvatorialine vö|ekvatorialine]]. Valdmererandembaižil tazangištoil om [[tropižed mecad|tropižid mecoid]], [[savannad]] enambištudas man päivnouzmpoles. Paneb sadegid 5000 mm randpolel da 1500 mm man territorijan südäimes. Tropižed valeged oleldas semendkuspäi redukuhusai. Kesklämuz om +25°C.

Londuseližed pävarad oma [[kivivoi]], [[almaz]]ad, [[raud|raudkivend]], [[kuld]], [[mec]] da [[gidroenergii]].

== Politine sistem ==
[[Fail:Liberian Capitol Building.jpg|thumb|right|250px|Liberijan parlamentan pert' [[Monrovii|Monrovijas]].]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident, hän om armijan päkäsknik, ohjastusen pämez'-ki. Prezident paneb ministrid da sudijoid radsijha, hänele sab panda kel'dod parlamentan käskusihe. Kaik rahvaz valičeb prezidentad 6 vodeks, hänel om ühten kahtenden strokun voimuz.

Parlament om kaks'kodine Käskusenandai Suim. Üläkodi om Senat ([[anglijan kel'|angl.]]: ''Senate'') 30 ühtnijanke, heiden valdatusiden strok om 9 vot. Alakodi om Ezitajiden Kodi (angl. ''House of Representatives''), se mülüb 73 deputatad. Kaik rahvaz valičeb sen ühtnijoid 6 vodeks.

Liberijan jäl'gmaižed pävaličendad oliba vl 2011 redukun 11. päiväl. Prezidentad valitihe kahtendel tural vl 2011 kül'mkun 8. päiväl. Nügüdläine [[Ellen Džonson-Serlif]]-prezidentnaine sai 90,7%, se om hänen kahtenz' strok.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Liberijan administrativiž-territorialine jagand]].''

Liberijas om 15 grafkundad (angl. ''county''), ned alajagase 90 ümbrikho (angl. ''district''), ümbrikod — roduihe (angl. ''clan'').

== Eläjad ==
Liberijas elädas [[liberijalaižed]].

Liberijan toižed sured lidnad (enamba 30 tuh. ristitud vl 2008, surembaspäi penembha<ref>[http://unstats.un.org/unsd/demographic/sources/census/2010_PHC/docs/Liberia_2008_Census_Results.pdf Vn 2008 Liberijan nacionaližen rahvahanlugemižen andmused. — Unstats.un.org.] {{ref-en}}</ref>): [[Gant]], [[Bjukenen (Liberii)|Bjukenen]], [[Gbarng]], [[Kakat]].

== Ižanduz ==
Vl 2012 Liberijan päeksport oli röunmaks [[laiv]]oiden kävutandas (70%), [[kivivoi]] (14%), londuseline [[kaučuk]] (11%); toine eksport — [[raud|raudkivend]], [[pal'mvoi]], [[kofe]], [[kakao]], [[almaz]]ad, [[pu (material)|pumaterialad]].

== Homaičendad ==
<references />

== Irdkosketused ==
* [http://www.emansion.gov.lr/ Liberijan prezidentan oficialine sait.] {{ref-en}}
* [http://micat.gov.lr/ Liberijan informacijan da turizman ministrusen sait.] {{ref-en}}

{{Commons|Liberia}}
{{Afrik}}

[[Kategorii:Liberii| ]]
