{{10000}}
{{Valdkund
| Nimi = Liberijan Tazovaldkund<br />Republic of Liberia
| Valdkundznam = Coat of arms of Liberia.svg
| Flag = Flag of Liberia.svg
| Valdkundznam text = Liberijan valdkundznam
| Flag text = Liberijan flag
| Pälidn = Monrovii
| Eläjiden lugu = 4,809,768<ref>[https://www.cia.gov/library/publications/the-world-factbook/geos/li.html Liberijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 111,369
| Kart = LocationLiberia.svg
| Kel' = [[anglijan kel'|anglijan]]
| Valdkundan pämez' = [[Vea Džordž|Džordž Vea]]
| Päministr = ''hän-žo''
| Religii = [[hristanuskond]], [[islam]]
| Valüt = [[Liberijan dollar]] (LRD)<ref>Mugažo [[AÜV:oiden dollar]].</ref>
| Internet-domen = [[.lr]]
| Telefonkod = +231
| Aigvö = [[UTC]]+0
}}
{{Znamoičendad|Liberii (znamoičendad)}}
'''Liberii''' ({{lang-en|Liberia}} [laɪˈbɪəɹɪə]), täuz' oficialine nimituz — '''Liberijan Tazovaldkund''' ({{lang-en|Republic of Liberia}}), om valdkund [[Afrik|Päivlaskmaižes Afrikas]], [[Atlantine valdmeri|Atlantižen valdmeren]] randal. Sen pälidn da kaikiš suremb lidn om [[Monrovii]].

== Istorii ==
Vn 1847 26. päiväl heinkud Liberii tedištoiti ičeze ripmatomudes [[Amerikan Ühtenzoittud Valdkundad|AÜV:oišpäi]].

Voziš 1989−2003 kaks' Rahvahanikoiden sodad oli valdkundas. Ned mureniba ižandusen läz täuzin.

Vn 1986 6. päiväl vilukud jäl'gmäine Konstitucii tuli väghe vn 1984 kaiken rahvahan referenduman jäl'ghe.<ref>[http://onliberia.org/con_1984_1.htm Vn 1986 Liberijan Tazovaldkundan Konstitucijan tekst ''onliberia.org''-saital.] {{ref-en}}</ref>

== Geografijan andmused ==
[[Fail:Liberia Topography.png|thumb|left|250px|Liberijan topografine kart.]]
Liberii om mavaldkundröunoiš [[Sjerra Leone|Sjerra Leonenke]] (röunan piduz — 306 km) lodehes, [[Gvinei|Gvinejanke]] pohjoižes  (563 km), [[Kot d'Ivuar|Kot d'Ivuaranke]] päivnouzmas (716 km). Ühthine röunoiden piduz — 1585 km. Randanpird om 579 km.

Reljef om tazo läz randištod, madalad mäged oma päivnouzmas. Valdkundan kaikiš korktemb čokkoim om [[Vuteve]]-mägi, 1380 m valdmeren pindan päl. Kaikiš pidembad joged oma [[Mano (jogi)|Mano]], [[Loff]] da [[Sent Pol (jogi)|Sent Pol]].

Klimat om räk [[ekvatorialine vö|ekvatorialine]]. Valdmererandembaižil tazangištoil om [[tropižed mecad|tropižid mecoid]]. [[Savannad]] oma enambuses man päivnouzmpoles. Paneb sadegid 5000 mm randpolel da 1500 mm man territorijan südäimes. Tropižed valeged oleldas semendkuspäi redukuhusai. Kesklämuz om +25 C°.

Londuseližed pävarad oma [[kivivoi]], [[diamant]]ad, [[raud|raudkivend]], [[kuld]], [[mec]] da [[gidroenergii]].

== Politine sistem ==
[[Fail:Liberian Capitol Building.jpg|thumb|right|250px|Liberijan parlamentan pert' [[Monrovii|Monrovijas]].]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-en|President of the Republic of Liberia}}), hän om armijan päkäsknik, ohjastusen pämez'-ki. Prezident paneb ministrid da sudijoid radsijha, hänele sab panda kel'dod parlamentan käskusihe. Kaik rahvaz valičeb prezidentad kudeks vodeks, hänel ühten kahtenden strokun voimuz om olmas.

Parlament om kaks'kodine Käskusenandai Suim. Üläkodi om Senat ({{lang-en|Senate}}) 30 ühtnijanke, heiden valdatusiden strok om ühesa vot. Alakodi om Ezitajiden Kodi (angl. ''House of Representatives''), se mülütab 73 deputatad. Kaik rahvaz valičeb sen ühtnijoid kudeks vodeks.

Liberijan järgenduseližed pävaličendad oliba vn 2017 10. päiväl redukud. Valitihe prezidentad kahtendel tural vn 2017 26. päiväl tal'vkud. Nügüdläine [[Vea Džordž|Džordž Vea]]-prezident sai 61,5%, i radab ühtenden strokun vs 2018 vilukun 22. päiväspäi. Edel händast [[Džonson-Serlif Ellen|Ellen Džonson-Serlif]] radoi prezidentan kaks' strokud (viluku 2006 — viluku 2018).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Liberijan administrativiž-territorialine jagand]].''

Liberijas om 15 grafkundad (angl. ''county''). Alajagadas niid 90 ümbrikoks (angl. ''district''), ümbrikoid — roduihe (angl. ''clan'').

== Eläjad ==
Liberijas elädas [[liberijalaižed]]. Vn 2014 heinkus valdkundan ristitišt oli 4 092 310 eläjad. Kaikiš suremb ristitišt om nügüd'.

Uskondan mödhe (2008): [[hristanuskond|hristanuskojad]] — 85,6%, [[islam]]anuskojad — 12,2%, rahvahaližed uskondad — 0,6%, toižed uskondad — 0,2%, religijatomad — 1,4%.

Liberijan toižed sured lidnad (enamba 30 tuh. ristituid vl 2008, surembaspäi penembha<ref>[http://unstats.un.org/unsd/demographic/sources/census/2010_PHC/docs/Liberia_2008_Census_Results.pdf Vn 2008 Liberijan nacionaližen rahvahanlugemižen andmused. — ''Unstats.un.org''.] {{ref-en}}</ref>): [[Gant]], [[Bjukenen (Liberii)|Bjukenen]], [[Gbarng]], [[Kakat]].

== Ižanduz ==
Vl 2012 Liberijan päeksport oli röunmaks [[laiv]]oiden kävutandas (70%), [[kivivoi]] (14%), londuseline [[kaučuk]] (11%); toine eksport — [[raud|raudkivend]], [[pal'mvoi]], [[kofe]], [[kakao]], [[diamant]]ad, [[pu (material)|pumaterialad]].

== Homaičendad ==
<references />

== Irdkosketused ==
* [http://www.emansion.gov.lr/ Liberijan prezidentan oficialine sait (''emansion.gov.lr'').] {{ref-en}}
* [http://micat.gov.lr/ Liberijan informacijan da turizman ministrusen sait (''micat.gov.lr'').] {{ref-en}}
{{Commons|Liberia}}

{{Afrik}}

[[Kategorii:Liberii| ]]
