{{10000}}{{A10000}}
[[Fail:Lead-2.jpg|thumb|left|200px|Hahktinan pallišk]]
{{Himine element|82|Hahktin|Pb|207,2|Metall|2|8|18|32|18|4|0|}}
[[Fail:Lead spectrum visible.png|thumb|right|250px|Hahktinan spektr]]
'''Hahktin''' (''Pb'' — ''plumbum'' latinan kelel) om 82nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om nelländestoštkümnendes gruppas (vanhtunuden klassifikacijan mödhe — nelländen gruppan päalagruppas), tabluden kudendes periodas.

== Ühthine ümbrikirjutand ==
Hahktin om levitadud Man kores (14 grammad tonnas, 38. sija), i voib löuta sidä puhthas olendas. Metall tetas amuižiš aigoišpäi jo. Hahktinan sulamine oli olnu ezmäižen [[metallurgii|metallurgižen]] processan. Saudihe vedenveimid [[Amuine Rim|Amuižes Rimas]].

Metall da sen purud oma toksižed.

== Fizižed ičendad ==
Hahktin om jüged tagokaz hahk [[metall]], kudamb om muga pehmed, miše voib leikata sidä veičel. Kändase üläveimeks 7,26 K lämudel. Kaičeb [[gamma-sädegoičend|γ-sädegoičendaspäi]] hüvin. Kristalline segluz om kubine tahkoncentriruidud.

Atommass — 207,2. Ninevuz (normaližiš arvoimižiš) — 11,35 g/sm³. Suladandlämuz — 600,61 K (327,46 C°). Kehundlämuz — 2022 K (1749 C°).

Nell' stabilišt [[izotop]]ad mülüb londuseližhe hahktinha: <sup>204</sup>Pb (1,4%), <sup>206</sup>Pb (24,1%), <sup>207</sup>Pb (22,1%), <sup>208</sup>Pb (52,4%). Nece om tabluden jäl'gmäine element stabiližidenke izotopoidenke. Tetas 34 ratud izotopad 178..203, 205, 209..215 atommassanke i niiden 48 izomärad.

== Kävutand ==
Edel kävutihe äi hahktinad poligrafijas i benzinan ližaduseks. Ottas kävutamižhe hahktinan ühtnendoid tobjimalaz neniš produktoiš: [[akkumulätorbatarei|akkumulätorbatarejad]], poukahtuzsubstancijad i detonatorad, mujutimed.

Puhthan elementan järedambad tegijad oma [[Amerikan Ühtenzoittud Valdkundad|AÜV]], [[Kitai]], [[Evropan Ühtištuz|EÜ:n]] valdkundad i [[Venäma]]. Vl 2014 tehtihe 4,58 millionad tonnoid da ümbriradoihe tošti 5,64 mln tonnoid. Maksoi 1,3..1,5 US$ kilogrammas vl 2006.

== Homaičendad ==
<references />

== Irdkosketused ==
* [http://www.webelements.com/webelements/elements/text/Pb/key.html Hahktin ''webelements.com''-saital.] {{ref-en}}
* [http://n-t.ru/ri/ps/pb082.htm Kirjutuz hahktinas Himižiden elementoiden populärižes ''n-t.ru''-kirjištos.] {{ref-ru}}
{{Commons|Lead}}

{{Periodine tablut}}

[[Kategorii:Himižed elementad kirjamišton mödhe]]
