{{Eländpunkt
 | Nimi = Podol'sk<br />Подольск
 | Lidnanznam = Coat of Arms of Podolsk (Moscow oblast).svg
 | Flag = Flag of Podolsk (Moscow oblast).svg
 | Lidnanznam text = Podol'skan lidnanznam
 | Flag text = Podol'skan flag
 | Valdkund = Venäma
 | Eläjiden lugu = 308,130
 | Voz' = 2020-01-01
 | Pind = 40.39
 | Fail = View of Podolsk2.jpg
 | Pämez' = Nikolai Pestov<br />(keväz'ku 2006—)
 | Telefonkod = +7-496-7xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Podol'sk''' ({{lang-ru|Подо́льск}}) om [[Venäma]]n lidn da lidnümbrik [[Moskvan agj]]an keskuzpalan suves. Se om agjan kahtenz' lidn eläjiden lugun mödhe.

== Istorii ==
12. voz'sadal Peremišl'-Moskovskii-lidn oli olmas lähižes tahondas, kesked mecad, kudambad kävutihe samha [[mezi|met]]. Eländpunkt mainitase ezmäižen kerdan [[Ivan Grazii]]-carin vn 1559 kirjeižes kuti ''Podol''-külä. Šingotihe teravas žiloks tenno [[Serpuhov]]hasai. Oli alištunu Moskvan Ph. Danilan jumalankodin tobmudele 18. voz'sadal. Žilo sai makundan lidnan statusad vn 1781 redukus ''Podol-Pehr''-nimitusenke ({{lang-ru|Подол-Пехра}}).

Nimitase nügüdläižikš 19. voz'sadaspäi. Vl 1875 cementan tehmine radaškanzi mouckiven sijaliženno löudmižsijanno, vl 1902 amerikaižen «[[Zinger]]»-kompanijan omblendpuiden tegim zavodi radod lidnas. Vll 1929−2015 oli Podol'skan rajonan keskuseks i ei mülünd sihe. Klimovsk-lidn om mülütadud Podol'skha vn 2015 heinkus, mugažo L'vovskii-žilo.

Podol'sk šingotase elektrotehnižen sarakon tegimil (kabeläd, mikroveimed, pol'veimed, transformatorad, akkumulätorad), mašinansauvomižel (mašiništ atomižen i lämuzelektrostancijoiden täht, katilsijad, pakuitesen, sömtegimišton i gidravline mašiništ), sauvondmaterialiden pästandal (cement, beton, kuivad segoitused, lämudenvastaižed tegesed, gofrokarton), sauvondal (pertinsauvondan kombinat, magistraližiden torvveimiden kompanii), sömtegimištol (leibänkombinat, lihategim), mugažo harvoiden metalloiden ühthesuladusiden tegim, omblendpuiden tegim, ratud sapfiran edheotand i painmižen fabrik ratas lidnas.

== Geografijan andmused ==
Lidn sijadase [[Pahr]]-jogen oiktal randal tobjimalaz ({{lang-ru|Пахра́}} 135 km pitte, [[Moskv (jogi)|Moskvan]] oiged ližajogi), 160 m ü.m.t. keskmäižel korktusel. Matkad [[Moskvan rengazavtote]]hesai om 15 km pohjoižhe, röunatab Udenke [[Moskv]]anke pohjoižes. Toine lähembaine lidn om [[Domodedovo]] päivnouzmha.

''Podol'sk''-raudtestancii radab lidnas «Moskv ([[Kurskan päraudtestancii (Moskv)|Kurskan päraudtestancii]]) — [[Tul]]»-keskustal vspäi 1865. M2-trass (Krim-pol'sarennoks) mäneb 1 km päivnouzmha lidnaspäi.

Kaik 74 eländpunktad mülüdas lidnümbrikho Podol'skan ližaks. Lidnümbrikon pind — 339,12 km².

== Eläjad ==
Vl 1939 lidnan ristitišt oli 72 409 eläjad, vl 1959 — 129 429 eläjad. Vn 2010 Venäman rahvahanlugemižen mödhe lidnan eläjiden lugu oli 187 961 ristutud. Kaikiš suremb lidnan i lidnümbrikon ristitišt om nügüd'. Kaik 332 558 ristitud elihe lidnümbrikos vn 2020 augotišes. [[Ortodoksine hristanuskond|Ortodoksižen hristanuskondan]] Ph. Stroican päjumalanpert', kümne jumalanpertid<ref>[http://sobory.ru/geo/locat/3199 Podol'skan pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas, mugažo [[islam]]an pühäpert' (vspäi 2010) i [[protestantizm]]an kundad.

Rahvahad (lidnalaižed vl 2002): [[venälaižed]] — 88,1%, [[ukrainalaižed]] — 1,9%, [[totarlaižed]] — 1,1%, toižed rahvahad — 8,9%.

Professionaližen opendusen aluzkundad oma valdkundaline Podol'skan kolledž<ref>[http://podolsk-college.ru/ Podol'skan kolledžan sait (''podolsk-college.ru'').] {{ref-ru}}</ref>, privatine «Parus»-kolledž<ref>[http://parus-college.ru/ «Parus»-kolledžan sait (''parus-college.ru'').] {{ref-ru}}</ref> i avtonomine kommertitoi gumanitariž-tehnine «Znanije»-kolledž<ref>[http://колледж-знание.рф/ «Znanije»-kolledžan sait (''колледж-знание.рф'').]</ref>, Moskvan agjan medkolledžan nomer 5 ([[Serpuhov]]) Podol'skan filial, Podol'skan socialiž-sportivine institut i Servisan tehnologijoiden institut.

== Galerei ==
<gallery mode="packed" heights="125px">
PODOLSK-6.JPG|Lidnümbrikon tobmuden pert'
Троицкий собор (Подольск) 2.jpg|Ph. Stroican päjumalanpert'<br />(vn 2014 nägu)
НП "Подольсккабель" - panoramio.jpg|Kabel'tegimen ofis<br />vl 2009
Russian State University of Tourism and Service in Podolsk.jpg|Servisan tehnologijoiden institut
Podolsk-station.jpg|''Podol'sk''-raudtestancii<br />vl 2010
</gallery>

== Homaičendad ==
<references />

== Irdkosketused ==
* [http://подольск-администрация.рф/ Lidnümbrikon tobmuden aluzkundoiden oficialine sait (''подольск-администрация.рф'').] {{ref-ru}}
{{Commons|Category:Podolsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
