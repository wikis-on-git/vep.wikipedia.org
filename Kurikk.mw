{{Eländpunkt
 | Nimi = Kurikk<br />Kurikka <small>(suom. i roč.)</small>
 | Lidnanznam = Kurikka.vaakuna.2009.svg
 | Flag = 
 | Lidnanznam text = Kurikkan lidnanznam
 | Flag text = Kurikkan flag
 | Valdkund = Suomenma
 | Eläjiden lugu = 20,656
 | Voz' = 2020-01-01
 | Pind = 1,743.95
 | Fail = Keskuspuistikko Kurikka.JPG
 | Pämez' = Anna-Kaisa Pusa<br />(uhoku 2017—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Kurikka 2016.jpg|thumb|left|250px|Lidnankundan transportkart (2016).]]
'''Kurikk''' ([[suomen kel'|suom]]. i {{lang-sv|Kurikka}}) om [[Suomenma]]n lidn da lidnankund valdkundan päivlaskmas. Se om [[Suvipohjanma]]-agjan kahtenz' lidn kahesaspäi eläjiden lugun mödhe.

== Istorii ==
Jumalanpertin tulend mainitase vspäi 1672. Municipalitetan aluz om pandud vl 1868. Eländpunkt kändihe lidnanvuiččeks ({{lang-fi|kauppala}}) vl 1966, sai lidnan statusad (''kaupunki'') vl 1977. Vspäi 2009 enzne Jurv-municipalitet (suom. ''Jurva'') mülüb lidnha, vspäi 2016 — Jalasjärvi-kund.

Kurikk šingotase mašinansauvomižel («Fortaco Oy», ende «Velsa», — avtokabinad, «Relicomp Oy» — palad krepindanke lehtezterasespäi) i meblin edheotandal («Pohjanmaan Kaluste Oy»). Lidnan municipalitet valdoičeb «[[Neste]]»-kompanijan i «[[Fortum]]»-koncernan akcijoil.

== Geografijan andmused ==
Lidn sijadase agjan suvipäivlaskmas. Kürönjogi ({{lang-fi|Kyrönjoki}}, {{lang-sv|Kyro älv}} 127 km pitte) läbitab kundan keskust, sädase Jalasjogen i Kauhajogen ühthejoksmusel lidnan suves 45 m ü.m.t.. Kundan kaikiš korktemb čokkoim om Lehtivuori päivlaskmha lidnaspäi, se om 196 m ü.m.t. kortte. Matkad lidnaspäi agjan [[Seinjogi]]-keskushesai om 29 km pohjoižpäivnouzmha orhal vai 34 km avtotedme, [[Hel'sinki]]hesai om 304 km suvhe-suvipäivnouzmha orhal, 345 km avtol vai raudtel. Toine lähembaine lidn (avtol) om [[Kauhajogi]] 24 km suvipäivlaskmha.

Vl 2020 lidnan ühthine pind — 1 743,95 km², sidä kesken kuivma 1 724,67 km², vezi i sokaz ma otiba 19,28 nellikkilometrad (kaik om 34 järved).

== Eläjad ==
Vl 1980 lidnankundan eläjiden lugu oli 27 208 ristitud, vl 2010 — 22 811 ristitud. Kaikiš suremb ristitišt oli 27 312 eläjad vl 1985.

Mamankelen mödhe (2016): suomen kel' — 98,2%, ročin kel' — 0,3%, toižed keled — 1,5%.

Paavo Türväinen ({{lang-fi|Paavo Tyrväinen}}) radoi edeližeks lidnanpämeheks (2009−2015). Jalasjärvi-kundan Juha Luukko-pämez' radoi Kurikkan lidnanpämehen velgusentäutajaks vspäi 2016 pordon aigad.

== Galerei ==
<gallery mode="packed" heights="125px">
Kurikka library 20190630.jpg|Lidnan kirjišt
Kurikka Church 2017.jpg|Kurikkan jumalanpert'<br />(vn 2017 nägu)
Timber Halli Kurikka 2017.jpg|«Timber Halli»-jäpert'kulu
Kurikka railway station 20180925.jpg|Kurikkan raudtestancijan sauvuz<br />(2018)
</gallery>

== Homaičendad ==
<references />

== Irdkosketused ==
* [http://www.kurikka.fi/ Lidnan oficialine sait (''kurikka.fi'').] {{ref-fi}}
{{Commons|Category:Kurikka}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipohjanma]]
