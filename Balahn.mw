{{Eländpunkt
 | Nimi = Balahn<br/>Балахна
 | Lidnanznam = Coat of Arms of Balakhna.svg
 | Flag = 
 | Lidnanznam text = Balahnan lidnanznam
 | Flag text = 
 | Valdkund = Venäma
 | Eläjiden lugu = 48,122
 | Voz' = 2021
 | Pind = 70.63
 | Fail = Пл.Минина д.1 (2013.06) - panoramio.jpg
 | Pämez' = Nikolai Födorov<br/>(sügüz'ku 2015—)
 | Telefonkod = +7-83144-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Balahn''' ({{lang-ru|Балахна́}}) om [[Venäma]]n lidn da lidnankund [[Alalidnan agj]]an keskuzpalan päivlaskmas, [[Alauz'lidn]]an lodehline ezilidn. Se om agjan ühesanz' lidn eläjiden lugun mödhe, [[Balahnan rajon]]an administrativine keskuz da pala.

== Istorii ==
Ristitud elädas niiš tahoiš amussai. Eländpunkt nügüdläiženke nimenke mainitase kirjutadud purtkiš ezmäižen kerdan vl 1536 kuti muretud paloin elokaz lidn Kazanin Safa-Girei-hanan londan jäl'ghe. Se voz' lugese lidnan alusenpanendan oficialižeks vodeks, ezmäine puine lidnuz oli saudud pigai totarlaižid londoid vaste. [[Keitandsol]]an samižen keskuz 17. voz'sadhasai, laivansauvomižen keskuz 18.-19. voz'sadal. Vspäi 1925 NiGRES radab lidnas (vll 1933−1991 nimitihe GoGRES:aks), sijaližel turbhal edel 1984, sid' londuseližel gazal. Vspäi 1993 lidnanvuitte Pravdinsk-žilo mülüb lidnha mikrorajonaks, ristitišt ližadui kahthe kerdha 1992. voden rindataden.

Balahn šingotase avtosauvomižel (pened avtobusad, specialižen kävutamižen avtod), elektrotehnižel sarakol (radiotegim, elektrolaudad), cellülozbumagaižel kombinatal (Venäman [[bumag|gazetbumagan]] videndez) i [[karton]]an edheotandal, pakuitesen pästandal (stökolmülüd, polipropilenkerteh).

== Geografijan andmused ==
Lidn sijadase [[Volg]]-jogen oiktal randal, 75 m ü.m.t. keskmäižel korktusel. Matkad [[Alauz'lidn]]an röunhasai om 10 km suvipäivnouzmha kaikil teil, keskushesai — 34 km. Toižed lähembaižed lidnad oma [[Gorodec]] 17 km pohjoižhe orhal vai 33 km avtotedme i [[Dzeržinsk (Venäma)|Dzeržinsk]] 29 km suvhe orhal, 36 km avtotedme vai raudtedme. Lidnan raudtestancijad oma Balahn, Pravdinsk, Vanäti.

Balahn om lidnankundan üks'jäine eländpunkt. Lidnankundan pind om 70,63 km², lidnfartaloiden — 48 km².

== Eläjad ==
Vl 1931 ristitišt oli 15 300 eläjad. Vn 2010 Venäman rahvahanlugemižen mödhe eläjiden lugu oli 51 519 ristitud, rajonan kaks' koumandest. Kaikiš suremb lidnan ristitišt oli 63 600 eläjad vl 1996.

[[Ortodoksine hristanuskond|Ortodoksižen hristanuskondan]] ühesa jumalanpertid<ref>[http://sobory.ru/geo/locat/477 Balahnan pühäpertid ''sobory.ru''-saital.] {{ref-ru}}</ref> oma olmas lidnas, Jumalankatken mez'jumalankodi oli olmas vhesai 1783.

Balahnan tehnine tehnikum<ref>[http://www.balakhna-btt.org/ Balahnan tehnižen tehnikuman sait (''balakhna-btt.org'').] {{ref-ru}}</ref> i Alalidnan universitetan Lobačevskii nimed Balahnan filial<ref>[http://www.unn.ru/cdo/Balakhna Balahnan filial Alalidnan universitetan Lobačevskii nimed ''unn.ru''-saital.] {{ref-ru}}</ref> oma professionaližen opendusen aluzkundoikš.

== Galerei ==
<gallery mode="packed" heights="125px">
E7135-Balakhna-District-Hall.jpg|Balahnan rajonan tobmuden sauvuz (2007)
Церковь Рождества Христова в Балахне, вход.jpg|Sündun Raštvoiden jumalanpert', vn 2021 nägu (om saudud vll 1674−1675)
E7141-Balakhna-Saviour-Church.jpg|Sündun Toižetamižen jumalanpert', vn 2007 nägu (om saudud vll 1664−1668, kellčuhunduz 1702)
E7109-Balakhna-industrial.jpg|NiGRES vl 2007
Dom-kultury-GoGRES-front Balakhna.JPG|GRES:an kul'turkeskuz (2014)
Россия, Нижегородская область, Балахна, автостанция, 11-41 09.05.2006 - panoramio.jpg|Avtostancii vl 2006
</gallery>

== Homaičendad ==
<references />

== Irdkosketused ==
* [http://www.balakhna.nn.ru/?id=14264 Lidnankundan lehtpoled rajonan oficialižel ''balakhna.nn.ru''-saital.] {{ref-ru}}
* [http://balakhna.ru/ Lidnan informacine portal (''balakhna.ru'').] {{ref-ru}}
{{Commons|Category:Balakhna}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Balahnan rajon|*]]
