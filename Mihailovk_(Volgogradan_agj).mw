{{Eländpunkt
 | Nimi = Mihailovk<br />Михайловка
 | Lidnanznam = Coat of Arms of Mikhaylovka (Volgograd Oblast) 2009.png
 | Flag = Flag of Mikhaylovka (Volgograd oblast).png
 | Lidnanznam text = Mihailovkan lidnanznam (Volgogradan agj)
 | Flag text = Mihailovkan flag (Volgogradan agj)
 | Valdkund = Venäma
 | Eläjiden lugu = 58,407
 | Voz' = 2017
 | Pind = 60
 | Fail = Mikhaylovka.png
 | Pämez' = Sergei Fomin (2016—)
 | Telefonkod = +7-84463-xx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
{{Znamoičendad|Mihailovk}}
'''Mihailovk''' ({{lang-ru|Михайловка}}) om [[Venäma]]n lidn [[Volgogradan agj]]an lodehes. Se om agjan nellänz' lidn eläjiden lugun mödhe, [[Mihailovkan lidnümbrik]]on (edel 2012 vot — rajonan) administrativine keskuz.

== Istorii ==
Nügüd'aigaižen eländpunktan aluz om pandud vl 1762 [[Medvedic (Donan ližajogi)|Medvedic-jogen]] hural randal kuti ''Sebräkovan Mihailan slabad'', ''Mihailovk'' lühüdaks, polknikan-alusenpanijan nimen mödhe. Vl 1948 Mihailovk sai lidnan statusad.

== Geografijan andmused ==
Lidn sijadase [[Medvedic (Donan ližajogi)|Medvedic-jogen]] oiktal randal ([[Don]]an ližajogi), 83 m ü.m.t. keskmäižel korktusel. Matkad [[Volgograd]]hasai om 178 km suvipäivnouzmha orhal vai 192 km avtotedme. Lähembaine lidn om [[Frolovo]] 50 km suvipäivnouzmha.

Mihailovk jagase 10 lidnanlaptha.

== Eläjad ==
Vn 2010 Venäman rahvahanlugemižen mödhe eläjiden lugu oli 59 132 ristitud. Vspäi 1979 ristitišton lugu om stabiline, vajehtase 58..60 tuhad röunoiš (vl 2002 — 60 034 rist.).

== Ižanduz da transport ==
Ižandusen päsarakod oma sauvondmaterialoiden pästand (cement, raudbetontegesed, savič, azbesttorved) da sömtegimišt, mugažo pörkičimiden tegim da mebel'fabrik oma olmas. Kuz' specialižen keskopendusen aluzkundad om lidnas: Sebräkovon tehnologine tehnikum, Mihailovkan pedagogine kolledž, biznesan kolledž, Volgogradan medicinižen kolledžan filial i kaks' Volgogradan universitetoiden filialad.

Avtobusad oma kundaližeks transportaks lidnas da sen ümbrištos. Erine avtobusstancii om tranzitavtobusoiden täht. ''Sebräkovo-raudtestancii'' sijadase [[Volgograd]] — [[Povorino]] (Voronežan agj) raudtel vspäi 1870.

== Lidnan nägu ==
[[Fail:Завокзальная застройка.jpg|thumb|center|1000px|<center>Pertišt päraudtestancijan taga.</center>]]

== Irdkosketused ==
* [http://www.mihadm.com/ Mihailovk-lidnümbrikon tobmuden aluzkundoiden oficialine sait (''mihadm.com'').] {{ref-ru}}
{{Commons|Category:Mikhaylovka (Volgograd Oblast)}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Mihailovkan lidnümbrik|*]]
