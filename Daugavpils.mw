{{Eländpunkt
 | Nimi = Daugavpils
 | Lidnanznam = Coat of arms of Daugavpils.svg
 | Flag = Flag of Daugavpils.svg
 | Lidnanznam text = Daugavpilsan lidnanznam
 | Flag text = Daugavpilsan znam
 | Valdkund = Latvii
 | Eläjiden lugu = 95,467
 | Voz' = 2016
 | Pind = 72.48
 | Fail = How Daugavpils look like.jpg
 | Pämez' = Janis Lačplesis (2013-)
 | Telefonkod = +371-54
 | Aigvö = tal'vel [[UTC]]+2,<br/>kezal [[UTC]]+3
}}
'''Daugavpils''' (mugažo [[latvijan kel'|latvijan kelel]]; [[latgalan kel'|latg]].: ''Daugpiļs''; edel 1920 vot ''Dvinsk'', edel 1893 vot ''Dünaburg'', vozil 1656-1667 ''Borisoglebsk'') om lidn [[Latvii|Latvijan]] suvipäivnouzmas. Se om tazovaldkundan alištusenke, Latvijan kahtenz' lidn ristitišton lugun mödhe da järed raudtesol'm.

== Istorii ==
Livin Ordenan mameister Ernst von Ratzeburg pani Daugavpilsan (Dünaburgan) alusen vl 1275 kuti ricarin zamk. Dünaburgan zamk oli 19 km ülezjogen, nügüd' Vecpils. Vl 1577 [[Ivan Grazii|Ivan Grazijan]] sodaväged murenziba zamkad [[Livonine soda|Livonižen sodan]] aigan, i carin käskön mödhe šancsauvusiden aluz om pandud nügüdläižen lidnan sijha.

Vll 1655-1656 lidn oli [[Ročinma]]n palaks; vll 1656-1666 da 1772-1920 — [[Venäma]]n palaks; vll 1666-1772 mülüi [[Reč Pospolitai]]ha; vozil 1920-1944 oli ripmatomas Latvijas; 1944-1991 — [[NSTÜ|Nevondkundaližen Ühtištusen]] palaks.

Zamk oli olmas vhesai 1810, sid' seinid heittihe savičuid ottes. Vozil 1810-1878 sauvoihe Daugavpilsan lidnusen Daugavan molembil randoil. Se om kaikiš suremb sodalidnuz Baltijan maiš.

== Geografijan andmused ==
Lidn sijadase [[Daugav]]-jogen ([[Päivlaskmaine Dvin (jogi)|Päivlaskmaine Dvin]]) randoil, 105 m valdmeren pindan päl. Matkad [[Rig]]hasai om 218 km raudtedme, 232 km avtotedme, [[Vil'nüs]]hasai om 174 km suvipäivlaskmha. Valdkundröunad oma läz: [[Litvanma]]nke 25 km suvipäivlaskmha, [[Vaugedvenäma]]nke 33 km suvipäivnouzmha.

Klimat om kontinentaližemb mi mererandal, voden keskmäine lämuz +5,5 C°. Paneb sadegid 634 mm vodes, enamba kezal (230 mm).

Daugavpils jagase 25 lidnrajonha territorialižešti.

== Eläjad ==
Vl 1910 lidnan ristitišt oli 110 tuhad eläjid.

Lidnan rahvahad kahten rahvahanlugemižen mödhe:
{|class="standard sortable"								
! rahvahuz || rist. <br>(1989) || % || rist. <br>(2011) || %
|-								
| kaik || align=right | 124910 || align=right | 100,00 % || align=right | 93312 || align=right | 100,00 %
|-								
|[[venälaižed]] || align=right | 72775 || align=right | 58,26 % || align=right | 50013 || align=right | 53,60 %
|-								
|[[latvijalaižed]] || align=right | 16243 || align=right | 13,00 % || align=right | 18447 || align=right | 19,77 %
|-								
| sida kesken [[latgalalaižed]]<ref>Kävutajad [[latgalan kel']]t jogapäiväližes elos (vn 2011 rahvahanlugemine).</ref> || align=right | || align=right | || align=right | 7673 || align=right | 8,22 %
|-								
|[[pol'šanmalaižed]] || align=right | 16338 || align=right | 13,08 % || align=right | 13278 || align=right | 14,23 %
|-								
|[[vaugedvenälaižed]] || align=right | 11385 || align=right | 9,11 % || align=right | 6674 || align=right | 7,15 %
|-								
|[[ukrainalaižed]] || align=right | 3903 || align=right | 3,12 % || align=right | 1795 || align=right | 1,92 %
|-								
|[[litvalaižed]] || align=right | 1118 || align=right | 0,90 % || align=right | 891 || align=right | 0,95 %
|-								
|[[čiganalaižed]] || align=right | 353 || align=right | 0,28 % || align=right | 375 || align=right | 0,40 %
|-								
|[[evrejalaižed]] || align=right | 1373 || align=right | 1,10 % || align=right | 311 || align=right | 0,33 %
|-								
|toižed || align=right | 1422 || align=right | 1,14 % || align=right | 1528 || align=right | 1,64 %
|}

== Transport ==
Avtobusad, tramvaid da taksid oma kundaližeks transportaks lidnas. Raudte tuli lidnha vl 1860. Se ühtenzoitab lidnad [[Rig]]anke da [[Minsk]]anke.

Daugavpilsan lendimport (''DGP'') sijadase 12 km pohjoižpäivnouzmha lidnan keskusespäi, seižub kävutamatoman, lendahtamižsargan apakod oma heittud. Vhesai 1993 se oli nevondkundaližiden sodavägiden lendimport, 1990-nziden voziden lopus lendelihe [[Rig]]ha da [[Kopenhagen]]ha.

== Homaičendad ==
<references />

== Irdkosketused ==
* [http://www.daugavpils.lv/ Daugavpilsan oficialine sait.] {{ref-lv}}
{{Commons|Category:Daugavpils}}

[[Kategorii:Latvijan lidnad]]
[[Kategorii:Latvijan lidnad tazovaldkundan alištusenke]]
[[Kategorii:Eländpunktad kirjamišton mödhe]]
