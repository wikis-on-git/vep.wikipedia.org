{{Eländpunkt
 | Nimi = Salavat<br />Салават <small>(ven.)</small><br />Салауат <small>(bašk.)</small>
 | Lidnanznam = Coat of Arms of Salavat.png
 | Flag = Flag of Salavat (Bashkortostan).png
 | Lidnanznam text = Salavatan lidnanznam
 | Flag text = Salavatan flag
 | Valdkund = Venäma
 | Eläjiden lugu = 153,181
 | Voz' = 2017
 | Pind = 106.23
 | Fail = DKneftehimik.jpg
 | Pämez' = Larisa Davidova (2012—)
 | Telefonkod = +7-3476-xxx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Salavat''' ([[venän kel'|ven]]. i {{lang-tt|Салават}}, {{lang-ba|Салауат}}) om [[Venäma]]n lidn da lidnümbrik [[Baškortostanan Tazovaldkund]]an keskuzpalan suvipäivlaskmas.

== Istorii ==
Eländpunktan aluz om pandud vn 1948 30. päiväl kezakud kuti ''Novostroi-žilo'' sauvomha kivivoihimišt kombinatad ümbriradamha sijališt [[kivivoi]]d i [[geptil]]an pästandan täht. Kaks'kümne viž tuhad türmatud da ottud plenha mehid sauvoiba sidä. Vl 1949 udesnimitihe žilod ''Salavat-radnikžiloks'' baškiralaižiden [[Salavat Julajev]]-vägimehen nimen mödhe, oli alištunu [[Išimbai]]-lidnan Nevondkundale. Vspäi 1954 om lidnaks tazovaldkundan alištusenke.

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] ({{lang-ba|Ағиҙел}}) hural randal, 150 m keskmäižel korktusel valdmeren pindan päl, kaikiš suremb korktuz om 175 metrad. Matkad [[Uf]]ahasai om 155 km pohjoižhe avtotedme. Salavat mülüb Suvibaškortostanan aglomeracijha (565 tuh. rist. vl 2016). Lähembaižed lidnad (avtotedme) oma [[Meleuz]] 47 km suvhe, [[Sterlitamak]] 30 km pohjoižhe i [[Išimbai]] 2 km pohjoižpäivnouzmha.

Salavat om lidnümbrikon üks'jäine eländpunkt. Röunatab [[Išimbain rajon|Išimbain]], [[Meleuzan rajon|Meleuzan]] i [[Sterlitamakan rajon|Sterlitamakan]] rajonidenke.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 156 095 ristitud. Kaikiš suremb ristitišt oli vozil 1995—2006, 157..158 tuhad eläjid. Ortodoksižen hristanuskondan Pühän Emäganpäivän päjumalanpert' i islaman Salavatan pämečet' sijadasoiš lidnas.

Rahvahad (vl 2010, enamba 1%, ozutadud rahvahudenke): [[venälaižed]] — 54,9%, [[totarlaižed]] — 20,8%, [[baškiralaižed]] — 18,0%, [[čuvašalaižed]] — 2,1%, [[ukrainalaižed]] — 1,5%, toižed rahvahad — 2,7%.

== Ižanduz da transport ==
Ižandusen päsarakod oma kivivoihimine da gazhimine (pästtas poltusid, spirtoid, polietilenad, azotheretusid), kivivoimašiništon tehmine, sauvondmaterialad da tegesed (metalližed konstrukcijad, raudbetontegesed, mineraline izoläcii), stöklantehmine, omblendtegimišt, sömtegimišt, mecan ümbriradmine. Professionaližen opendusen aluzkundad: indistrialine, pedagogine, medicinine i muzikaline kolledžad, ekonomikan da ohjastusen, gumanitarine i opendusen tehnologijoiden institutad, Venäman üläopendusen aluzkundoiden koume filialad.

Avtobusad, tramvaid, ezilidnelektrojonused, rel'savtobusad da taksid oma kundaližeks transportaks lidnas i sen aglomeracijas. «Uf — Orenburg»-avtote ümbärdab lidnad päivlaskmaižeks röunaks. Avtotesild ühtenzoitab [[Išimbai]]-lidnanke Vaugedjoges päliči. ''Salavat-raudtestancii'' om olmas vspäi 1951 «[[Uf]] — [[Orenburg]]»-jonol.

== Irdkosketused ==
* [http://salavat.bashkortostan.ru/ Lidnan tobmuden aluzkundoiden oficialine sait (''salavat.bashkortostan.ru'').] {{ref-ru}}
* [http://www.salavatsovet.ru/ Lidnan Nevondkundan oficialine sait (''salavatsovet.ru'').] {{ref-ru}}
{{Commons|Category:Salavat}}

{{Baškortostanan Tazovaldkundan lidnad}}

[[Kategorii:Salavat| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
