{{Eländpunkt
 | Nimi = Salavat<br />Салават <small>(ven.)</small><br />Салауат <small>(bašk.)</small>
 | Lidnanznam = Coat of Arms of Salavat.png
 | Flag = Flag of Salavat.svg
 | Lidnanznam text = Salavatan lidnanznam
 | Flag text = Salavatan flag
 | Valdkund = Venäma
 | Eläjiden lugu = 150,500
 | Voz' = 2020
 | Pind = 106.23
 | Fail = Gubkina str salavat 2011.jpg
 | Pämez' = Larisa Davidova<br />(sulaku 2012—)
 | Telefonkod = +7-3476-xxx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Salavat''' ({{lang-ru|Салава́т}}, {{lang-tt|Салават}}, {{lang-ba|Салауат}}) om [[Venäma]]n lidn da lidnümbrik [[Baškortostanan Tazovaldkund]]an keskuzpalan suvipäivlaskmas. Se om tazovaldkundan koumanz' lidn eläjiden lugun mödhe.

== Istorii ==
Eländpunktan aluz om pandud vn 1948 30. päiväl kezakud kuti ''Novostroi-žilo'' sauvomha kivivoihimišt kombinatad ümbriradamha sijališt [[kivivoi]]d i [[geptil]]an pästandan täht. Kaks'kümne viž tuhad türmatud da ottud plenha mehid sauvoiba sidä. Vl 1949 udesnimitihe žilod ''Salavat-radnikžiloks'' baškiralaižiden [[Salavat Julajev]]-vägimehen nimen mödhe, oli alištunu [[Išimbai]]-lidnan Nevondkundale. Vspäi 1954 om lidnaks tazovaldkundan alištusenke.

Salavat-lidnan ižandusen päsarakod oma kivivoihimine da gazhimine (pästtas poltusid, [[spirtad|spirtoid]], [[polietilen]]ad, azotheretusid), kivivoimašiništon tehmine, sauvondmaterialad da tegesed (metalližed konstrukcijad, raudbetontegesed, mineraline izoläcii), stöklantehmine, omblendtegimišt, sömtegimišt, mecan ümbriradmine.

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] ({{lang-ba|Ағиҙел}}) hural randal, 150 m keskmäižel korktusel valdmeren pindan päl, kaikiš suremb korktuz om 175 metrad. Matkad [[Uf]]ahasai om 155 km pohjoižhe avtotedme. Salavat mülüb Suvibaškortostanan aglomeracijha (565 tuh. rist. vl 2016). Lähembaižed lidnad (avtotedme) oma [[Meleuz]] 47 km suvhe, [[Sterlitamak]] 30 km pohjoižhe i [[Išimbai]] kaks' kilometrad pohjoižpäivnouzmha.

Salavat om lidnümbrikon üks'jäine eländpunkt. Röunatab [[Išimbain rajon|Išimbain]], [[Meleuzan rajon|Meleuzan]] i [[Sterlitamakan rajon|Sterlitamakan]] rajonidenke.

== Eläjad ==
Vl 1959 lidnan ristitišt oli 60 667 eläjad, vl 1979 — 137 237 eläjad. Vn 2010 kaiken Venäman rahvahanlugemižen mödhe eläjiden lugu oli 156 095 ristitud. Kaikiš suremb ristitišt oli 157..158 tuhad eläjid vozil 1995−2006.

Rahvahad (enamba 1% vl 2010, ozutadud rahvahudenke): [[venälaižed]] — 54,9%, [[totarlaižed]] — 20,8%, [[baškiralaižed]] — 18,0%, [[čuvašalaižed]] — 2,1%, [[ukrainalaižed]] — 1,5%, toižed rahvahad — 2,7%.

[[Islam]]an Salavatan pämečet' i «Ihlas»-pühäpert' oma avaitud lidnas. [[Ortodoksine hristanuskond|Ortodoksižen hristanuskondan]] Jumalanmaman Emäganpäivän päjumalanpert' sijadase lidnas. Om [[judaizm]]an i [[protestantizm]]an kundoid.

Professionaližen opendusen aluzkundad: indistrialine<ref>[http://www.salinc.ru/ Salavatan industrialižen kolledžan sait (''salinc.ru'').] {{ref-ru}} <small>''(+ äikel'ne avtomatine känduz)''</small></ref>, mehanikan da sauvondan<ref>[http://salavat-smsk.ru/ Salavatan mehanikan da sauvondan kolledžan sait (''salavat-smsk.ru'').] {{ref-ru}}</ref>, opendusen i proftehnologijoiden<ref>[http://skoipt.ru/ Salavatan opendusen i proftehnologijoiden kolledžan sait (''skoipt.ru'').] {{ref-ru}}</ref>, medicinine i muzikaline kolledžad, ekonomikan da ohjastusen, gumanitarine i opendusen tehnologijoiden institutad, Venäman üläopendusen aluzkundoiden (Uf, Moskv) koume filialad.

Lidnümbrikon Administracijan pämez' om Igor' Mironov vspäi 2020.

== Transport ==
Avtobusad, tramvaid, ezilidnelektrojonused, rel'savtobusad da taksid oma kundaližeks transportaks lidnas i sen aglomeracijas. «Uf — Orenburg»-avtote ümbärdab lidnad päivlaskmaižeks röunaks. Avtotesild ühtenzoitab [[Išimbai]]-lidnanke Vaugedjoges päliči. ''Salavat-raudtestancii'' om olmas vspäi 1951 «[[Uf]] — [[Orenburg]]»-jonol.

Lähembaine Sterlitamakan lendimport radoi aktivižikš vhesai 1997, om sauptud, alastub rekonstrukcijale vspäi 2008.

== Galerei ==
<gallery mode="packed" heights="125px">
Admin salavat.jpg|Lidnan Administracijan sauvuz (2011)
Zags salavat.JPG|ZAGS (2011)
Mechet Salavat.JPG|Salavatan pämečet', vn 2011 nägu
St. Dmitry Donskoy church 5 Salavat Russia.jpg|Jumalanmaman Emäganpäivän päjumalanpert', vn 2011 nägu
TopGPNS4.jpg|«Gazprom neftehim Salavat» vl 2012 (edel 2011. vot «Salavatnefteorgsintez»-kompanii)
NTESSalavat2.jpg|Novo-Salavatskaja LEK vl 2016
DK Neftehimik salavat.JPG|«Neftehimik»-kul'turkeskuz (2011, ''Kivivoihimik'')
SKK2012.jpg|«Salavat»-sportkoncertkompleks (2011)
Autostation salavat.jpg|Avtobusstancii vl 2011
Станция Салават.JPG|Salavat-raudtestancijan nägu jaugnikoiden sildaspäi vl 2013
</gallery>

== Homaičendad ==
<references />

== Irdkosketused ==
* [http://salavat.bashkortostan.ru/ Lidnan tobmuden aluzkundoiden sait (''salavat.bashkortostan.ru'').] {{ref-ru}}
* [http://www.salavatsovet.ru/ Lidnan Nevondkundan oficialine sait (''salavatsovet.ru'').] {{ref-ru}}
{{Commons|Category:Salavat}}

{{Baškortostanan Tazovaldkundan lidnad}}

[[Kategorii:Salavat| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
