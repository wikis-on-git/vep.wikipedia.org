{{Eländpunkt
 | Nimi = Sosnovii Bor<br />Сосновый Бор
 | Lidnanznam = Coat of Arms of Sosnovy Bor (Leningrad oblast).png
 | Flag = Flag of Sosnovy Bor.png
 | Lidnanznam text = Sosnovii Boran lidnanznam
 | Flag text = Sosnovii Boran flag
 | Valdkund = Venäma
 | Eläjiden lugu = 67,602
 | Voz' = 2016
 | Pind = 71.98
 | Fail = Sosnovy Bor, Petra Velikogo street.jpg
 | Pämez' = Dmitrii Puläjevskii<br />(2009—)
 | Telefonkod = +7-81369-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Sosnovii Bor''' ({{lang-ru|Сосновый Бор}}) om [[Venäma]]n lidn da lidnümbrik [[Leningradan agj]]an päivlaskmas. Vspäi 2006 se om üks'jäine alištui agjan tobmudele oikti lidn.

== Istorii ==
Eländpunktan aluz om pandud vl 1958 kuti radnikžilo atomtegimišton täht [[Lomonosovan rajon (Leningradan agj)|Lomonosovan rajonas]]. Vozil 1967−1973 [[Leningradan AES|Leningradan AES:an]] ezmäine energoblok om saudud, vodele 1981 — jäl'gmäine, nellänz' lugul. Vl 1973 sulakun 19. päiväl radnikžilo tegihe lidnaks agjan alištusenke. Vl 1974 sidä ühtištuihe lähižen Ustjan küläkundan eländpunktoidenke. Lidnümbrik om olmas nügüdläižiš röunoiš vspäi 2006.

Vspäi 1993 lidnan territorii om Venäman röunma, se om sauptud verhiden maiden rahvahanikoiden tulendad vaste eriližeta laskendbumagata.

== Geografijan andmused ==
Lidn sijadase [[Suomen laht]]en suvirandal (Koporjen laht), 20 m valdmeren pindan päl keskkorktusel. Matkad [[Piter]]in röunhasai om 35 kilometrad päivnouzmha orhal ([[Lomonosov (lidn)|Lomonosov-lidn]]), Piterin keskushesai — 80 km.

Kovaši-jogi lankteb Suomen lahthe lidnan südäimes.

Sosnovii Bor-lidnümbrik röunatab [[Lomonosovan rajon (Leningradan agj)|Lomonosovan rajonanke]] pohjoižpäivnouzmas, päivnouzmas da suves. [[Baltijan meri|Baltijan meren]] Suomen laht levigandeb päivlaskmha lidnaspäi.

Sosnovii Bor om lidnümbrikon üks'jäine eländpunkt. Lidnümbrik jagase 20 valičemižümbrikoks.

== Tobmuz ==
Käskusenandai tobmuz om Ezitajiden Nevondkund ({{lang-ru|Совет депутатов}}) 20 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Puläjevskii Dmitrii|Dmitrii Puläjevskii]] radab sen ezimehen da lidnan pämehen vspäi 2009 kahtenden strokun jäl'geten. Edel sidä vozil 2006−2009 hän radoi lidnan administracijan pämehen. Ezitajiden Nevondkund valičeb lidnan administracijan pämest.

Vs 2014 tal'vkuspäi [[Sadovskii Vladimir|Vladimir Sadovskii]] radab lidnan administracijan pämehen. Ezmäine varapämez' da nell' muite varapämest oma hänele abhu. Kuz' komitetad, 18 palakundad da 1 laudkund alištudas rajonan administracijan pämehištole.

== Eläjad ==
Vl 2010 eläjiden lugu oli 65 788 ristitud. [[Ortodoksine hristanuskond|Ortodoksižen hristanuskondan]] Jumalanmaman Korbendatoi Penzaz-jumalaižen päjumalanpert', Panteleimonan pühäpert' i časoun' oma lidnas.

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 71,9%, [[ukrainalaižed]] — 2,1%, [[vaugedvenälaižed]] — 1,2%, [[totarlaižed]] — 0,6%, toižed rahvahad — 1,8%, rahvahuden ozutandata — 22,4% (jäl'gmäižišpäi vaiše 3,8% mahttas pagišta venäkelel).

Erased igähižed rahvahad: [[suomalaižed]] — 70 rist. (0,11%), [[karjalaižed]] — 37 rist. (0,06%), [[estilaižed]] — 24 rist. (0,04%), [[vepsläižed]] — 9 rist. (0,01%), [[ižoralaižed]] — 7 rist. (0,01%), [[vodilaižed]] — 3 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 21.] {{ref-ru}}</ref>.

== Ižanduz ==
Ižandusen päsarakod oma atomenergetik ([[Leningradan AES]], [[Leningradan AES 2]], tedoinstitutad), sauvond da sauvondmaterialoiden pästand (raudbeton, metallkonstrukcijad, teraztorvveimed)<ref>[http://lenoblinvest.ru/images/rayoni/sosn/investpasport-SOSBOR.pdf Sosnovii Bor-lidnankundan investicine pasport (''lenoblinvest.ru''). — 12 lp. — Lpp. 1-4.] {{ref-ru}}</ref>.

Om specialižen opendusen aluzkundoid lidnas: keskopenduz — politehnine kolledž, üläopenduz — Piterin universitetoiden koume filialad da Venäman valdkundaližen radnikoičendan akademijan filial.

== Galerei ==
<gallery mode="packed" heights="125px">
Sosnovy Bor, mayor office.jpg|Lidnan administracijan sauvuz vl 2011
Optical testing complex Vertical.JPG|Optoelektronikan tedoinstitutan «Vertikal'»-kodvindkompleks (2008)
-Leningrad Nuclear Power Plant 20JUL2010-FK.jpg|Leningradan atomelektrostancii vl 2010
Andersengrad.JPG|Lapsiden «Andersengrad»-bobuštuzkompleks (om saudud vll 1975−1980)
ЭР2Т-7190, станция Калище.jpg|Kališče-raudtestancii
</gallery>

== Homaičendad ==
<references />

== Irdkosketused ==
* [http://www.sbor.ru/ Sosnovii Bor-lidnümbrikon oficialine sait (''sbor.ru'').] {{ref-ru}}
{{Commons|Category:Sosnovy Bor}}

{{Leningradan agjan lidnad}}

[[Kategorii:Sosnovii Bor| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Leningradan agjan lidnümbrikod]]
