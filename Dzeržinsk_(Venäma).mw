{{Eländpunkt
 | Nimi = Dzeržinsk<br/>Дзержинск
 | Lidnanznam = Coat of Arms of Dzerzhinsk.svg
 | Flag =
 | Lidnanznam text = Dzeržinskan lidnanznam (Venäma)
 | Flag text =
 | Valdkund = Venäma
 | Eläjiden lugu = 227,326
 | Voz' = 2021
 | Pind = 200
 | Fail = Dzerzhinsk Montage.png
 | Pämez' = Ivan Noskov<br/>(tal'vku 2018—)
 | Telefonkod = +7-8313-xxx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Dzeržinsk''' ({{lang-ru|Дзержи́нск}}) om [[Venäma]]n lidn [[Alalidnan agj]]an keskuzpalan päivlaskmas. Se om [[Alauz'lidn]]an päivlaskmaine ezilidn, agjan kahtenz' lidn eläjiden lugun mödhe, Dzeržinskan lidnümbrikon administrativine keskuz.

== Istorii ==
Eländpunkt mainitaškanzihe kuti ''Must žilo'' ({{lang-ru|село Чёрное}}) vspäi 1606, mugažo Rastäpino-külä oli alištunu sille. Vl 1861 saudihe raudted i Čornoje-raudtestancijad žilonno. Alebastrantegim radoi vspäi 1869, muiktusiden tegim radab vspäi 1915, poukahtuzsubstancijoiden tegim — vspäi 1916. Vl 1904 udesnimitihe stancijad Rastäpinoks, vll 1927−1929 nimitihe muga kaiken radnikžilon oficialižikš, no se ei tulend mel'he eläjile. Udesnimitihe nügüdläižikš vn 1929 22. päiväl kezakud [[Feliks Dzeržinskii]]-politikanmehen kanzannimen mödhe. Radnikžilo sai lidnan statusad vl 1930, himižiden tegimiden sauvomine jätkustui.

Dzeržinsk šingotase himižel sarakol (13 tegint, i vanhoiden edheotandoiden pala om likvidiruidud vai seižub radmata), räzinan i plastikan tehmižel (8 edheotandad), elektromašiništon i metalližtegesiden edheotandoil, sömtegimištol (4 tegint), sauvondmaterialiden pästandal (gips, silikattegesed), mugažo kervačuiden edheotand i omblendfabrik ratas lidnas.

== Geografijan andmused ==
Lidn sijadase [[Okanjogi|Okanjogen]] hural randal (keskuzpalan suvi) da randpolel, 10 kilometrhasai pohjoižhe jogespäi, 90 m ü.m.t. keskmäižel korktusel. Matkad [[Alauz'lidn]]an röunhasai om 5 km päivnouzmha orhal, avtotedme vai raudtedme. Lähembaižed lidnad oma [[Bogorodsk]] 15 km suvhe orhal, 44 km avtotedme vai raudtedme, [[Volodarsk]] 12 km päivlaskmha orhal vai kaikil teil, i [[Balahn]] 29 km pohjoižhe orhal, 36 km avtotedme vai raudtedme.

Nell'toštkümne žilod mülüdas lidnümbrikho Dzeržinskan ližaks, sidä kesken koume lidnanvuittušt: Gorbatovk (3528 rist. vl 2017), Gavrilovk (856 rist. vl 2017) i Želnino (819 rist. vl 2017). Lidnümbrikon pind — 421,53 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 240 742 ristitud, lidnümbrikon — 251 016 ristitud. Kaikiš suremb lidnan ristitišt oli enamba 280 tuhad eläjid vll 1987−1998 (287 tuh. rist. vll 1990−1993). Vl 2017 kaik 231 797 ristitud elihe lidnas i 242 033 ristitud kaikes lidnümbrikos.

Rahvahad (enamba 0,4% vl 2010): [[venälaižed]] — 91,3%, [[totarlaižed]] — 2,6%, [[ukrainalaižed]] — 0,5%, [[mordvinalaižed]] — 0,4%, toižed rahvahad — 2,4%, rahvahuden ozutandata — 2,8%.

[[Ortodoksine hristanuskond|Ortodoksižen hristanuskondan]] üks'toštkümne pühäpertid<ref>[http://sobory.ru/geo/locat/8485 Dzeržinskan pühäpertid ''sobory.ru''-saital.] {{ref-ru}}</ref> oma olmas lidnas: Sündun Eläbzdusen päjumalanpert' (om saudud vll 1998−2018), kahesa jumalanpertid i kaks' časounäd. Mugažo viž jumalanpertid i časoun' oma olmas lidnümbrikon toižiš eländpunktoiš. [[Protestantizm]]an kaks' loičendpertid oma avaitud. [[Islam]]an kaks' pämečetid ratas (vozišpäi 1992 i 2014). Tibetižen [[buddizm]]an Karma Kagju-veron keskuz om avaitud vspäi 2003. [[Judaizm]]an pühäpert' om letud i radab vspäi 2005.

Professionaližen opendusen aluzkundad oma Alalidnan tehnižen universitetan Dzeržinskan politehnine institut<ref>[http://dpingtu.ru/ Dzeržinskan politehnižen institutan sait (''dpingtu.ru'').] {{ref-ru}}</ref>, koume tehnikumad i koume kolledžad, üläopendusen kahten aluzkundad filialad (Moskv, Alauz'lidn).

== Transport ==
Avtobusad, trolleibusad, ezilidnelektrojonused da maršruttaksid oma kundaližeks transportaks lidnas. Raudtestancijad i platformad lidnas (Alauz'lidnaspäi): 421. km, Vorošilovskai, Igumnovo-stancii, Kalininskai, Dzeržinsk-stancii, Puškino. Jogiport radab vemha jüguid ujuden.

Rahvahidenkeskeine soda- da civiline Strigino-lendimport ({{lang-ru|Стригино}}, ''GOJ / НЖС'', 1,14 mln passažiroid vl 2018) sijadase 7 km päivnouzmha lidnaspäi avtotedme.

== Galerei ==
<gallery mode="packed" heights="125px">
Dzerzhinsk Town Hall.jpg|Lidnümbrikon ohjastusen pert' (2010)
ДННРЦ2.jpg|Sündun Eläbzdusen päjumalanpert', vn 2020 nägu
Baptists Gospel Hall.jpg|[[Baptizm]]an loičendpert', vn 2009 nägu
Dzerzhinsk. City Mosque.jpg|Lidnan pämečet', vn 2014 nägu
Сибур - Нефтехим (Капролактам) (2010.03.13) - panoramio.jpg|Sibur-kompanijan «Kaprolaktam»-tegim vl 2010
Town Branch of NN State University.jpg|Alalidnan valdkundaližen universitetan Dzeržinskan filial (2009)
Town Drama Theatre.jpg|Lidnan dramteatr (2009)
Театр кукол город Дзержинск.jpg|Dzeržinskan tätüižteatr (2021)
Торговый центр "Дзержинец" - panoramio.jpg|«Dzeržinec»-torguindkeskuz (2009)
Пассажирский Порт Дзержинск - panoramio.jpg|Passažirine jogiport vl 2010
Dzerzhinsk train station building 2.jpg|Dzeržinsk-päraudtestancii vl 2010
</gallery>

== Homaičendad ==
<references />

== Irdkosketused ==
* [http://www.dumadzr.ru/ Dzeržinskan lidnümbrikon Duman oficialine sait (''dumadzr.ru'').] {{ref-ru}}
* [http://адмдзержинск.рф/ Dzeržinskan lidnümbrikon administracijan oficialine sait (''адмдзержинск.рф'').] {{ref-ru}}
{{Commons|Category:Dzerzhinsk, Russia}}

{{Alalidnan agjan lidnad}}

[[Kategorii:Dzeržinsk (Venäma)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Alalidnan agjan lidnümbrikod]]
