{{1000}}{{A10000}}
[[Fail:Henrika Šantel - Kemičarka.jpg|thumb|right|250px|Ezmäižen slovenižen [[Ana Maier-Kanski]]-himikan-naižen portret, pirdi [[Henrika Šantel]], 1932]]
[[Fail:Chemicals in flasks.jpg|thumbnail|right|250px|Himižed substancijad flakoniš]]
'''Himii''' om tarkoiged tedo [[substancii|substancijoiš]], niiden ičendoiš, sauvoses, toižetamižes [[himine reakcii|himižiden reakcijoiden]] tagut i käskusiš, kudambiden mödhe nened reakcijad tegesoiš.

[[Londusentedo]]n pala, om äi kosketusid [[fizik]]anke i [[biologii|biologijanke]]. Erižed disciplinad tedoitas niid kosketusid. Himii om tedo [[molekul]]oiden da [[ion]]iden toižetamižes, eile atomoiden.

== Tedon šingotesen istorii ==
Himijan mahtused šingotihe ristitkundas amussai. Lämuden kävutand, sömän i zelliden vaumičend, nahkoiden dubind oliba istorijanedeližiš kundoiš völ. Möhemba käziradajiden mahtused otaškanzihe toižid himižid processoid metallurgijas, padoiden i stöklan tehmižes. Himine tedo putui evropalaižile arabalaižišpäi tobjimalaz heiden tulendan Ispanijan territorijha jäl'ghe vl 711, i nimitihe tedod «alhimijaks» pit'kan aigan araban virkandan mödhe.

Alhimikad napriba sada [[kuld]]ad toižiš metalloišpäi, sikš miše ottihe kuldad rahoikš. Heiden aig tuli äjiden eziauguižiden substancijoiden sandale, niiden sandan mahtusiden, erigoitusen da puhtastamižen šingotesele. Vaiše 16.-17. voz'sadoil himii sündui kut todesine tedo. Sil aigal tedoavaidusiden rivi löuzi mail'man mehanistižen nägun alusid, erazvuitte tegimišt šingotaškanzihe i farmaceftikan medicinine znamoičend lujeni. Muga substancijoiden tedoidajiden lugumär ližadui, i hö sädiba hüvin meletadud aktualižid praktižid metodoid. Sen aigan sured tedomehed oma [[Georgii Agrikola]] i [[Teofrast Bombast Paracel's]].

Vll 1740−1790 [[Lavuazje Antuan|Lavuazje]] i [[Lomonosov Mihail|Lomonosov]] sel'gitiba himižikš palatusen, muiktandan i hengindan processoid, todištiba, miše [[lämoi]] ei ole substancii, no lämuzprocessan jäl'g. Vll 1799−1806 [[Prust Žozef Lui|Prust]] formulirui mülündan kaikenaigaižusen käskust. Vl 1808 [[Gei-Lüssak]] avaiži mülün kosketusiden käskust ([[Avogadron käskuz]]). [[Dal'ton Džon|Dal'ton]] todišti [[atom]]oiden olendad ičeze «Himižen filosofijan uz' sistem»-tedotös (1808−1827), pani tärtusid ''[[atoman veduz]]'' i ''[[himine element]]'' (ühtejiččiden atomoiden kogo).

== Kacu mugažo ==
* [[Himižiden elementoiden periodine tablut]]

== Homaičendad ==
<references />

{{Commons|Chemistry}}

{{stub}}
[[Kategorii:Himii| ]]
