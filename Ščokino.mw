{{Eländpunkt
 | Nimi = Ščokino<br />Щёкино
 | Lidnanznam = Coat of Arms of Schyokino (Tula oblast).png
 | Flag = Flag of Schyekino (Tula oblast).png
 | Lidnanznam text = Ščokinon lidnanznam
 | Flag text = Ščokinon flag
 | Valdkund = Venäma
 | Eläjiden lugu = 57,979
 | Voz' = 2018
 | Pind = 14.54
 | Fail = Ŝĉjokino-urbo.JPG
 | Pämez' = Jurii Savuškin<br />(viluku 2009—)
 | Telefonkod = +7-48751-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Ščokino''' ({{lang-ru|Щёкино}}) om [[Venäma]]n lidn da lidnankund [[Tulan agj]]an keskuzpalas. Se om agjan nellänz'-videnz' lidn eläjiden lugun mödhe, [[Ščokinon rajon]]an administrativine keskuz (vspäi 1932), mülüb rajonha vspäi 2006, rajonan kaikiš suremb lidn.

== Istorii ==
Eländpunktan aluz om pandud vl 1870 kuti žilo Ščokino-raudtestancijanno. Kätihe radnikžiloks vn 1934 1. päiväl heinkud, mülütihe sen ühtes lähižid žiloid. Radnikžilo sai lidnan statusad vn 1938 27. päiväl kül'mkud. [[Toine mail'man soda|Toižen mail'man sodan]] aigan lujad torad mäniba lidnan ümbrištos vn 1941 lopus. Lidn oli alištunu agjan tobmudele oikti vll 1950−2006.

Ščokino šingotase himižel tegimištol (azotheretused, kivivoinhimine produkcii, [[kapron]]kuidud) i špalanimetamižtegimel.

== Geografijan andmused ==
Lidn sijadase rajonan pohjoižpäivnouzmas, 240 m ü.m.t. keskmäižel korktusel. Matkad [[Tul]]an keskushesai om 22 km pohjoižhe orhal, 23 km avtotel vai raudtel; röunhasai — 10 km. Toine lähembaine lidn om [[Sovetsk (Tulan agj)|Sovetsk]] 11 km suvipäivnouzmha orhal vai 18 km avtotedme. Ščokino-raudtestancii radab lidnan keskuzpalan lodehes «Tul — [[Orel]]»-keskustal, mugažo om raudted [[Uzlovai]]-lidnhasai. M2-avtotrass om lidnan päivlaskmaižeks röunaks.

Ščokino om lidnankundan üks'jäine eländpunkt. Lidnankundan pind — 14,54 km².

== Eläjad ==
Vl 1939 lidnan ristitišt oli 11 334 eläjad, vl 1959 — 45 556 eläjad. Vn 2010 Venäman rahvahanlugemižen mödhe lidnan eläjiden lugu oli 58 139 ristitud. Kaikiš suremb lidnan ristitišt oli 70 tuhad eläjid vll 1976−1987 (70 318 rist. vl 1979). [[Ortodoksine hristanuskond|Ortodoksižen hristanuskondan]] üks'jäine jumalanpert'<ref>[http://sobory.ru/geo/locat/6276 Ščokinon pühäpertid ''sobory.ru''-saital.] {{ref-ru}}</ref> om olmas lidnas, se om Jumalanmaman «Kaikiden gorähižiden ihastuz»-jumalaižen pühäpert' (om saudud vll 1994−1999).

Rahvahad (2010): [[venälaižed]] — 96,1%, toižed rahvahad — 3,9%.

Professionaližen opendusen aluzkundad oma Ščokinon politehnine kolledž<ref>[http://www.schpk.ru/ Ščokinon politehnižen kolledžan sait (''schpk.ru'').] {{ref-ru}}</ref> i Tulan ekonomine kolledž<ref>[http://tulatek.ru/ Tulan ekonomižen kolledžan sait (''tulatek.ru'').] {{ref-ru}} <small>''(+ äikel'ne känduz)''</small></ref> (baziruiše Ščokinos kacmata nimitushe).

== Galerei ==
<gallery mode="packed" heights="125px">
Shchyokino Pond IMG 3531 1280.jpg|Lidnan uit
Щекино химволокно.gif|Himižen kuidun tegimen kontor
Станция откуда Толстой уехал навсегда из Ясной Поляны.jpg|Ščokino-raudtestancijan sauvuz vl 2018
</gallery>

== Homaičendad ==
<references />

== Irdkosketused ==
* [http://www.schekino.ru/ Lidnan da rajonan tobmuden aluzkundoiden sait (''schekino.ru'').] {{ref-ru}}
{{Commons|Category:Shchyokino, Tula Oblast}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Ščokinon rajon|*]]
