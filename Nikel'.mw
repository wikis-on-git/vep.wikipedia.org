{{10000}}{{A10000}}
[[Fail:Nickel chunk.jpg|thumb|left|200px|Puhtaz nikel']]
{{Himine element|28|Nikel'|Ni|58,6934|Metall|2|8|16|2|0|0|0|}}
'''Nikel'''' (''Ni'' — ''niccolum'' latinan kelel) om 28nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kümnendes gruppas (vanhtunuden klassifikacijan mödhe — kahesanden gruppan laptalagruppas), tabluden nelländes periodas.

== Ühthine ümbrikirjutand ​==
Nikel' om levitadud Man kores keskmäras, 0,01% massan mödhe vai 100 grammad tonnas. Voib löuta ičesündujad nikelid vaiše meteoritoiš [[raud]]anke ühtes. Vl 1751 ročilaine Aksel' Fredrik Kronstedt-himik sai puhtast nikelid ezmäižen kerdan.

Metall da sen ühtnendad oma toksižed, kuctas allergišt reakcijad. Nikelin otand südäimehe om [[vitiligo]]n üks' süišpäi.

== Fizižed ičendad ==
Nikel' om lujas kova plastine tagokaz korrozijanvastaine hobedaižvauged [[metall|päličmänendmetall]]. Elementan elektroniden konfiguracii orbitaliden mödhe voib olda mugoi-ki: 2, 8, 17, 1.

Atommass — 58,6934. Ninevuz (normaližiš arvoimižiš) — 8,9 g/sm³. Suladandlämuz — 1728 K (1455 C°). Kehundlämuz — 3003 K (2730 C°).

Londuseline nikel' kogoneb vides stabiližes izotopaspäi: <sup>58</sup>Ni (68,27%), <sup>60</sup>Ni (26,10%), <sup>61</sup>Ni (1,13%), <sup>62</sup>Ni (3,59%), <sup>64</sup>Ni (0,91%). Tetas 26 ratud radioaktivišt izotopad 48..57, 59, 63, 65..78 atommassanke, i 8 izomärad, niiden keskes kaikiš hätkemb čihodai om <sup>59</sup>Ni-izotop (T<sub>½</sub>=76 tuhad vozid).

== Himižed ičendad ==
Nikel' om vähäaktivine himižešti. Ei ole reakcijad nenidenke substancijoidenke: vezi, muglad i erased muiktused. Muigotandmärad: +3..+1, mugažo +4 harvoin. Metall om kattud normaližiš arvoimižiš [[hapanduz|hapandusen]] kerthel. Nikelin tuhk palab il'mas.

== Kävutand ==
Ottas kävutamižhe tehmaha rosttumatont terast (sadud nikelin kaks' koumandest), raudatomid i räkänvastaižid ühthesuladisid. Kävutadas nikeliruimha pindoid, tehmaha vanuimid, akkumulätorid i järgeližid [[rahad|rahuzid]]. [[Renein nikel']] om himižiden reakcijoiden katalizatoraks.

Saihe 2,25 mln tonnoid mail'mas vl 2016. Pätegijad (enamba 200 tuh. tonnoid) oma [[Filippinad]], [[Venäma]], [[Kanad]], [[Avstralii]], [[Uz' Kaledonii]] (Francii). Vl 2012 maksoi 15,5..17,6 US$ kilogrammas.

== Irdkosketused ==
* [http://www.webelements.com/webelements/elements/text/Ni/key.html Nikel' ''webelements.com''-saital.] {{ref-en}}
* [http://n-t.ru/ri/ps/pb028.htm Kirjutuz nikeliš Himižiden elementoiden populärižes ''n-t.ru''-kirjištos.] {{ref-ru}}
{{Commons|Nickel}}

{{Periodine tablut}}

[[Kategorii:Himižed elementad kirjamišton mödhe]]
