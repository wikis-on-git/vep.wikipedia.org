{{1000}}{{A10000}}
[[Fail:Uranus2.jpg|thumb|right|250px|Uranan fotokuva Vojadžer-2-kaimdajaspäi]]
{{Znamoičendad|Uran}}
'''Uran''' ({{lang-la|Uranus}}) om seičemenz' planet [[Päiväine|Päiväižespäi]] lugeden [[Päiväižen sistem]]as, sen koumanz' planet diametral i nellänz' massal. Planetan astronomine znam om [[Fail:Uranus symbol (bold).svg|16px]], monogramm [[Fail:Uranus monogram (bold).svg|16px]].

Planet om avaitud [[Uil'jam Geršel']]-astronomal hänen teleskopan abul vl 1781. Lugetihe händtähthaks eziauguižešti, no jätksihe kaclendoid, i vodele 1783 tedomehiden kund el'genzi, miše Uran om planet. Se om ezmäine löutud planet antikaigan jäl'ghe. Om nimitadud grekalaižiden taivhan [[Uran (jumal)|Uran]]-jumalan mödhe. Voib nähta Uranad pal'hal sil'mal erasti, no aigaližembad kacujad lugiba sidä tuhlakoks tähthaks.

Planetan [[perigelii]] om 2 748 938 461 km, a [[afelii]] om 3 004 419 704 km. Uran punose ümbri Päiväižes da tegeb kogonaižen punondan 84,02 maižes vodes. Planetan radius om 25 362 km. Tegeb pörundad ičeze värtmudes ümbri 17 časus 14 minutas, koviden tulleiden piguz sase 900 kilometrad časus. Päiväižen sädegoičend om 400 kerdad vähemb mi Man pindal. Atmosfer om kaikiš vilumb sistemas, sen lämuz om 49 K (−224 C°).

Uranal om [[Uranan kaimdajad|27 kaimdajad]], om renghid.

== Homaičendad ==
<references />

{{Commons|Category:Uranus (planet)}}

[[Kategorii:Planetad]]
[[Kategorii:Astronomižed objektad kirjamišton mödhe]]
