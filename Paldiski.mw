{{Eländpunkt
 | Nimi = Paldiski
 | Lidnanznam = Paldiski coatofarms.png
 | Flag = Flag of Paldiski.svg
 | Lidnanznam text = Paldiskin lidnanznam
 | Flag text = Paldiskin flag
 | Valdkund = Estinma
 | Eläjiden lugu = 3,681
 | Voz' = 2017
 | Pind = 58.37
 | Fail = Вайсковая база ў Палдысках — Paldiski military base.Jpeg
 | Pämez' = Tiit Peedu (2014—)
 | Telefonkod = +372
 | Aigvö = tal'vel [[UTC]]+2,<br />kezal [[UTC]]+3
}}
'''Paldiski''' (mugažo [[estin kel'|estin kelel]]) om lidn, sodabaz da jädumatoi port [[Estinma]]n lodehes, [[Harju (makund)|Harju-makundas]]. Pakri-sared alištudas lidnan tobmudele mugažo.

== Istorii ==
[[Sur' Petr]] pani nügüdläižen eländpunktan alust meriportaks Pakri-sal'men randal vl 1718. Portan, majakan, lidnusen i žilon sauvomine oli vhesai 1726 i seižuhti Petran kolendanke. Žilo portanno nimitihe ''Rogervik:aks'' ({{lang-sv|Rågervik}}) vspäi 1723. [[Jekaterina II]] jätksi sauvomišt, no päti tehta [[Kronštadt]]ad kaičendportaks vn 1768 Senatan edespaginad jäl'ghe. Vozil 1762−1922 oficialine nimituz oli ''Baltine Port'' ({{lang-ru|Балтийский Порт}}), estin nimituz oli ''Baltiski'' vspäi 1733, sid' oficialižikš ''Baltiski'' Estinman ripmatomudenke, i vspäi 1933 om nügüdläiženke nimenke. Lidnan status om anttud vl 1783.

[[Nevondkundaline Ühtištuz|Nevondkundaližel]] aigal atomižiden [[vedenalaine laiv|VA-laivoiden]] sodameribaz oli lidnas, mugažo il'mvastaižen kaičendan raketbaz da sodalendimport oli lidnan saubaližel territorijal. Vozil 1994−1996 Paldiski mülüi [[Keil (lidn)|Keil-lidnha]]. [[Estinman sodaväged|Estinman sodavägiden]] erazvuiččed toižendad sijadasoiš lidnan sodabazas.

Tulleienergopark om saudud. Tedon da tegimišton Pakri-park šingotase lidnan päivnouzmaižen röunanno.

== Geografijan andmused ==
Lidn sijadase [[Suomen laht]]en suvirandal. Matkad [[Tallidn]]an keskushesai om 52 km päivnouzmha avtotedme.

== Eläjad ==
Vl 2012 eläjiden lugu oli 4 081 ristitud. Ristitišt poleni vspäi 1991 (8,1 tuhad).

Lidn om äirahvahaline. Estilaižed oma 32,8% vn 2011 rahvahanlugemižen mödhe. Toižed rahvahad oma enamba pol't ristitištos. Hristanuskondan 4 pühäpertid om lidnas.

== Transport ==
Kaks' meriportad jüguiden täht om lidnas, pohjoine i suvine. Poltusen kaičendterminal, kivivoinümbriradai terminal, konteinerterminal oma olmas portoiš. Raudtestancii om olmas vspäi 1870 «Paldiski — [[Tallidn]] — [[Tosno]]»-raudtel. Ehtatim ujub [[Ročinma]]n [[Kapellskär]]-porthasai.

== Irdkosketused ==
* [http://www.paldiski.ee/ Lidnan tobmuden oficialine sait (''paldiski.ee'').] {{ref-et}}
{{Commons|Category:Paldiski}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Harju-makund]]
