'''Šokš''' ([[Venäkel'|venäkelel]]: ''Шокша'', [[Karjalan kel’|karjalan]] da [[Suomen kel'|suomen kelil]]: ''Šokšu'') om [[Vepsläižed|vepsän]] külä [[Änižröunan rajon|Änižröunan (Änižrandan) rajon]]as [[Karjalan Tazovaldkund|Karjalan Tazovaldkundas]]. Sen sijaduz om Šokšan vepsän küläkundas (Šokšan vepsän küläkundan administrativine keskuz om [[Kvarcitkülä]]). Vodelpäi 1994 vodhesai 2005 se mülüi [[Vepsän rahvahaline volost'|Vepsän rahvahaližhe volost'he]]. Šokšan eläjiden lugu — 173 mest (2000), enamb 62 % eläjid — [[Vepsläižed|vepsläižed]]. 

Šokšas oma škol, lapsiden päivkodi da kul'turkodi. Šokšаs om mugažo babarmkvarcitan löudmižsija. Šokšan kvarcitad om kävutadud Tundmatoman Saldatan Kauman [[Moskv|Moskv]]as, Leninan mavzolejan, Napoleonan grobnican [[Pariž|Pariž]]as sauvomas.

Avtomatk Šokšan da Petroskoin keskes om 60 kilometrad, regionaline R19-te ([[Petroskoi|Petroskoi]] — [[Šušt|Šušt]]) mäneb siriči Šokšas. 

{{Vepsän küläd Karjalan Tazovaldkundas}}
{{DEFAULTSORT:Šokš}}

[[ru:Шокшинское вепсское сельское поселение]]
[[et:Šokša Vepsa külaasundus]]
[[fi:Šokšu]]
