{{Venälaižen Federacijan subjekt
|Nimi           = Karačajan da Čerkesijan Tazovaldkund
|Venälaine nimi = Карачаево-Черкесская Республика <small>(ven.) da tž.</small><sup>[[#Keled da oficialižed nimed|1]]</sup>
|Flag           = [[Fail:Flag of Karachay-Cherkessia.svg|150px|Karačajan da Čerkesijan Tazovaldkundan flag]]
|FSCoA          = [[Fail:Coat of Arms of Karachay-Cherkessia.svg|110px|Karačajan da Čerkesijan Tazovaldkundan znam]]
|FlagLnk        = Karačajan da Čerkesijan Tazovaldkundan flag
|CoALnk         = Karačajan da Čerkesijan Tazovaldkundan znam
|FSMap          = [[Fail:Map of Russia - Karachay-Cherkessia.svg|300px]]
|FSCtrWhat      = Pälidn
|FSCtrNm        = [[Čerkessk]]
|AreaRnk        = 77
|TotArea        = 14277
|WaterPrcnt     = 0.6
|PopRnk         = 74
|Eläjiden lugu  = 469060
|PopCtDate      = 2015
|PopDens        = 32.85
|GDP            =
|GDPCtDate      =
|GDP(PPP)       =
|FedDistrNm     = Pohjoižkavkazan
|EcRegNm        = Pohjoižkavkazan
|OfLangs        = [[abazinan kel']],<br/>[[kabardinan da čerkesan kel']], [[karačajan da balkaran kel']],<br/>[[nogain kel']],<br/>[[venäkel']]
|HeadTtl        = Tazovaldkundan pämez'
|HeadNm         = [[Temrezov Rašid|Rašid Temrezov]]
|ViceTtl        = Ohjastusen ezimez'
|ViceNm         = [[Kazanokov Ruslan|Ruslan Kazanokov]]
|LegislTtl      = Rahvahaližen Suiman ezimez'
|LegislNm       = [[Ivanov Aleksandr|Aleksandr Ivanov]]
|FSAnthem       = ''[[Karačajan da Čerkesijan Tazovaldkundan gimn|Olen ülenpäiš amuižes Kodimaspäi!]]''
|Domain         =
|CadNo          = 09
|MSK            = [[UTC]]+3 ([[MSK]]+0)
}}
'''Karačajan da Čerkesijan Tazovaldkund''' ({{lang-ru|Карачаево-Черкесская Республика}} da tž.<sup>[[#Keled da oficialižed nimed|1]]</sup>) om [[Venäma|Venälaižen Federacijan]] [[Venälaižen Federacijan subjektad|subjekt]], üks' sen tazovaldkundoišpäi.

Se mülüb [[Pohjoižkavkazan federaline ümbrik|Pohjoižkavkazan federaližhe ümbrikho]].

Tazovaldkundan pälidn da kaikiš suremb lidn om [[Čerkessk]].

== Keled da oficialižed nimed ==
Valdkundkeled da tazovaldkundan nimituz nenil kelil:
* '''Карачаево-Черкесская Республика''' ([[venäkel']], ven.)
* '''Къарча-Черкес Республика''' ([[abazinan kel']], abaz.)
* '''Къэрэшей-Шэрджэс Республикэ''' ([[kabardinan da čerkesan kel']], kab. da čerk.)
* '''Къарачай-Черкес Республика''' ([[karačajan da balkaran kel']], kar. da balk.)
* '''Карашай-Шеркеш Республикасы''' ([[nogain kel']], nog.)

== Istorii ==
Karačajan da Čerkesijan Tazovaldkund om olmas vl 1922 vilukun 12. päivälpäi. Sen aluz oli pandud kuti Karačajan da Čerkesijan avtonomine agj. Vspäi 1926 sidä jagoihe kahthe erižhe avtonomižhe agjaha. Vozil 1943-1957 Karačajan avtonomijad ei olend olmas, [[karačailaižed|karačailaižid]] panihe deportacijan alle. Vspäi 1957 udessündutihe ühthižen Karačajan da Čerkesijan avtonomižen agjan. Erine federacijan subjekt vs 1992 semendkun 16. päiväspäi (erištui [[Stavropolin rand]]aspäi).

Karačajan da Čerkesijan Tazovaldkundan Konstitucii<ref>[http://constitution.garant.ru/region/cons_karach/ Karačajan da Čerkesijan Tazovaldkundan Konstitucijan tekst // ''Constitution.garant.ru''.] {{ref-ru}}</ref> om vahvištadud vl 1996 keväz'kun 5. päiväl Rahvahaližen Suiman (Parlamentan) ezitajil da om väges nügüd' äiluguižiden vajehtusidenke.

== Geografijan andmused ==
[[Fail:Relief Map of Karachay-Cherkessia.jpg|thumb|left|250px|Karačajan da Čerkesijan Tazovaldkundan reljefan kart.]]
Tazovaldkundal om röunoid [[Kabardinijan da Balkarijan Tazovaldkund]]anke päivnouzmas, [[Gruzii|Gruzijanke]] i sen [[Abhazii|Abhazijanke]] suves da suvipäivlaskmas, [[Krasnodaran rand]]anke päivlaskmas da lodehes, [[Stavropolin rand]]anke pohjoižes da pohjoižpäivnouzmas. Karačajan da Čerkesijan Tazovaldkund om mererandatoi.

Pind om 14 277 km². Mägipautkil om [[step'|stepid]] da [[mec]]oid. Znamasižed joged oma [[Kuban' (jogi)|Kuban']] da sen äiluguižed ližajoged ([[Sur' Zelenčuk|Sur']] da [[Pen' Zelenčuk|Pen']] Zelenčukad, [[Lab (Kubanin ližajogi)|Labanjogi]] da tž.). Läz kaik joged mülüdas Kubanin da [[Mustmeri|Mustmeren]] basseinha. [[Kumanjogi]], sen Podkumk-ližajogi da Kičmalk-jogi (mülüb [[Terek (jogi)|Terekan]] basseinha) jokstas päivnouzmas, nene joged mülüdas [[Kaspijan meri|Kaspijan meren]] basseinha. Kaikiš suremb ratud vezišt om [[Kubanin vezivaradim]] (pind 50 km², mülü 0,566 km³, 21 m süvütte), se mülüb [[Sur' Stavropolin kanal|Suren Stavropolin kanalan]] sistemha.

Reljef om mägikaz tobjan palan. Tazangišt da lodehližen [[Kavkazan mäged|Kavkazan]] ezimägištod ottas tazovaldkundan videndest sen pohjoižes. Kaikiš korktemb čokkoim om kaks'päine [[El'brus]]-mägenoc (5642 m, [[karačajan da balkaran kel'|kar. da balk.]]: ''Минги Тау'', [[kabardinan da čerkesan kel'|kab. da čerk.]]: ''Ошхамахо'') Kabardinijan da Balkarijan Tazovaldkundan suvipäivnouzmaižel röunal. Se om mugažo Kavkazan da Venäman kaikiš korktemb čokkoim.

Klimat om [[ven vö|ven]] läm' tazangištol da ezimägištol. Sigä heinkun keskmäine lämuz om +21 C°, vilukun kesklämuz om -3 C°. Paneb sadegid 500 mm vodes pohjoižes da 2000 millimetrhasai mägipautkil. Paks poud om erinii klimatan pird.

Londuseližed varad oma [[kivihil']], [[vas'k]]<ref>[http://www.kchr.ru/mainmenu/about_the_republic/about/ Ühthižed andmused tazovaldkundan polhe. — ''Kchr.ru''.] {{ref-ru}}</ref>, [[kuld]], [[äimetalližed kivendod]], [[sauvondmaterialad]] ([[mouckivi]], [[mel]], [[mramor]], [[granit]], [[špat|pöudšpat]], [[savi|saved]], [[lete|letked]]), mineraližed [[muju]]d, [[mec]], [[mustmad|mustma]], [[vezi|reskvezi]], [[gidroenergii]].

== Tobmuz ==
Tazovaldkundan pämez' om [[Temrezov Rašid|Rašid Temrezov]], radab vs 2011 uhokun 26. päiväspäi (edel 2011 vot sulakun 7. päiväd nece radnikuz nimitihe «Tazovaldkundan prezident»). Tazovaldkundan Rahvahaližen Suiman (Parlamentan) ezitajad änestadas Tazovaldkundan pämest videks vodeks [[Venäman prezident]]an taričendan mödhe. Tazovaldkundan pämez' märičeb Ohjastusen strukturad da paneb sen ühtnijoid radnikusile, Ohjastusen ezimest — parlamentan hüvästusen sandan jäl'ghe. Tazovaldkundan pämehen da Ohjastusen Administracii om hänele abhu.

Karačajan da Čerkesijan Tazovaldkundan Rahvahaline Suim (Parlament) om üks'kodižeks parlamentaks 50 ezitajanke. Kaik rahvaz valičeb heid videks vodeks. [[Ivanov Aleksandr|Aleksandr Ivanov]] radab sen ezimehen vs 2014 sügüz'kun 24. päiväspäi.

Radonoigendai tobmuz om Karačajan da Čerkesijan Tazovaldkundan Ohjastuz. [[Kazanokov Ruslan|Ruslan Kazanokov]] radab sen ezimehen vs 2015 sügüz'kuspäi. Ezmäine Ohjastusen varaezimez' da viž Ohjastusen muite varaezimest oma hänele abhu. Tazovaldkundan ministrused, ohjandused da tazovaldkundan inspekcijad alištudas Ohjastusele.

Tazovaldkundan pämest valitihe parlamentas vl 2011 keväz'kun 1. päiväl [[Medvedev Dmitrii|Venäman prezidentan]] taričendan mödhe, [[Temrezov Rašid|nügüdläine Tazovaldkundan pämez']] sai vägestust ezmäižel tural (73 än't 73:späi, 100,00%). Hänen tulijad valičendad lindäs vl 2016. Järgvaličendad Rahvahaližhe Suimha oliba vl 2014 sügüz'kun 14. päiväl.

== Eläjad ==
Vl 2010 eläjiden lugu om 477 859 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Sündutandmär ületab kolendmärad znamasižešti. Kaikutte koumanz' ristit seičemespäi om lidnalaine.

Tazovaldkundas om [[Karačajan da Čerkesijan Tazovaldkundan lidnad|nell' lidnad]], 7 lidnanvuittušt žilod da 139 küläd. Toižid surid lidnoid ei ole. Vl 2015 kaik om 18 eländpunktad enamba mi 5 tuh. eläjidenke.

Rahvahad (enamba 0,4% vl 2010): [[karačailaižed]] — 40,7%, [[venälaižed]] — 31,4%, [[čerkesalaižed]] — 11,8%, [[abazilaižed]] — 7,7%, [[nogailaižed]] — 3,3%, [[osetinalaižed]] — 0,7%, [[armenijalaižed]] — 0,6%, [[ukrainalaižed]] — 0,4%, [[totarlaižed]] — 0,4%, toižed rahvahad — 2,3%, rahvahuden ozutandata — 0,7%.

== Homaičendad ==
<references />

== Irdkosketused ==
* [http://www.kchr.ru/ Karačajan da Čerkesijan Tazovaldkundan pämehen da Ohjastusen oficialine sait (''kchr.ru'').] {{ref-ru}}
* [http://www.parlament09.ru/ Karačajan da Čerkesijan Tazovaldkundan Rahvahaližen Suiman (Parlamentan) oficialine sait (''parlament09.ru'').] {{ref-ru}}

{{Karačajan da Čerkesijan Tazovaldkundan lidnad}}
{{Venälaižen Federacijan subjektad}}

[[Kategorii:Karačajan da Čerkesijan Tazovaldkund| ]]
