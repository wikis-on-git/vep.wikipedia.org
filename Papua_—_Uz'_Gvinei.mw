{{10000}}{{A10000}}
{{Valdkund
| Nimi = Papua — Uden Gvinejan Ripmatoi Valdkund<br />Independen Stet bilong Papua Niugini <small>(tok-pisin)</small><br />Independent State of Papua New Guinea <small>(angl.)</small><br />Papua Niu Gini <small>(hiri motu)</small>
| Valdkundznam = National emblem of Papua New Guinea.svg
| Flag = Flag of Papua New Guinea.svg
| Valdkundznam text = Papua — Uden Gvinejan valdkundznam
| Flag text = Papua — Uden Gvinejan flag
| Pälidn = Port Morsbi
| Eläjiden lugu = 7,027,332<ref>[https://www.cia.gov/library/publications/the-world-factbook/geos/pp.html Papua — Uden Gvinejan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 462.840
| Kart = Papua New Guinea in its region.svg
| Kel' = [[tok-pisin]], [[anglijan kel'|anglijan]], [[hiri motu]]
| Valdkundan pämez' = [[Elizavet Toine]]
| Päministr = [[Marape Džeims|Džeims Marape]]
| Religii = [[hristanuskond]], [[paganuz]]
| Valüt = [[Papua — Uden Gvinejan kin]] (PGK)
| Internet-domen = [[.pg]]
| Telefonkod = +675
| Aigvö = [[UTC]]+10
}}
'''Papua — Uz' Gvinei''', täuz' oficialine form — '''Papua — Uden Gvinejan Ripmatoi Valdkund''' ([[tok-pisin]]: ''Independen Stet bilong Papua Niugini'', {{lang-en|Independent State of Papua New Guinea}}, [[hiri motu]]: ''Papua Niu Gini''), om valdkund [[Valdmerimad|Valdmerimaiš]], otab [[Uz' Gvinei]]-saren päivnouzmpol't. Erazvuiččil vozil valdkundan palad oliba [[Sur' Britanii|Suren Britanijan]], [[Saksanma]]n, [[Avstralii|Avstralijan]] tobmuden al. Sen pälidn da kaikiš suremb lidn om [[Port Morsbi]].

== Etimologii ==
Valdkundan nimituz kogoneb kahtes polespäi. Vl 1526 Žorži di Meneziš-portugalijalaine andoi ezmäižen nimen sijaližihe eläjihe kacten: ''Papua'' om saudud [[malain kel'|malain]] ''papuva''-sanaspäi «kidžer». Vl 1545 ispanine Injigo Ortis de Retes-merimatkadai andoi toižen ''Uz' Gvinei''-nimen Afrikan Gvinejha kacten.

== Istorii ==
Vn 1975 16. päiväl sügüz'kud Papua — Uz' Gvinei tedištoiti ičeze ripmatomudes [[Avstralii|Avstralijaspäi]]. Sen-žo aigan jäl'gmäine Konstitucijan<ref>[http://www.parliament.gov.pg/images/misc/PNG-CONSTITUTION.pdf Papua — Uden Gvinejan Konstitucii valdkundan parlamentan ''parliament.gov.pg''-saital.] {{ref-en}}</ref> ({{lang-en|Constitution}}) udištamine oli.

== Geografijan andmused ==
[[Fail:New Guinea Topography.png|thumb|left|300px|Papua — Uden Gvinejan topografine kart]]
Valdkund sijadase [[Tün' valdmeri|Tünen valdmeren]] päivlaskmaižel randal, pohjoižpolehe [[Avstralii|Avstralijaspäi]] (160 km [[Torresan sal'm]]en kal't), ani suvhe [[ekvator]]aspäi. Läz om merid: [[Bismarkan meri|Bismarkan]] pohjoižpoles, [[Uden Gvinejan meri|Uden Gvinejan]] pohjoižpäivnouzmpoles, [[Solomonan meri|Solomonan]] päivnouzmpoles, [[Arafuran meri|Arafuran]] da [[Koralloidenmeri]] suvipoles.

Papua — Uz' Gvinei om mavaldkundröunoiš [[Indonezii|Indonezijanke]] päivlaskmas (röunan piduz — 820 km), merivaldkundröunoiš [[Federativižed Mikronezijan Valdkundad|Federativižiden Mikronezijan Valdkundoidenke]] pohjoižes, [[Nauru]]nke päivnouzmas, [[Solomonan Sared|Solomonan Saridenke]] suvipäivnouzmas da [[Avstralii|Avstralijanke]] suves. Mererandan piduz om 5152 km.

Mägireljef otab man tobj palad. Kaik 18 aktivišt vulkanad om valdkundan pohjoižes. Kaikiš korktemb čokkoim om [[Vil'hel'm (mägi)|Vil'hel'm]]-mägenoc, 4509 m valdmeren pindan päl.

Klimat om [[ekvatorialine vö|ekvatorialine]] mussonine neps randpolel, paneb sadegid sezonoidme, voden kesklämuz +26 C°, läz vajehtusita kuidme. Korktemb mägil om [[ven vö]] da märg klimat, sipsitab lopmäta, ragištab erašti, voden keskmäine lämuz om +10 C°, sigä eile ristitištod.

Londuseližed pävarad oma [[kivivoi]], [[kuld]], [[hobed]], [[vas'k]], [[molibden]], [[tellur]], [[nikel']], [[kobal't (himine element)|kobal't]]; toižed varad — [[londuseline gaz]], [[mec]], [[kala]].

== Tobmuz ==
[[Fail:PNG National Court after independence.jpg|thumb|right|250px|Papua — Uden Gvinejan käskuzkundan sauvuz [[Port Morsbi]]š]]
Papua — Uz' Gvinei om [[konstitucine monarhii]] äjiden partijoiden sistemanke. Valdkundan pämez' om britanine [[Elizavet Toine]]-kunigaznaine ([[tok-pisin]]: ''Missis Kwin''). Hän paneb jenaral-gubernatorad radsijha Papua — Uden Gvinejan parlamentan valičendan mödhe. Jenaral-gubernator vahvištab päministrad ({{lang-en|Prime Minister of Papua New Guinea}}), hän-žo pätab päministran strokun hätkeližuses.

Parlament ({{lang-en|National Parliament of Papua New Guinea}}) om üks'kodine. Sen 111 ühtnijad oma valdatusidenke videks vodeks (89 — kaik rahvaz valičeb, 22 — käsktas provincijoiden suimil).

Papua — Uden Gvinejan päjärgvaličendad oliba vl 2017 kezakun 24. päiväspäi heinkun 8. päivähäsai. [[Dadae Bob|Bob Dadae]] radab jenaral-gubernatoran vs 2017 uhokun 28. päiväspäi. Nügüdläine päministr om [[Marape Džeims|Džeims Marape]] vs 2019 semendkun 30. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Papua — Uden Gvinejan administrativiž-territorialine jagand]].''

Papua — Udes Gvinejas om nell' regionad. Regionad alajagasoiš 22 agjaks.

== Eläjad ==
Papua — Udes Gvinejas elädas [[udengvinejalaižed]]. Vn 2014 heinkus valdkundan ristitišt oli 6 552 730 eläjad. Kaikiš suremb ristitišt om nügüd'.

Religijan mödhe (2011): [[protestantizm|protestantad]] — 64,3% (sidä kesken [[lüteranine jumalankodikund|lüteranižed]] uskojad 18,4%, [[seičemenden päivän adventistoiden jumalankodikund|seičemenden päivän adventistad]] 12,9%), riman [[katoline jumalankodikund|katolikad]] — 26,0%, toižed hristanuskojad — 5,3%, toižed uskojad — 1,4%, religjan märhapanendata — 3,0%.

Papua — Uden Gvinejan toižed sured lidnad (enamba 50 tuh. ristituid vl 2007, surembaspäi penembha): [[Lae (lidn)|Lae]], [[Mendi (Papua — Uz' Gvinei)|Mendi]]. Lidnalaižiden pala om 13,3% (2020).

== Ižanduz ==
Vl 2012 Papua — Uden Gvinejan päeksport oli [[kuld]] (35%), [[vas'k|vas'kkivend]] (22%), [[kivivoi]] (14%); toine eksport — mujutadud veroližed pachad (8%), [[pal'mvoi]] (6%), [[kofe]] (3%), [[kakao]] (3%), [[pu (material)|pu]], [[meren produktad]].

== Homaičendad ==
<references />

== Irdkosketused ==
* [http://www.parliament.gov.pg/ Papua — Uden Gvinejan parlamentan oficialine sait (''parliament.gov.pg'').] {{ref-en}}
* [https://www.pm.gov.pg/ Papua — Uden Gvinejan päministran oficialine sait (''pm.gov.pg'').] {{ref-en}}
{{Commons|Papua New Guinea}}

{{Valdmerimad}}

[[Kategorii:Papua — Uz' Gvinei| ]]
