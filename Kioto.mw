{{Eländpunkt
 | Nimi = Kioto<br />京都市<br /><small>''(Kö:to-si)''</small>
 | Lidnanznam = Emblem of Kyoto, Kyoto.svg
 | Flag = Flag of Kyoto City.svg
 | Lidnanznam text = Kioton lidnanznam
 | Flag text = Kioton flag
 | Valdkund = Japonii
 | Eläjiden lugu = 1,468,980
 | Voz' = 2018
 | Pind = 827.83
 | Fail = Kyoto montage.jpg
 | Pämez' = Daisaku Kadokava<br />(uhoku 2008—)
 | Telefonkod = +81-75
 | Aigvö = [[UTC]]+9
}}
'''Kioto''' ({{lang-ja|京都市}} ''Kyōto-shi'' [kʲoːꜜto.ɕi] «pälidn») om seičemenz' lidn [[Japonii|Japonijas]] eläjiden lugun mödhe. Lidn om [[Kioton prefektur|ühtennimižen prefekturan]] administrativine keskuz.

== Istorii ==
Vozil 794−1869 Kioto oli Japonijan imperatoriden rezidencijaks i valdkundan pälidnaks, lidnan enzne nimi — ''Heian'' «kožundan da tünüden pälidn». Vozil 1467−1477 (torokaig) i 1864 lujad lämoipalod oliba lidnas. Vspäi 1869 imperatoran rezidencii i pälidn sijadasoiš [[Tokio]]s («päivnouzmaine pälidn»), i nimitihe Kioto-lidnad lühüdaks aigaks «päivlaskmaižeks pälidnaks» (''Saikö'', 西京).

[[Toine mail'man soda|Toižen mail'man sodan]] aigan [[Amerikan Ühtenzoittud Valdkundad|AÜV:oiden]] bombardiruindad koskiba vähän Kioton puižid pühäpertid. Kaik om 1600 [[buddizm]]an i 400 [[sintoizm]]an pühäpertid lidnas, sen ližaks äiluguižed sadud da pert'kulud.

Mail'man tetabiden [[Nintendo]]-, [[Kyocera]]- i [[Omron]]-kompanijoiden päfaterad sijadasoiš Kiotos. Turizm om lidnan sal'hen päpala, matknikad ajeltas kaikes miruspäi, mugažo se om japonižiden školnikoiden lopindklassoiden matkan päsija

== Geografijan andmused ==
Lidn sijadase prefekturan suvipäivlaskmas, [[Honšü]]-saren keskuzpalan päivlaskmas, [[Kansai|Kansai (Kinki)-regionan]] keskuses, Kioton katl'uses, 9..981 m korktusil. Mägisel'gad oma lidnan röunoikš. Koume joged jokstas lidnas: [[Jodo]]-jogi ''Udzi''-nimenke da mülüjad sen basseinha Kamo-jogi i Kacuranjogi.

Kioto jagase 11 lidnrajonha.

== Eläjad ==
Vn 2015 rahvahanlugemižen mödhe eläjiden lugu oli 1 475 183 ristitud, se oli kaikiš suremb. Vspäi 1980 ristitišt vajehtase 1,46..1,47 mln röunoiš. Lidn mülüb [[Osak]]an aglomeracijha, se om valdkundan kahtenz' surtte.

== Transport ==
Avtobusad, kaikenvuiččed lidnelektrojonused da taksid oma kundaližtransportaks lidnas. Vspäi 1981 metropoliten radab lidnas (vl 2017 om 2 jonod, 31 stancijad, 31 km raudted). Päraudtestancii om olmas vspäi 1877. [[Sinkansen]]-kiruhjonused ühtenzoittas lidnad Japonijan toižidenke järedoidenke lidnoidenke.

== Sebruzlidnad ==
* {{USA|#}} [[Boston]], [[Massačusets (štat)|Massačusets]], [[Amerikan Ühtenzoittud Valdkundad|AÜV]] (vspäi 1959)
* {{ITA|#}} [[Florencii]], [[Italii]] (1965)
* {{MEX|#}} [[Gvadalahar]], [[]], [[Meksik]] (1980)
* {{UKR|#}} [[Kijev]], [[Ukrain]] (1971)
* {{GER|#}} [[Köl'n]], [[Pohjoine Rein da Vestfalii]], [[Saksanma]] (1963)
* {{CZE|#}} [[Prag]], [[Čehanma]] (1996)
* {{HRV|#}} [[Zagreb]], [[Horvatii]] (1981)

== Homaičendad ==
<references/>

== Irdkosketused ==
* [http://www.city.kyoto.lg.jp/ Lidnan oficialine sait (''city.kyoto.lg.jp'').] {{ref-ja}} {{ref-en}} {{ref-ko}} {{ref-zh}}
{{Commons|Kyoto}}

[[Kategorii:Kioto| ]]
[[Kategorii:Japonijan lidnad]]
[[Kategorii:Eländpunktad kirjamišton mödhe]]
[[Kategorii:Kioton prefektur|*]]
