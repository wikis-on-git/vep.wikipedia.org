{{Eländpunkt
 | Nimi = Baimak<br />Баймак <small>(ven.)</small><br />Баймаҡ <small>(bašk.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 17,179
 | Voz' = 2020
 | Pind =
 | Fail = Баймак.JPG
 | Pämez' = Oksana Ponomaröva<br/>(uhoku 2021—)
 | Telefonkod = +7-34751-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Baimak''' ({{lang-ru|Баймак}}, {{lang-ba|Баймаҡ}}) om [[Venäma]]n lidn da lidnankund [[Baškortostanan Tazovaldkund]]an suvipäivnouzmas. Se om [[Baimakan rajon]]an administrativižeks keskuseks, mülüb rajonha vspäi 1994.

== Istorii ==
Eländpunktan aluz om pandud vl 1748 kuti ''Tanalikovo-Baimak-külä'', sen ümbrišt oli [[vas'k]]en kaivuzbazaks lähižen kahten vas'kentegimen täht. 19. voz'sadan keskes löuzihe [[kuld]]ad külänno, ristitud tuliba elämhä toižiš regionišpäi. Vl 1928 külä kändihe radnikžiloks. Žilo sai lidnan statusad nügüdläiženke nimenke vl 1938.

Baimakan tegimišton päsarakod oma mašiništonsauvomine (valamiž-mehanine tegim), sauvond, sömtegimišt.

== Geografijan andmused ==
Lidn sijadase Tanalik-jogen randal ({{lang-ba|Таналыҡ}}, [[Ural (jogi)|Ural-jogen]] oiged ližajogi) da [[Uralmäged|Suvižen Uralan]] Irendik-mägisel'gan pautkil, 500 m ü.m.t. keskmäižel korktusel. Matkad [[Uf]]hasai om 285 km lodeheze orhal vai 430 km avtotedme. Lähembaine lidn om [[Sibai]] 34 km pohjoižpäivnouzmha avtotedme.

Baimak om lidnankundan üks'jäine eländpunkt. Lidnankundan pind om 138,78 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 17 710 ristitud, rajonan eläjiden koumandez. Kaikiš suremb ristitišt oli 20..21 tuhad eläjid vozil 1944−1947. Vspäi 1989 kaik 16..18 tuhad ristituid elädas lidnas.

Rahvahad (enamba 1% vl 2010): [[baškiralaižed]] — 71,6%, [[venälaižed]] — 21,3%, [[totarlaižed]] — 5,1%, toižed rahvahad — 2,0%.

[[Islam]]an pühäpert' om avaitud lidnas. [[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/24084 Baimakan pühäpertid ''sobory.ru''-saital.] {{ref-ru}}</ref> oma väges lidnas: Jumalanmaman tulendan Pühäpertihe jumalanpert' i koume časounäd (niišpäi kaks' kaumžomal) oma avaitud lidnas.

Professionaližen opendusen aluzkundad: Uralantagaine agrotegimištoline kolledž<ref>[http://www.zapkollege.ru/ Uralantagaižen agrotegimištoližen kolledžan sait (''zapkollege.ru'').] {{ref-ru}}</ref> (baziruiše Baimakas), Ufan poltusiž-energetižen kolledžan filial.

Edeline lidnan nevondkundan ezimez' om Gennadii Davidov (keväz'ku 2012 — viluku 2021).

Avtobusad, maršruttaksid da taksid oma kundaližeks transportaks lidnas.

== Galerei ==
<gallery mode="packed" heights="125px">
Снимок 1.png|Islaman pühäpert' Baimak-lidnas, vn 2016 nägu
Church Baimak Bashkortostan.jpg|Jumalanmaman tulendan Pühäpertihe jumalanpert', vn 2013 nägu
ФОК Богатырь (Баймакский район).JPG|Fizkul'turine «Bogatir'»-tervehtamižkompleks (2014, ''Vägimez''')
</gallery>

== Homaičendad ==
<references />

== Irdkosketused ==
* [http://gpbaimak.ru/ Lidnan tobmuden aluzkundoiden oficialine sait (''gpbaimak.ru'').] {{ref-ru}}
{{Commons|Category:Baimak}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baimakan rajon|*]]
