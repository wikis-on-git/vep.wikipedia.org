{{Eländpunkt
 | Nimi = Baimak<br />Баймак <small>(ven.)</small><br />Баймаҡ <small>(bašk.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 17,529
 | Voz' = 2017
 | Pind =
 | Fail = Баймак.JPG
 | Pämez' = Gennadii Davidov (2012—)
 | Telefonkod = +7-34751-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Baimak''' ({{lang-ru|Баймак}}, {{lang-ba|Баймаҡ}}) om [[Venäma]]n lidn da lidnankund [[Baškortostanan Tazovaldkund]]an suvipäivnouzmas. Se om [[Baimakan rajon]]an administrativižeks keskuseks, mülüb rajonha vspäi 1994.

== Istorii ==
Eländpunktan aluz om pandud vl 1748 kuti ''Tanalikovo-Baimak-külä'', sen ümbrišt oli [[vas'k]]en kaivuzbazaks lähižen kahten vas'kentegimen täht. 19. voz'sadan keskes löuzihe [[kuld]]ad külänno, ristitud tuliba elämhä toižiš regionišpäi. Vl 1928 külä tegihe radnikžiloks. Žilo sai lidnan statusad nügüdläiženke nimenke vl 1938.

== Geografijan andmused ==
Lidn sijadase Tanalik-jogen randal ({{lang-ba|Таналыҡ}}, [[Ural (jogi)|Ural-jogen]] oiged ližajogi) da [[Uralmäged|Suvižen Uralan]] Irendik-mägisel'gan pautkil, 500 m keskmäižel korktusel valdmeren pindan päl. Matkad [[Uf]]ahasai om 285 km lodeheze orhal vai 430 km avtotedme. Lähembaine lidn om [[Sibai]] 34 km pohjoižpäivnouzmha avtotedme.

Baimak om lidnankundan üks'jäine eländpunkt. Lidnankundan pind om 138,78 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 17 710 ristitud, rajonan eläjiden koumandez. Kaikiš suremb ristitišt oli vozil 1944—1947, 20..21 tuhad eläjid. Vspäi 1989 16..18 tuhad elädas lidnas.

Rahvahad (vl 2010, enamba 1%): [[baškiralaižed]] — 71,6%, [[venälaižed]] — 21,3%, [[totarlaižed]] — 5,1%, toižed rahvahad — 2,0%. Islaman pühäpert' i ortodoksižen hristanuskondan časoun' oma lidnas.

== Ižanduz da transport ==
Tegimišton päsarakod oma mašiništonsauvomine (valamiž-mehanine tegim), sauvond, sömtegimišt. Professionaližen opendusen aluzkundad: maižanduztehnikum, Uralantagaine agrotegimišton kolledž, Ufan poltusiž-energetižen kolledžan filial.

Avtobusad, maršruttaksid da taksid oma kundaližeks transportaks lidnas.

== Irdkosketused ==
* [http://gpbaimak.ucoz.ru/ Lidnan tobmuden aluzkundoiden oficialine sait (''gpbaimak.ucoz.ru'').] {{ref-ru}}
{{Commons|Category:Baimak}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baimakan rajon|*]]
