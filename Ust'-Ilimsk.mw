{{Eländpunkt
 | Nimi = Ust'-Ilimsk<br />Усть-Илимск
 | Lidnanznam = Coat of Arms of Ust-Ilimsk (Irkutsk oblast).png
 | Flag = Flag of Ust-Ilimsk (Irkutsk oblast).png
 | Lidnanznam text = Ust'-Ilimskan lidnanznam
 | Flag text = Ust'-Ilimskan flag
 | Valdkund = Venäma
 | Eläjiden lugu = 82,455
 | Voz' = 2017
 | Pind = 229
 | Fail = Gorod Ust-Ilimsk.jpg
 | Pämez' = Vakil' Tulubaev<br />(2008−2010.<br />sügüz'ku 2015—)
 | Telefonkod = +7-39535-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Ust'-Ilimsk ''' ({{lang-ru|Усть-Илимск}}) om [[Venäma]]n lidn da lidnümbrik [[Irkutskan agj]]an lodehes. Se om agjan nellänz' lidn eläjiden lugun mödhe, om [[Ust'-Ilimskan rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud vl 1966 kuti ''Ust'-Ilim '' sauvomha padoseinäd da gidroelektrostancijad [[Angar (jogi)|Angar-jogel]], mecümbriradajan kompleksan edheotandoid. Eziauguižin planiruihe panda padoseinäd Iliman jogensunno, sid' valitihe sijad 30 kilometras mödvedhe, no nimi jäi enzne. Žilo sai lidnan statusad vl 1973 nügüdläiženke nimenke, vspäi 1974 alištub agjan tobmudele oikti.

== Geografijan andmused ==
Lidn sijadase Angar-jogen i [[Ust'-Ilimskan vezivaradim]]en randoil, 207..320 m korktusil, 300 m ü.m.t. keskmäižel korktusel. Matkad [[Irkutsk]]hasai om 650 km suvhe orhal, 890 km avtotedme vai 1280 km raudtedme. ''Ust'-Ilimsk-raudtestancii'' sijadase rajonan Železnodorožnii-žilos ani suvhe lidnaspäi, vaiše jüguraudted oma saudud lidnas, ühtenzoittas Železnogorskanke Ilimal. Lähembaižed lidnad oma [[Železnogorsk Ilimal]] 175 km suvipäivnouzmha orhal, 473 km avtotedme vai 240 km raudtedme, [[Bratsk]] 210 km suvhe orhal vai 280 km avtol i [[Kodinsk]] (Krasnojarskan rand) 220 km päivlaskmha-lodeheze orhal vai 440 km avtotedme.

Ust'-Ilimsk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 86 610 ristitud. Kaikiš suremb ristitišt oli 114 tuh. eläjid vl 1992.

[[Ortodoksine hristanuskond|Ortodoksižen hristanuskondan]] kaks' jumalanpertid da časoun' oma olmas lidnas.

Professionaližen opendusen aluzkundad: Ust'-Ilimskan mectegimištoližiden tehnologijoiden tehnikum, saraktehnologijoiden tehnikum, Baikalan valdkundaližen universitetan (Irkutsk) filial, Irkutskan energetižen kolledžan filial.

== Ižanduz da transport ==
Ust'-Ilimsk šingotase järedal GES:al (sadametraine padosein) i lämuzenergetikal, mecan ümbriradmižel pilindmaterialoihe, cellülozbumagaižel tehmižel, [[kivihil'|kivihilen]] samižel, mugažo leibtegim radab.

Avtobusad, kiruhtramvaid da taksid oma kundaližeks transportaks. Regionaline civiline lendimport (''UIK / УТК'') sijadase 17 km lodeheze lidnan keskusespäi, tehtas reisid Irkutskhasai.

== Galerei ==
<gallery mode="packed" heights="125px">
Church of the Theotokos Seeker of the Perishing Ust-Ilimsk.JPG|Jumalanmaman «Pölištunuziden aznoičend»-jumalaižen časoun', vn 2007 nägu
Ust-Ilimsk Hydroelectric Power Station.jpg|Ust'-Ilimskan gidroelektrostancijan padosein vl 2020
Build fBGUEP Ust-Ilimsk.JPG|Baikalan valdkundaližen universitetan (Irkutsk) filial vl 2009 (vll 2002−2015 üläopendusen aluzkundan nimituz oli Baikalan ekonomikan da oiktusen valdkundaline universitet)
Ust-Ilimsk tram line.jpg|Tramvain jono vl 2020
Аэропорт Усть-Илимск.jpg|Ust'-Ilimsk-lendimportan perron vl 2000 vai 2001
</gallery>

== Irdkosketused ==
* [http://www.duma38.ru/ Lidnan Duman oficialine sait (''duma38.ru'').] {{ref-ru}}
* [http://www.ust-ilimsk.ru/ Lidnan Administracijan oficialine sait (''ust-ilimsk.ru'').] {{ref-ru}}
{{Commons|Category:Ust-Ilimsk}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
[[Kategorii:Ust'-Ilimskan rajon|*]]
