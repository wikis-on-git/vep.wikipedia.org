{{Eländpunkt
 | Nimi = Zernograd<br />Зерноград
 | Lidnanznam = Zernograd COA (2011).gif
 | Flag = Flag of Zernograd (Rostov oblast).png
 | Lidnanznam text = Zernogradan lidnanznam
 | Flag text = Zernogradan flag
 | Valdkund = Venäma
 | Eläjiden lugu = 24,217
 | Voz' = 2019
 | Pind = 12.36
 | Fail = Зерноград Ростовской области. Площадь.jpg
 | Pämez' = Anatolii Račkov<br />(kku 20—)
 | Telefonkod = +7-86359-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Zernograd''' ({{lang-ru|Зерногра́д}}) om [[Venäma]]n lidn da lidnankund [[Rostovan agj]]an suvipäivlaskmas. Se om [[Zernogradan rajon]]an administrativine keskuz.

== Istorii ==
Eländpunktan aluz om pandud vl 1929 kuti žilo Verblüd-raudtestancijanno tedoidamha [[sovhoz|vill'sovhozan]] ižandusen formad. Vn 1933 10. päiväl uhokud registriruihe žilod ''Zernovoi''-nimitusenke. [[Toine mail'man soda|Toižen mail'man sodan]] aigan oli okkupiruidud nacistoil (30.07.1942 — 30.01.1943). Tedoinstitut oli evakuiruidud [[Kostanai|Kustanai]]-lidnha (Kazahstan). Tedolidnut sai lidnan statusad vl 1951. Udesnimitihe nügüdläižikš vl 1960.

Zernograd šingotase mašinansauvomižel (maižanduzmašinad, materialad i tehnik sadun täht), sauvondmaterialiden pästandal (torved, stökolpaketad), sömtegimištol (surimtegim, kalankazvatand). Maižandusen koume tedoinstitutad ratas lidnas.

== Geografijan andmused ==
Lidn sijadase rajonan keskuzpalas, Kagal'nik-jogen basseinas ({{lang-ru|Кагальник}} 162 km pitte, lankteb [[Azovmeri|Azovmerhe]]), 85 m ü.m.t. keskmäižel korktusel. Matkad [[Rostov Donal|Rostovhasai Donal]] om 61 km lodeheze orhal, 77 km avtotel vai raudtel. Toižed lähembaižed lidnad oma [[Bataisk]] 00 km lodeheze orhal, 00 km avtotedme vai raudtedme, i [[Sal'sk]] 00 km suvipäivnouzmha-päivnouzmha orhal, 00 km avtotedme vai raudtedme. Zernograd-raudtestancii (edel 1973 vot Verblüd) «Bataisk — Sal'sk»-keskustal. «Zernograd»-sodalendimport i sodajaguz oma 6 km päivnouzmha lidnaspäi.

Kahesa žilod i kaks' futorad mülüdas lidnankundha Zernogradan ližaks.

== Eläjad ==
Vl 1939 žilon ristitišt oli 8 800 eläjad. Vn 2010 Venäman rahvahanlugemižen mödhe eläjiden lugu oli 26 842 ristitud, lidnankundan — 30 849 ristitud, rajonan pol'. Kaikiš suremb lidnan ristitišt oli 28..29 tuhad eläjad vll 1996−2006 (29 700 rist. vl 1998). Kaik 28 588 ristitud elihe lidnankundas vl 2017.

Rahvahad (2010): [[venälaižed]] — 94,6%, [[ukrainalaižed]] — 1,8%, [[armenijalaižed]] — 1,3%, toižed rahvahad — 2,3%.

Professionaližen opendusen aluzkundad oma Zernogradan pedagogine kolledž, Zernogradan agrotehnologijoiden tehnikum<ref>[http://www.nporopl92.ru/ Zernogradan agrotehnologijoiden tehnikuman sait (''nporopl92.ru'').] {{ref-ru}}</ref>, Azovan-Mustmeren inženerine institut — Donan valdkundaližen agrarižen universitetan filial.<ref>[http://ачгаа.рф/ Azovan-Mustmeren inženerižen institutan sait (''ачгаа.рф'').] {{ref-ru}}</ref>

== Galerei ==
<gallery mode="packed" heights="125px">
Zernograd District Administration Building.jpg|Rajonan administracijan pert'
Zernograd PedCollege.jpg|Zernogradan pedagogine kolledž
Zernograd Palace of Culture.jpg|Lidnan kul'turkeskuz
Зерноград Ростовской области. Вокзал.jpg|Päraudtestancii
</gallery>

== Homaičendad ==
<references />

== Irdkosketused ==
* [http://admzernograd.ru/ Lidnankundan tobmuden aluzkundoiden sait (''admzernograd.ru'')] {{ref-ru}}
{{Commons|Category:Zernograd}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Zernogradan rajon|*]]
