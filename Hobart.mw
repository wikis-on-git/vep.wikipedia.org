{{Eländpunkt
 | Nimi = Hobart
 | Lidnanznam = Hobart COA.gif
 | Flag = 
 | Lidnanznam text = Hobartan lidnanznam
 | Flag text = Hobartan flag
 | Valdkund = Avstralii
 | Eläjiden lugu = 229,000
 | Voz' = 2018
 | Pind = 1,695.5
 | Fail = Hobart Montage.jpg
 | Pämez' = Anna Reinolds<br />(2018—)
 | Telefonkod = +61-(0)3-62-xxx-xxx
 | Aigvö = tal'vel [[UTC]]+10,<br/>kezal [[UTC]]+11
}}
[[Fail:Hob airport.jpg|thumb|left|250px|Suren Hobartan kart tenke lendimporthasai.]]
'''Hobart''' (mugazo [[anglijan kel'|anglijan kelel]], virktas [ˈhoʊbɑːrt]) om [[Avstralii|Avstralijan]] lidn da valdmeriport. Se sijadase [[Tasmanii]]-saren suvipäivnouzmas, om Tasmanii-štatan pälidnaks.

== Istorii ==
Eländpunktan aluz om pandud vn 1804 20. päiväl uhokud (kahtendeks [[Sidnei]]n jäl'ghe) kuti türm [[Britanine imperii|Suren Britanijan]] ogernikoiden täht. Nimitihe Britanižen imperijan soda- da kolonijoiden azjoiden ministran Hobart-lordan oiktastuseks, ezmäi ''Hobart Town'', ''Hobarton''. Hobart sai «siti»-statusad vn 1842 21. päiväl elokud.

Nügüd' lidn om laivansauvomižen edheotandoiden päsija, rahvahidenkeskeižen turizman järed keskuz, laivoiden oigendusen keskuz [[Antarktid]]ha. Ende Hobart oli [[kit]]oiden samižen päportaks.

== Geografijan andmused ==
Hobart sijadase [[Deruent (jogi, Tasmanii)|Deruent-jogen]] (angl. ''Derwent'') estuarijan randoil. [[Vellington (mägi)|Kunanii/Vellington-mägi]] seižub 15 km päivlaskmha lidnan azjaližes keskusespäi, mägi om 1271 m kortte.

Klimat om [[ven vö|ven]] valdmeren. Vilukun da uhokun lämuz om +16,8 C°, heinkun +8,2 C°. Voden keskmäine lämuz om +12,6 C°. Minimaline registriruidud lämuz om −2,8 C°, mägen päl — −9,1 C°. Paneb sadegid 616 mm vodes, läz tazomäras vodes ümbri.

== Eläjad ==
Vn 2016 rahvahanlugemižen mödhe lidnan ristitišt ezilidnoidenke (Sur' Hobart) oli 222 356 eläjad vai Tasmanijan kaks' videndest, ičeze Hobart-lidnan — 50 439 eläjad. Suren Hobartan ristituiden videndez om sündnu verhiš maiš.

Lidnan edeližed pämehed oliba Sju Hikki (2014 kül'mku − 2018 keväz'ku) i Ron Kristi (2018).

== Transport ==
Avtobusad da venehed oma kundaližeks transportaks lidnan südäimes.

Hobartan rahvahidenkeskeine civiline lendimport (''HBA'') sijadase Kembridž-ezilidnas, 17 km pohjoižpäivnouzmha lidnan keskusespäi. Sišpäi tehtas reisid Avstralijan surihe lidnoihe, jügureisid [[Kitai]]he.

== Irdkosketused ==
* [http://www.hobartcity.com.au/ Lidnan ohjastusen oficialine sait (''hobartcity.com.au'').] {{ref-en}} {{ref-ja}} {{ref-zh}}
{{Commons|Hobart}}

{{Avstralijan štatad da territorijad}}

[[Kategorii:Hobart| ]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Tasmanii|*]]
