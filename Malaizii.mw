{{Valdkund
| Nimi = Malaizii<br />Malaysia
| Valdkundznam = Coat of arms of Malaysia.svg
| Flag = Flag of Malaysia.svg{{!}}border
| Valdkundznam text = Malaizijan valdkundzanam
| Flag text = Malaizijan flag
| Pälidn = Kuala Lumpur
| Eläjiden lugu = 30,073,353<ref>[https://www.cia.gov/library/publications/the-world-factbook/geos/my.html Malaizijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 329,750
| Kart = LocationMalaysia.svg
| Kel' = [[malain kel'|malain]]
| Valdkundan pämez' = [[Abdul Halim Muadzam Šah]]
| Päministr = [[Nadžib Tun Razak]]
| Religii = [[islam]]
| Valüt = [[malaizijan ringgit]] (RM) (MYR)
| Internet-domen = [[.my]]
| Telefonkod = +60
| Aigvö = [[UTC]]+8
}}
'''Malaizii''' ([[malain kel'|mal.]] ''Malaysia''), nece om täuz' oficialine nimi, om kaks'palaine valdkund [[Azii|Azijan]] suves. Pälidn da kaikiš suremb lidn om [[Kuala Lumpur]]. Vspäi 1999 federaline ohjastuz ištub 20 km suvhe sišpäi — [[Putradžai]]-lidnas (federaline territorii).

== Istorii ==
Vl 1957 elokun 31. päiväl Malaizii tedoti ripmatomut [[Sur' Britanii|Sures Britanijaspäi]]. Malaizijan kaik palad saihe ripmatomut da ühtniba federacijha vl 1963 sügüz'kun 16. päiväl.

Valdkundan Konstitucii<ref>[http://www.jac.gov.my/images/stories/akta/federalconstitution.pdf Malaizijan Konstitucijan tekst vl 2009. — Jac.gov.my.] {{ref-en}}</ref> tuli väghe ripmatomuden päiväl (31.08.1957). Se om väges nügüd'-ki, voziden 1963, 1977, 1993 da 2002 znamasižiden vajehtusidenke. Läz kaikuttušt vot toihe penid vajehtusid, sen satuseks Konstitucii mülüb 60 tuhad vaihid.

== Geografijan andmused ==
[[Fail:Location map Peninsula Malaysia.png|thumb|left|150px|Malakkan pol'saren reljefan kart.]]
[[Fail:Borneo Topography.png|thumb|left|150px|Päivnouzmaižen Malaizijan topografine kart.]]
Malaizijan kaks' palad oma jagadud [[Kitain suvimeri|Kitain suvimerel]]: [[Malakkan pol'sar'|Malakkan pol'saren]] suvipala da [[Kalimantan]]-saren lodehpala.

Malaizii om mavaldkundröunoiš [[Tailand]]anke (röunan piduz — 595 km) da [[Brunei]]nke (266 km) pohjoižes, [[Indonezii|Indonezijanke]] suves (1881 km). Ühthine röunoiden piduz — 2742 km. Sen ližaks, om meriröunoid [[Singapur]]anke, [[Indonezii|Indonezijanke]] da [[Filippinad|Filippinoidenke]]. Ühthine randanpird — 4675 km, sidä kesken pol'sarhine Malaizii om 2068 km, päivnouzmaine (Sabah da Saravak) — 2607 km. Sabahan päivnouzmpol'žed randad lainištab [[Sulumeri]]. Valdkundan pind om 329 750 km².

Klimat om [[tropine vö|tropine]] mussonine.

Londuseližed pävarad oma [[tin]], [[kivivoi]], [[londuseline gaz]], [[raud|raudkivend]], [[vas'k]], [[alüminii|boksitad]]; toižed varad oma [[mec]], [[kala]].

== Politine sistem ==
[[Fail:MalaysianParliament.jpg|thumb|right|250px|Malaizijan parlamentan pertid [[Kuala Lumpur]]as.]]
Ohjandusen form om federativine parlamentine konstitucine [[monarhii]]. Vs 2012 sulakun 11. päiväspäi valdkundan pämez' om [[Abdul Halim Muadzam Šah]]-kunigaz. Kaikuččel videl vodel štatoiden ühesa monarhad valitas kunigast ([[malain kel'|mal.]]: ''Yang di-Pertuan Agong'' «ülembaižel ižandal pandud») da varakunigast videks vodeks štatoiden järgendusen mödhe. Hö vahvištadas kaikid käskusid. Parlamentan parijan-vägestajan lider tegese päministraks — federaližen ohjastusen pämeheks. Kaik ministrad oma parlamentan ühtnijad.

Parlament om kaks'kodine. Üläkodi om Nacionaline Kodi vai Senat ([[malain kel'|mal.]]: ''Dewan Negara'') 70 ühtnijanke (kaksin kaikuččes 13 štataspäi da völ kunigaz paneb radsijha 44). Alakodi om Rahvahaline Kodi ([[malain kel'|mal.]]: ''Dewan Rakyat'') 222 ezitajanke, kaik rahvaz valičeb heid videks vodeks. Kunigaz-ki om parlamentan ühtnijaks.

Federaline ohjastuz ohjandab federaližil territorijoil, se-žo paneb rasijha nellän štatan gubernatoroid.

Järgvaličendad parlamentha oliba vl 2013 semendkun 5. päiväl. Nügüdläine päministr om [[Nadžib Tun Razak]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Malaizijan administrativiž-territorialine jagand]].''

Malaizii alajagase 16 federacijan subjektha: 13 štatha ([[malain kel'|mal.]]: ''Negeri'') (niišpäi 7 oma sultankundad, 1 radžankund, 1 monarhan ''Yang Dipertuan Besar''-arvnimenke, 4 gubernatorkundad) da 3 federaližhe territorijha ([[malain kel'|mal.]]: ''Wilayah Persekutuan'').

== Eläjad ==
Malaizijas elädas [[malaizijalaižed]]. Valdkundan ristitišton 4/5 elädas Malakkan pol'sarel, toine 1/5 — [[Kalimantan]]-sarel.

Toižed sured lidnad (enamba 700 tuh. ristitud vn 2010 rahvahanlugemižen mödhe, surembaspäi penembha): [[Džordžtaun (Malaizii)|Džordžtaun]], [[Džohor Baru]], [[Klang]], [[Subang Džai]].

Vl 2005 eläjiden lugu oli 25 720 000 ristitud.

== Rahvahanižanduz ==
Malaizijan päeksport om [[radioladim|radio-]], [[digitaline ladimišt]] da sen palad (läz 40%), [[elektromašiništ]] (6%), nozoltadud [[londuseline gaz]] (6%), [[kivivoi]] (6%), [[pal'mvoi]] (6%); toine eksport — [[himižed produktad]] (2%), palad [[mebel'|meblän]] täht (1%).

== Homaičendad ==
<references />

== Irdkosketused ==
* [http://www.parlimen.gov.my/ Malaizijan parlamentan oficialine portal.] {{ref-ms}} {{ref-en}}
* [http://www.pmo.gov.my/ Malaizijan päministran oficialine sait.] {{ref-ms}} {{ref-en}}

{{Commons|Malaysia}}
{{Azii}}

[[Kategorii:Malaizii| ]]
