{{10000}}{{A10000}}
{{Valdkund
| Nimi = Malaizii<br />Malaysia
| Valdkundznam = Coat of arms of Malaysia.svg
| Flag = Flag of Malaysia.svg{{!}}border
| Valdkundznam text = Malaizijan valdkundzanam
| Flag text = Malaizijan flag
| Pälidn = Kuala Lumpur
| Eläjiden lugu = 31,809,660<ref>[https://www.cia.gov/library/publications/the-world-factbook/geos/my.html Malaizijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 329,750
| Kart = LocationMalaysia.svg
| Kel' = [[malain kel'|malain]]
| Valdkundan pämez' = [[Abdulla (Pahangan sultan)|Abdulla II]]
| Päministr = [[Ismail Sabri Jaakob]]
| Religii = [[islam]]
| Valüt = [[malaizijan ringgit]] (RM) (MYR)
| Internet-domen = [[.my]]
| Telefonkod = +60
| Aigvö = [[UTC]]+8
}}
'''Malaizii''' ({{lang-ms|Malaysia}}), nece om täuz' oficialine nimi, om kaks'palaine valdkund [[Azii|Azijan]] suves. Pälidn da kaikiš suremb lidn om [[Kuala Lumpur]]. Vspäi 1999 federaline ohjastuz ištub 20 km suvhe sišpäi — [[Putradžai]]-lidnas (federaline territorii).

== Istorii ==
Vn 1957 31. päiväl elokud Malaizii tedištoiti ripmatomudes [[Sur' Britanii|Sures Britanijaspäi]]. Malaizijan kaik palad saihe ripmatomut da ühtniba federacijha vn 1963 16. päiväl sügüz'kud.

Valdkundan üks'jäine Konstitucii<ref>[http://www.jac.gov.my/images/stories/akta/federalconstitution.pdf Malaizijan Konstitucijan tekst vl 2009. — ''Jac.gov.my''.] {{ref-en}}</ref><ref>[http://www.constituteproject.org/ontology/Malaysia?lang=en Malaizijan Konstitucijan tekst ''constituteproject.org''-saital.] {{ref-en}}</ref> ({{lang-ms|Perlembagaan Malaysia}}) tuli väghe ripmatomuden päiväl (31.08.1957). Se om väges nügüd'-ki, voziden 1963, 1977, 1993 da 2002 znamasižidenke vajehtusidenke. Läz kaikuttušt vot toihe penid vajehtusid, sen satuseks Konstitucii mülütab 60 tuhad vaihid.

== Geografijan andmused ==
[[Fail:Location map Peninsula Malaysia.png|thumb|left|150px|Malakkan pol'saren reljefan kart.]]
[[Fail:Borneo Topography.png|thumb|left|150px|Päivnouzmaižen Malaizijan topografine kart.]]
Malaizijan kaks' palad oma jagadud [[Kitain suvimeri|Kitain suvimerel]]: [[Malakkan pol'sar'|Malakkan pol'saren]] suvipala da [[Kalimantan]]-saren lodehpala.

Malaizii om mavaldkundröunoiš [[Tailand]]anke (röunan piduz — 595 km) da [[Brunei]]nke (266 km) pohjoižes, [[Indonezii|Indonezijanke]] suves (1881 km). Ühthine röunoiden piduz — 2742 km. Sen ližaks, om meriröunoid [[Singapur]]anke, [[Indonezii|Indonezijanke]] da [[Filippinad|Filippinoidenke]]. Ühthine randanpird — 4675 km, sidä kesken pol'sarhine Malaizii om 2068 km, päivnouzmaine (Sabah da Saravak) — 2607 km. Sabahan päivnouzmpol'žed randad lainištab [[Sulumeri]]. Valdkundan pind om 329 750 km².

Klimat om [[tropine vö|tropine]] mussonine.

Londuseližed pävarad oma [[tin]], [[kivivoi]], [[londuseline gaz]], [[raud|raudkivend]], [[vas'k]], [[alüminii|boksitad]], toižed varad — [[mec]], [[kala]].

== Politine sistem ==
[[Fail:MalaysianParliament.jpg|thumb|right|250px|Malaizijan parlamentan pertid [[Kuala Lumpur]]as.]]
Ohjandusen form om federativine parlamentine konstitucine [[monarhii]]. Valdkundan pämez' (kunigaz) om [[Abdulla (Pahangan sultan)|Abdulla II]] vs 2019 vilukun 31. päiväspäi. Kaikuččel videl vodel štatoiden ühesa monarhad valitas kunigast ({{lang-ms|Yang di-Pertuan Agong}} «ülembaižel ižandal pandud») da varakunigast videks vodeks štatoiden järgendusen mödhe. Hö vahvištadas kaikid käskusid. Kunigahan ak om kahtenz' ristit valdkundas, Konstitucii kel'dab händast valdkundan radnikusen otmaspäi. Parlamentan partijan-vägestajan lider kändase päministraks ({{lang-ms|Perdana Menteri Malaysia}}) — federaližen ohjastusen pämeheks. Kaik ministrad oma parlamentan ühtnijad.

Parlament om kaks'kodine 292 ezitajanke. Üläkodi om Nacionaline Kodi vai Senat ({{lang-ms|Dewan Negara}}) 70 ühtnijanke (kaksin kaikuččes 13 štataspäi da völ kunigaz paneb radsijha 44). Alakodi om Rahvahaline Kodi ({{lang-ms|Dewan Rakyat}}) 222 ezitajanke, kaik rahvaz valičeb heid videks vodeks. Kunigaz-ki om parlamentan ühtnijaks.

Federaline ohjastuz ohjandab federaližil territorijoil, se-žo paneb rasijha nellän štatan gubernatoroid.

Parlamentan alakodin ühtnijoiden järgenduseližed valičendad oliba vn 2018 9. päiväl semendkud. Nügüdläine päministr om [[Ismail Sabri Jaakob]] vn 2021 elokun 20. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Malaizijan administrativiž-territorialine jagand]].''

Malaizii jagase 16 federacijan subjektaks: 13 štataks ({{lang-ms|Negeri}}, niišpäi 7 oma sultankundad, 1 radžankund, 1 monarhan ''Yang Dipertuan Besar''-arvnimenke, 4 gubernatorkundad) da 3 federaližeks territorijaks ({{lang-ms|Wilayah Persekutuan}}).

== Eläjad ==
Malaizijas elädas [[malaizijalaižed]]. Vl 2005 eläjiden lugu oli 25 720 000 ristitud. Kaikiš suremb ristitišt om nügüd'. Valdkundan ristitišton nell' videndest elädas Malakkan pol'sarel, toine videndez — [[Kalimantan]]-sarel.

Rahvahad (2017): bumiputera ([[malajalaižed]] da toižed igähižed rahvahad) — 61,7%, [[kitajalaižed]] — 20,8%, [[indijalaižed]] — 6,2%, toižed rahvahad — 0,9%, ristitud rahvahanikuseta — 10,4%.

Uskondan mödhe (2010): [[islam]]anuskojad ([[sunnitad]] päpaloin, oficialine religii) — 61,3%, [[buddizm|buddistad]] — 19,8%, [[hristanuskond|hristanuskojad]] — 9,2%, [[induizm|induistad]] — 6,3%, [[Konfucii|konfucijanizm]], [[daoizm]] da toižed Kitain veroližed uskondad — 1,3%, toižed uskojad — 0,4%, religijatomad — 0,8%, märhapanendata — 0,9%.

Toižed järedad lidnad (enamba 700 tuh. ristituid vn 2010 rahvahanlugemižen mödhe, surembaspäi penembha): [[Džordžtaun (Malaizii)|Džordžtaun]], [[Džohor Baru]], [[Klang]], [[Subang Džai]]. Seičeme ristitud ühesaspäi elädas lidnoiš (2020).

== Rahvahanižanduz ==
Šingotadud industrialiž-agrarine valdkund. Radnikoiden 11% oma ottud maižandushe, 36% ratas industrijas, toižed oma holitišiden sferas (53%, 2012). Znamasižed sarakod oma elektrotehnine, kivivoin da londuseližen gazan samine, turizm.

Malaizijan päeksport om [[radioladim|radio-]], [[digitaline ladimišt]] da sen palad (läz 40%), [[elektromašiništ]] (6%), nozoltadud [[londuseline gaz]] (6%), [[kivivoi]] (6%), [[pal'mvoi]] (6%); toine eksport — [[himižed produktad]] (2%), palad [[mebel'|meblän]] täht (1%). Koume valdkundad oma pätorguindpartnörikš, eksportan i importan nell' ühesandest: [[Amerikan Ühtenzoittud Valdkundad|AÜV]], [[Japonii]], [[Singapur]].

== Homaičendad ==
<references />

== Irdkosketused ==
* [http://www.parlimen.gov.my/ Malaizijan parlamentan oficialine portal (''parlimen.gov.my'').] {{ref-ms}} {{ref-en}}
* [http://www.pmo.gov.my/ Malaizijan päministran oficialine sait (''pmo.gov.my'').] {{ref-ms}} {{ref-en}}
* [http://www.malaysia.gov.my/ Malaizijan ohjastusen oficialine sait (''malaysia.gov.my'').] {{ref-ms}} {{ref-en}}
{{Commons|Malaysia}}

{{Azii}}

[[Kategorii:Malaizii| ]]
