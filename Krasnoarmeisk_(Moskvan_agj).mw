{{Eländpunkt
 | Nimi = Krasnoarmeisk<br />Красноармейск
 | Lidnanznam = Coat of Arms of Krasnoarmeisk (Moscow oblast).png
 | Flag = Flag of Krasnoarmeisk (Moscow oblast).png
 | Lidnanznam text = Krasnoarmeiskan lidnanznam (Moskvan agj)
 | Flag text = Krasnoarmeiskan flag (Moskvan agj)
 | Valdkund = Venäma
 | Eläjiden lugu = 26,300
 | Voz' = 2020-01-01
 | Pind = 15
 | Fail = Ворота московские.jpg
 | Pämez' = Kirill Timaškov<br />(eloku 2018—)
 | Telefonkod = +7-49653-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
{{Znamoičendad|Krasnoarmeisk}}
'''Krasnoarmeisk''' ({{lang-ru|Красноарме́йск}}) om [[Venäma]]n lidn da lidnümbrik [[Moskvan agj]]an pohjoižpäivnouzmas.

== Istorii ==
Ende ''Muromcevo''-žilo oli olmas lidnan territorijal, se mainitase 16. voz'sadaspäi. Bumagkezerduzfabrik radoi žilos vspäi 1834, nimitihe fabrikad Rusttan Armijan i Laivišton oiktastuseks vn 1917 jäl'ghe.

Nügüdläižen eländpunktan aluz om pandud vl 1928 kuti ''Krasnoflotskii''-radnikžilo. Vl 1934 Sofrinon artillerine poligon radaškanzi, saudihe personalan žilod senno, möhemba kodvihe raketiž-kosmišt-ki tehnikad. Ühtištuihe tekstiližen fabrikan žilod poligonan žiloidenke da anttihe lidnan statusad vn 1947 12. päiväl keväz'kud.

Krasnoarmeisk šingotase kaičendsarakon tedotegimištedheotandoil (mehanizacii, šlibakoiden sädand), mugažo sauvondmaterialiden pästandal i sömtegimištol. Kezerdusen da kanghiden fabrik eile rados vspäi 2014.

== Geografijan andmused ==
Lidn sijadase lidnümbrikon suvipäivlaskmas, Vor'-jogen randal ({{lang-ru|Воря}} 108 km pitte, [[Kläz'm]]an hura ližajogi), 150 m ü.m.t. keskmäižel korktusel. Lidnümbrik vedase šoidul [[Vladimiran agj]]an röunhasai. Matkad [[Moskv]]hasai ([[Moskvan rengazavtote]]hesai) om 37 km suvipäivlaskmha. Lähembaižed lidnad oma [[Hot'kovo]] i [[Sergijev Posad]] pohjoižhe, [[Černogolovk]] suvipäivnouzmha, [[Fräzino]], [[Ivantejevk]] i [[Puškino]] suvipäivlaskmha.

''Krasnoarmeisk''-raudtestancii radab vspäi 1956 15-kilometrižen sarakon passažirižeks lopstancijaks lidnanvuiččes [[Sofrino]]-žilospäi, edemba raudte läbitab lidnad i jätktase sodapoligonhasai. Lidn ühtenzoitase Moskvan agjan penenke rengazavtotenke (A107) 5-kilometrižel sarakol suvipäivlaskmha. «Holmogori»-mante (M8-trass) mäneb 8 km päivlaskmha lidnaspäi.

Krasnoarmeisk om lidnümbrikon üks'jäine eländpunkt. Lidnümbrikon pind om 156,43 km².

== Eläjad ==
Vl 1959 lidnan ristitišt oli 18 213 eläjad, vl 1979 — 25 951 eläjad. Vn 2010 Venäman rahvahanlugemižen mödhe lidnan eläjiden lugu oli 26 294 ristutud. Kaikiš suremb ristitišt om 25..27 tuhad eläjid vspäi 1979 (27 600 rist. vl 1992). [[Ortodoksine hristanuskond|Ortodoksižen hristanuskondan]] koume jumalanpertid oma olmas lidnas.<ref>[http://sobory.ru/geo/locat/11278 Krasnoarmeiskan pühäpertid ''sobory.ru''-saital.] {{ref-ru}}</ref>

Rahvahad (2010): [[venälaižed]] — 94,1%, [[ukrainalaižed]] — 1,3%, [[armenijalaižed]] — 1,1%, toižed rahvahad — 3,5%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Krasnoarmeisk-admin.jpg|Lidnümbrikon tobmuden sauvuz<br />(2009)
Krasnoarmeisk-factory.jpg|Endevanhan tekstiližen fabrikan sauvused Vor'-jogen randal
Картинная галерея г. Красноармейска.jpg|Kuvagalerei vl 2006
Krasnoarmeysk railway station.jpg|''Krasnoarmeisk''-raudtestancii vl 2013
</gallery>

== Homaičendad ==
<references />

== Irdkosketused ==
* [http://krasnoarm.ru/ Lidnümbrikon tobmuden aluzkundoiden oficialine sait (''krasnoarm.ru'').] {{ref-ru}}
{{Commons|Category:Krasnoarmeisk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
