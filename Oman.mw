{{Valdkund
| Nimi = Omanan Sultankund<br />سلطنة عُمان<br /><small>''(Salṭanat ʻUmān)''</small>
| Valdkundznam = National emblem of Oman.svg
| Flag = Flag of Oman.svg
| Valdkundznam text = Omanan valdkundznam
| Flag text = Omanan flag
| Pälidn = Maskat
| Eläjiden lugu = 3,494,116<ref>[https://www.cia.gov/library/publications/the-world-factbook/geos/mu.html Omanan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 309,501
| Kart = LocationOman.png
| Kel' = [[araban kel'|araban]]
| Valdkundan pämez' = [[Kabus ben Said Al' Said]]
| Päministr = ''hän-žo''<nowiki>;</nowiki><br/><nowiki>varapäministr − </nowiki>[[Fahd bin Mahmud Al' Said]]
| Religii = [[islam]]
| Valüt = [[Omanan rial]] (OMR)
| Internet-domen = [[.om]], [[عمان.]]
| Telefonkod = +968
| Aigvö = [[UTC]]+4
}}
'''Oman''' ([[araban kel'|araban kelel]]: عُمان ''ʻUmān''), täuz' oficialine nimi — '''Omanan Sultankund''' ({{lang-ar|سلطنة عُمان}}, ''Salṭanat ʻUmān''), om valdkund [[Azii|Azijan]] suvipäivlaskmas, [[Arabijan pol'sar'|Arabijan pol'saren]] suvipäivnouzmas, [[Indine valdmeri|Indižen valdmeren]] [[Arabijan meri|Arabijan meren]] randal. Sen pälidn da kaikiš suremb lidn om [[Maskat]].

== Istorii ==
Vn 1970 23. päiväl heinkud Oman tedištoiti ičeze ripmatomudes [[Sur' Britanii|Sures Britanijaspäi]].

Eile olmas valdkundan Konstitucijad, sen sijas Pästatut om vahvištadud.

== Geografijan andmused ==
[[Fail:Oman Topography.png|thumb|left|250px|Omanan topografine kart.]]
Oman sijadase [[Arabijan pol'sar'|Arabijan pol'saren]] suvipäivnouzmpoles, [[Indine valdmeri|Indižen valdmeren]] [[Arabijan meri|Arabijan meren]] da [[Omanan laht|Omanan lahten]] randoil.

Valdkund om röunoiš [[Jemen]]anke suvipäivlaskmas (röunan piduz — 288 km), [[Saudoiden Arabii|Saudoiden Arabijanke]] päivlaskmas (676 km), [[Araban Ühtenzoittud Emiratad|AÜE:oidenke]] lodehes da pohjoižes (609 km). Ühthine röunoiden piduz — 1573 km. Valdmererandan piduz om 2092 km.

Man keskusen tazangišt om ümbärtud mägil pohjoižes da suves. Kaikiš korktemb čokkoim om [[Džabal Šams]]-mägi, 2980 m valdmeren pindan päl.

Klimat om [[tropine vö|tropine]], räk da kuiv. Vilukun keskmäine lämuz om +20 C°, kezakun +32 C°. Paneb sadegid alangoil 60..130 mm vodes (vihmub severz'-se kerdoid vodes), mägil — 500 mm. Eile olmas kaikenaigaižid jogid, om vaiše ojandehid, vezi jokseb niidme tal'vel tobjimalaz. Saum vezid om nol'.

Londuseližed pävarad — [[kivivoi]], [[londuseline gaz]], [[vas'k]], [[raud|raudkivend]], [[hrom]], toižed varad — [[asbest]], [[mramor]], [[sauvondgips]], [[kala]].

== Politine sistem ==
[[Fail:Oman-Muscat-16-Sultans-Palace-2.JPG|thumb|right|250px|Omanan sultanan pert'kulu (arab. ''Al' Alam'') vanhas [[Maskat]]as.]]
Ohjandusen form om unitarine [[absolütine monarhii]]. Eile olmas politižid partijoid, kaik kandidatad oma ripmatomad (partijatomad). Valdkundan pämez' om sultan (ripmatomuden tedištoitusen aigaspäi vl 1970 [[Kabus ben Said Al' Said]]). Ohjastajan kanzan heimolaižed pandas ut sultanad valdištmele koumes päiväs vanhan surman jäl'ghe vai tehtas vanhan sultanan kirjeižen mödhe. Sultanal sur' vastusenpidand om, hän-žo om armijan päkäsknik, ohjastusen päministr, röunantagaižiden azjoiden, rahaazjoiden da kaičendministr. Opendusen da üläopendusen ministrad oma naižed.

Parlament om kaks'kodine. Üläkodi om Valdkundaline Nevondkund (''Mažlis Al' Davla'') 83 ühtnijanke, sultan paneb heid radnikusele nelläks vodeks. Alakodi da käskusišton tegii om Konsultirui Suim (''Mažlis Al' Šura'') 84 ezitajanke, kaik rahvaz valičeb heid nelläks vodeks.

Vn 2015 25. päiväl redukud Omanan päjärgvaličendad oliba parlamentan alakodihe. [[Fahd bin Mahmud Al' Said]] radab varapäministran vs 1972 kezakun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Omanan administrativiž-territorialine jagand]].''

Oman jagase 11 ''muhafaz:ha'' — agjaha. Edemba muhafazad alajagasoiš 61 ''vilajat:ha'' — ümbrikho (provincijha).

== Eläjad ==
Vl 2014 valdkundan eläjiden lugu oli 3 219 775 ristitud. Kaikiš suremb ristitišt om nügüd'.

Omanas elädas [[omanalaižed]]. Vl 2010 verhanmaiden eläjad ottihe läz videndest ristitištos, vl 2017 — 45%.

Religijan mödhe (2010): [[islam|islamanuskojad]] — 85,9% (ibaditad 40%, sunnitad 40%, šiitad 5%), [[hristanuskond|hristanuskojad]] — 6,5%, [[induizm|induistad]] — 5,5%, [[buddizm|buddistad]] — 0,8%, toižed uskojad — 1,1%, märhapanendata — 0,2%.

Toižed sured lidnad (enamba 100 tuh. ristituid vl 2008, surembaspäi penembha): [[Sib]], [[Matrah]], [[Baušar]] (nene koume lidnad oma pälidnan aglomeracijan palad), [[Salal]], [[Suveik]], [[Sohar]], [[Ibri]], [[Sahm (Oman)|Sahm]], [[Bark (Oman)|Bark]]. Vl 2008 kaik oli 21 lidnad enamba mi 50 tuhad eläjidenke, 43 lidnad enamba mi 12 tuhad eläjidenke.

== Ižanduz ==
Vl 2010 Omanan päeksport oli [[kivivoi]] (65%), [[londuseline gaz]] (12%), toine eksport — [[alüminii]], [[vas'k]], [[teraraud]], [[hrom]], [[polimerad]], [[puspirt]], [[frukt]]ad, [[kala]]. Om äi toštmižeksportad.

== Homaičendad ==
<references />

== Irdkosketused ==
* [http://www.oman.om/ Omanan sultanan e-ohjastusen oficialine portal (''oman.om'').] {{ref-en}} {{ref-ar}}
* [http://www.omaninfo.om/ Omanan Sultankundan Informacijan ministrusen oficialine sait (''omaninfo.om'').] {{ref-ar}} {{ref-en}}
* [http://www.mofa.gov.om/ Omanan Sultankundan Röunantagaižiden azjoiden ministrusen oficialine sait (''mofa.gov.om'').] {{ref-ar}} {{ref-en}}
* [http://www.statecouncil.om/ Omanan Sultankundan parlamentan üläkodin oficialine sait (''statecouncil.om'').] {{ref-ar}} {{ref-en}}
* [http://www.shura.om/ Omanan Sultankundan parlamentan alakodin oficialine sait (''shura.om'').] {{ref-en}} {{ref-ar}}
{{Commons|Oman}}

{{Azii}}

[[Kategorii:Oman| ]]
