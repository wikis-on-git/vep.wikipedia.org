{{Rajon
| Nimi          = Sojärven rajon<br />Суоярвский район <small>(ven.)</small><br />Suojärven piiri <small>(suom.)</small>
| Znam          = 
| Flag          = 
| Znam text     =
| Flag text     =
| Valdkund      = Venäma
| Pälidn        = Sojärv (lidn)
| Eläjiden lugu = 16,594
| Year          = 2016
| Pind          = 13,731<ref>[http://suojarvi.ru/intro/ Характеристика района (Ühthižed tedod rajonas). — Sojärven municipaline rajon (''suojarvi.ru'').] {{ref-ru}}</ref>
| Map           = Location Of Suoyarvsky District (Karelia).svg
| Map width     = 
}}
'''Sojärven rajon''' ([[venäkel'|venäkelel]]: ''Суоярвский район'', {{lang-fi|Suojärven piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Sojärv (lidn)|Sojärv]]-lidn. Siš eläb rajonan ristitišton viž ühesandest.

== Istorii ==
Rajon om sädud vn 1940 heinkus enččel [[Suomenma]]n territorijal, sidä anttihe [[Tal'vsoda]]n jäl'ghe. Sojärv-žilo kändihe lidnaks da rajonan keskuseks.

Vozil 1941−1944 Suomenman sodaväged oliba rajonas.

Vspäi 1957 enččen Petrovskan rajonan territorii om jagadud Sojärven da Kondopogan rajoniden keskes. Vl 1964 andoihe Veškelican küläkundad rajonha [[Änižröunan rajon]]aspäi. Vl 1982 sijatihe Gumarinon küläkundad rajonha [[Medvežjegorskan rajon]]aspäi.

== Geografijan andmused ==
Sojärven rajon om Karjalan Tazovaldkundan suvipäivlaskmaine taho. Pind — 13 731 nellikkilometrad (koumanz' sija tazovaldkundas 18:späi).

Om röunoid 6 [[Karjalan Tazovaldkund]]an rajonanke da [[Suomenma]]nke:
* päivnouzmmas [[Kondopogan rajon]]anke;
* suvipäivnouzmas [[Präžan rahvahaline rajon|Präžan rahvahaliženke rajonanke]];
* suvipäivlaskmas [[Pit'krandan rajon|Pit'krandan]] i [[Sortavalan rajon|Sortavalan]] rajonidenke;
* päivlaskmas [[Suomenma]]n [[Pohjoižkarjal]]-agjanke;
* pohjoižes [[Mujezerskijan rajon]]anke;
* pohjoižpäivnouzmas [[Medvežjegorskan rajon]]anke.

Kaik om 1800 järved da 490 pen't joged rajonan territorijas. Joged mülüdas [[Atlantine valdmeri|Atlantižen valdmeren]] basseinha. Znamasižed järved oma [[Sojärv]] (58,6 km²), [[Salonjärv]] (46 km²) da [[Loimolanjärv]] (20,7 km²).

Londuseližed varad oma [[turbaz]], [[nikel']], sauvondmaterialad ([[ozrikkivi]], rusked [[mramor]], [[gabrodiabaz]], [[savi|saved]], [[lete|letked]], [[gravii]]), [[pirit]], [[mec]], [[kala]], [[vezi|reskvezi]].

Vspäi 2005 rajonan territorii alajagase 5 municipaližhe ühtnikha: 1 lidnankund da 4 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 24 028 ristitud, vl 2010 — 18 814 ristitud.

Kaik om 27 eländpunktad rajonas (vl 2005), sidä kesken 1 lidn, 18 külänvuittušt žilod, 2 raudtestancijad kaikenaigaiženke ristitištonke da 6 küläd.

Toižed sured eländpunktad oma [[Porosjärv]]-žilo (2,6 tuh. rist. vl 2013) da [[Naistenjärv]]-žilo (1,2 tuh. rist. vl 2013).

== Homaičendad ==
<references />

== Irdkosketused ==
* [http://suojarvi.ru/ Sojärven rajonan oficialine sait (''suojarvi.ru'').] (venäkelel)
* [http://gov.karelia.ru/Regions/suoyarvi.html Sojärven rajon Karjalan Tazovaldkundan oficialižel ''gov.karelia.ru''-saital.] (venäkelel)

{{Karjalan Tazovaldkundan rajonad}}

[[Kategorii:Sojärven rajon| ]]
