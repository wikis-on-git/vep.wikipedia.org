{{Eländpunkt
 | Nimi = Volokolamsk<br />Волоколамск
 | Lidnanznam = Coat of Arms of Volokolamsk (Moscow oblast).png
 | Flag = Flag of Volokolamsk city (Moscow oblast).png
 | Lidnanznam text = Volokolamskan lidnanznam
 | Flag text = Volokolamskan flag
 | Valdkund = Venäma
 | Eläjiden lugu = 19,162
 | Voz' = 2019-01-01
 | Pind = 30
 | Fail = Volok1.jpg
 | Pämez' =
 | Telefonkod = +7-49636-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Volokolamsk''' ({{lang-ru|Волокола́мск}}) om [[Venäma]]n lidn [[Moskvan agj]]an päivlaskmas. Se om [[Volokolamskan lidnümbrik]]on administrativine keskuz (edel vn 2019 heinkud — rajonan). Om «sodahoštusen lidn»-arvonke vspäi 2010.

== Istorii ==
Eländpunkt mainitase ezmäižen kerdan Suzdalin aigkirjas vl 1135 kuti ''Volok'', siš-žo vl 1178 ''Laman Volok''-nimitusenke. Oli [[Volokan ruhtinazkund]]an keskuseks vll 1456−1513. Oli Volokolamskan makundan lidnaks vspäi 1781. [[Toine mail'man soda|Toižen mail'man sodan]] aigan lidn oli okkupiruidud nacistoil vl 1941 (27. reduku — 20. tal'vku).

Volokolamsk šingotase .

== Geografijan andmused ==
Lidn sijadase lidnümbrikon keskuzpalas, 200 m ü.m.t. keskmäižel korktusel. Matkad [[Moskv]]an röunhasai ([[Moskvan rengazavtote]]hesai) om 98 km päivnouzmha orhal, avtotel vai raudtel. Lähembaižed lidnad oma [[Ruz]] suvhe-suvipäivlaskmha i [[Visokovsk]] pohjoižpäivnouzmha.

''Volokolamsk''-raudtestancii radab lidnan suves vspäi 1904.

== Eläjad ==
Vl 1897 lidnan ristitišt oli 3 091 eläjad, vl 1939 — 5 413 eläjad. Vn 2010 Venäman rahvahanlugemižen mödhe lidnan eläjiden lugu oli 23 433 ristitud, rajonan pol'. Kaikiš suremb ristitišt oli 24 800 eläjad vl 2005, edel eländpunktoiden ühtištust — enamba 18 tuhad eläjid vll 1979−1992. [[Ortodoksine hristanuskond|Ortodoksižen hristanuskondan]] Sündun Eläbzdusen päjumalanpert' i nell' jumalanpertid<ref>[http://sobory.ru/geo/locat/4987 Volokolamskan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[baptizm]]an i [[islam]]an loičendpertid üksin.

Professionaližen opendusen aluzkundad oma Volokolamskan agrarine tehnikum, Volokolamskan oiktusen, ekonomikan i varuitomuden kolledž, Moskvan üläopendusen aluzkundoiden severz'-se filialad.

== Galerei ==
<gallery mode="packed" heights="125px">
Volokolamsk (Moscow Oblast) 07.jpg|Lidnan Kreml'
Volokolamsk train station.JPG|Raudtestancii vl 2012
</gallery>

== Homaičendad ==
<references />

== Irdkosketused ==
* [http://www.volokolamsk-rayon.ru/ Lidnümbrikon tobmuden aluzkundoiden oficialine sait (''volokolamsk-rayon.ru'').] {{ref-ru}}
* [http://volok-grad.ru/ Enččen lidnankundan sait (''volok-grad.ru'').] {{ref-ru}}
{{Commons|Category:Volokolamsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Volokolamskan lidnümbrik|*]]
