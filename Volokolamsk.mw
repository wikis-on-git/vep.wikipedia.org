{{Eländpunkt
 | Nimi = Volokolamsk<br />Волоколамск
 | Lidnanznam = Coat of Arms of Volokolamsk (Moscow oblast).png
 | Flag = Flag of Volokolamsk city (Moscow oblast).svg
 | Lidnanznam text = Volokolamskan lidnanznam
 | Flag text = Volokolamskan flag
 | Valdkund = Venäma
 | Eläjiden lugu = 19,162
 | Voz' = 2019-01-01
 | Pind = 30
 | Fail = Volok1.jpg
 | Pämez' =
 | Telefonkod = +7-49636-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Volokolamsk''' ({{lang-ru|Волокола́мск}}) om [[Venäma]]n lidn [[Moskvan agj]]an päivlaskmas. Se om [[Volokolamskan lidnümbrik]]on administrativine keskuz (edel vn 2019 heinkud — rajonan). Om «sodahoštusen lidn»-arvonke vspäi 2010.

== Istorii ==
Eländpunkt mainitase ezmäižen kerdan Suzdalin aigkirjas vl 1135 kuti ''Volok'', siš-žo vl 1178 ''Laman Volok''-nimitusenke, oli ''Volok Lamal''-nimi mugažo. Strategine lidn oli tarabošsijal [[Volg]]an i [[Okanjogi|Okan]] keskes, i sikš alištui londoile. Oli [[Volokan ruhtinazkund]]an keskuseks vll 1456−1513. Kätihe Volokolamskan makundan lidnaks vspäi 1781. [[Toine mail'man soda|Toižen mail'man sodan]] aigan lidn oli okkupiruidud nacistoil vn 1941 lopus (27. reduku — 20. tal'vku).

Volokolamsk šingotase avtopaloiden tegimel, korrozijanvastaižiden materialiden edheotandal, pakuitesen tegimel (alüminiibankad), sömtegimištol (maidtegim, konditerine fabrik, paštetiden tegim), plastiktegesiden edheotandal vannhonusen täht.

== Geografijan andmused ==
Lidn sijadase lidnümbrikon keskuzpalas, Lam-jogen randoil ližajogidenke ({{lang-ru|Ла́ма}} 139 km pitte, [[Volg]]an oigedpol'ne bassein), 200 m ü.m.t. keskmäižel korktusel. Vedase läz 15 km pohjoižespäi suvhe, istorine keskuz om lidnan pohjoižes nügüd'aigan. Matkad [[Moskv]]an röunhasai ([[Moskvan rengazavtote]]hesai) om 98 km päivnouzmha orhal, avtotel vai raudtel. Lähembaižed lidnad oma [[Ruz]] 40 km suvhe-suvipäivlaskmha orhal vai 53 km avtotedme, i [[Visokovsk]] 49 km pohjoižpäivnouzmha orhal vai 61 km avtotedme.

''Volokolamsk''-raudtestancii radab lidnan suves vspäi 1904. «Baltii»-avtote (M9-trass) läbitab lidnan keskust.

== Eläjad ==
Vl 1897 lidnan ristitišt oli 3 091 eläjad, vl 1939 — 5 413 eläjad. Vn 2010 Venäman rahvahanlugemižen mödhe lidnan eläjiden lugu oli 23 433 ristitud, rajonan pol'. Kaikiš suremb ristitišt oli 24 800 eläjad vl 2005, edel eländpunktoiden ühtištust — enamba 18 tuhad eläjid vll 1979−1992. Se poleneb lähižen järedan rujopoligonan ekspluatacijan tagut.

[[Ortodoksine hristanuskond|Ortodoksižen hristanuskondan]] Sündun Eläbzdusen päjumalanpert' (om saudud 15.-19. voz'sadoil), nell' jumalanpertid, koume časounäd i Kremlin pühäpertid<ref>[http://sobory.ru/geo/locat/225 Volokolamskan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[baptizm]]an i [[islam]]an loičendpertid üksin.

Professionaližen opendusen aluzkundad oma Volokolamskan agrarine tehnikum<ref>[http://vatholmogorka.ru/ Volokolamskan agrarižen tehnikuman sait (''vatholmogorka.ru'').] {{ref-ru}}</ref> Ivanovskoje-žilos ani lodeheze, Krasnogorskan kolledžan Volokolamskan filial (ende erine Volokolamskan oiktusen, ekonomikan i varuitomuden kolledž), Moskvan üläopendusen aluzkundoiden severz'-se filialad.

== Galerei ==
<gallery mode="packed" heights="125px">
Volokolamsk FireStation T03 c.jpg|Lämoipalonikoiden depon istorine sauvuz
Volokolamsk (Moscow Oblast) 07.jpg|Lidnan Kreml'
Volokolamsk, Moscow Oblast, Russia - panoramio (28).jpg|Kul'turkeskuz
Volokolamsk train station.JPG|Raudtestancii vl 2012
</gallery>

== Homaičendad ==
<references />

== Irdkosketused ==
* [http://www.volokolamsk-rayon.ru/ Lidnümbrikon tobmuden aluzkundoiden oficialine sait (''volokolamsk-rayon.ru'').] {{ref-ru}}
* [http://volok-grad.ru/ Enččen lidnankundan sait (''volok-grad.ru'').] {{ref-ru}}
{{Commons|Category:Volokolamsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Volokolamskan lidnümbrik|*]]
