{{Eländpunkt
 | Nimi = Andreapol'<br />Андреаполь
 | Lidnanznam = Coat of Arms of Andreapol (Tver oblast).png
 | Flag = 
 | Lidnanznam text = Andreapolin znam
 | Flag text = 
 | Valdkund = Venäma
 | Eläjiden lugu = 7,259
 | Voz' = 2017
 | Pind = 13.14
 | Fail = Андреаполь, Советская, 37 2018-06-11.jpg
 | Pämez' = Andrei Čistovskii<br />(2008—)
 | Telefonkod = +7-48267-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Andreapol'''' ({{lang-ru|Андреаполь}}) om [[Venäma]]n lidn da lidnankund [[Tverin agj]]an päivlaskmas. Se om [[Andreapolin rajon]]an administrativine keskuz.

== Istorii ==
Eziauguine ''Dubn-külä'' ({{lang-ru|Дубна}}, jogen oiktal randal) mainitase Litvanman metrikas vl 1489. 18. voz'sadal Andrei Kušelöv-leitnantjenaral pidi usadibad pöudoidenke jogen hural randal, avaiži sijaližiden mineralveziden kurortad. Vl 1906 sauvoihe raudted, i ''Andrejapol'-žilo raudtestancijanno'' sauvoškanzihe, möhemba nimitihe nügüdläižikš.

Vl 1928 ühtenzoittihe Andreapolid Dubn-külänke, panihe Leningradan agjan Leninan rajonan keskuseks. Vozil 1935−1944 oli i vspäi 1957 om Tverin agjan palaks. [[Toine mail'man soda|Toižen mail'man sodan]] aigan oli pandud mantazole, i vozil 1944−1957 mülüi Velikije Lukin agjaha. Vspäi 1965 om Andreapolin rajonan keskuseks. Sai lidnan statusad vl 1967.

== Geografijan andmused ==
Lidn sijadase [[Päivlaskmaine Dvin (jogi)|Päivlaskmaižen Dvinan]] 20 kilometras joginiškaspäi, seižub [[Valdai (ülüz)|Valdai-ülüden]] suvipäivlaskmaižil pautkil, 220 m keskmäižel korktusel valdmeren pindan päl. Matkad [[Tver'|Tverihesai]] om 224 km päivnouzmha orhal vai 279 km avtotedme. Lähembaižed lidnad oma [[Nelidovo]] suvipäivnouzmha (56 km orhal), [[Päivlaskmpol'ne Dvin]] suvhe (45 km orhal) i [[Toropec]] suvipäivlaskmha (42 km orhal).

Andreapol' om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 8 286 ristitud, kaks' koumandest rajonan ristitištos. Kaikiš suremb ristitišt oli 10 500 eläjid vl 1996.

Tegimišton sarakod oma [[porcellan|farforantegim]] i mecanümbriradajad edheotandad.

Ühtennimine stancii om [[Bologoje]] — [[Velikije Luki]] raudtel. Tactud Venäman sodaaviabaz sijadase 3 km päivnouzmha lidnaspäi, vhesai 2009 se oli Moskvan regionan il'mkaičendvägiden ühteks sijadusišpäi.

== Galerei ==
<gallery mode="packed" heights="125px">
Андреаполь, обелиск воинам-землякам 2018-06-11.jpg|Muštnik pölištunuzile Suren sodan aigan sijaližile sodamehile
Каменск-Шахтинский-Канализ люк(135).jpg|Tehtud lidnas kaivon saub (vn 1968 tehmine)
Андреаполь, железнодорожный вокзал 2020-07-26.jpg|Andreapol'-raudtestancijan sauvuz vl 2020
</gallery>

== Homaičendad ==
<references />

== Irdkosketused ==
* [http://www.город-андреаполь.рф/ Lidnan tobmuden aluzkundoiden oficialine sait (''город-андреаполь.рф'').] {{ref-ru}}
{{Commons|Category:Andreapol}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Andreapolin rajon|*]]
