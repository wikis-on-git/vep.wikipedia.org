{{Eländpunkt
 | Nimi = Grodno<br />Гродна <small>(vaug.)</small><br />Гродно <small>(ven.)
 | Lidnanznam = Coat of arms of Hrodna.svg
 | Flag = Flag of Hrodna.svg
 | Lidnanznam text = Grodnon lidnanznam
 | Flag text = Grodnon flag
 | Valdkund = Vaugedvenäma
 | Eläjiden lugu = 356,900
 | Voz' = 2020-01-01
 | Pind = 142.11
 | Fail = Hrodna Montage (2017).jpg
 | Pämez' = Mečislav Goi<br />(eloku 2014—.<br />''Мечыслаў Гой'')
 | Telefonkod = +375-152
 | Aigvö = [[UTC]]+3
}}
[[Fail:Map Grodno.svg|thumb|left|200px|Lidnan transportine kart (2012)]]
'''Grodno''' (mugažo [[pol'šan kel'|pol'šan kelel]], {{lang-be|Гро́дна}} [ˈɣrɔdna], {{lang-ru|Гро́дно}} [ˈɡrodnə], oficialine rahvahidenkeskeine transkripcii: ''Hrodna'') om lidn [[Vaugedvenäma]]n päivlaskmas. Se om valdkundan videnz' lidn eläjiden lugun mödhe, [[Grodnon agj]]an administrativine keskuz (vn 1944 sügüz'kuspäi), mugažo [[Grodnon rajon]]an (ei mülü sihe).

== Istorii ==
Eländpunktan alusenpanendan oficialine dat om 1128. voz'. Mainitase nenidenke nimitusenke: ''Goroden', Gorodno, Gorodnä''. Oli varmitadud lidnusel torguindlidnaks 12. voz'sadal. Grodno oli [[Sur' Litvanman ruhtinazkund|Suren Litvanman ruhtinazkundan]] kahtendeks lidnaks znamoičendan mödhe, vspäi 1673 vedihe valdkundan suimid täs, mi kätihe pälidnaks de-fakto anneksijhasai Venäman imperijal vl 1795. Grodnon gubernijan keskuz vll 1801−1918. Mülüi Pol'šanmaha vll 1920−1939. [[Toine mail'man soda|Toižen mail'man sodan]] aigan lidn oli okkupiruidud nacistoil (23. kezaku 1941 — 16. heinku 1944). Istorine pertišt om kaičenus znamasižes märas. Vl 2008 ližatihe lidnan territorijad, se sureni läz kahthe kerdha.

Grodno šingotase himižel sarakol (azotheretused i himižed kuidud), mašinansauvomižel ([[takermpud|takermpuiden]] tegim, torguindmašiništ) i metallan ümbriradmižel (avtopaloiden edheotandad, «Belkard» — kardanvärtmuded da toižed avtopalad), sauvondmaterialiden pästandal (pun erazvuitte ümbriradmine), sömtegimištol, tekstilin, nahkanümbriradmižen da kengiden edheotandoil, mugažo järedal tabakfabrikal i stökolmülüiden tegimel, turizmal.

== Geografijan andmused ==
[[Fail:Hrodna (Belarus) districts colored.png|thumb|left|250px|Lidnan rajonad:<br/>{{legend|#FFCBDB|Leninan rajon ({{lang-be|Ленінскі раён}})}} {{legend|#BFFF00|Oktäbrin rajon ({{lang-be|Кастрычніцкі раён}})}}]]
Lidn sijadase agjan päivlaskmas, kukhikahas tahondas, [[Nämunas]]-jogen keskjoksmusen randoil (laivjogi mödvedhe), 93..180 m ü.m.t. korktusil, 125..160 m ü.m.t. keskmäižil korktusil. Ratud Jubileinoje-järv om olmas. Matkad [[Pol'šanma]]n röunhasai om 15 km päivlaskmha, [[Litvanma]]hasai om 30 km pohjoižhe. Matkad [[Minsk]]-pälidnhasai om 246 km päivnouzmha orhal, 276 km avtol vai raudtel. Lähembaine lidn om [[Skidel']] 32 km päivnouzmha-suvipäivnouzmha avtotedme.

Grodno jagase kahteks rajonaks vspäi 1978.

== Eläjad ==
Vn 2009 Vaugedvenäman rahvahanlugemižen mödhe eläjiden lugu oli 338,2 tuh. ristituid, agjan koumandez. Kaikiš suremb ristitišt oli 373,5 tuhad eläjid vl 2019 (lugustusen vanhan mahtusen mödhe, migracijata).

Rahvahad (2009): [[vaugedvenälaižed]] — 62,57%, [[pol'šanmalaižed]] — 19,74%, [[venälaižed|venänikad]] — 12,20%, [[ukrainalaižed]] — 1,82%, toižed rahvahad — 3,67%.

== Galerei ==
<gallery mode="packed" heights="125px"> 
Grodno Plac Lenina 01.jpg|Grodnon rajonan pert' (huralpäi ezimal),<br />Lidnan Deputatoiden Nevondkundan i Radonoigendajan komitetan pert' (oiktalpäi tagamal)
Hrodna Batory Old Castle cityside 2006-1.jpg|Vanh lidnuz (saudihe 11.-19. voz'sadal) om üks'jäine kaičenus kunigahan zamk valdkundan territorijal
Zavodazot.jpg|«Hrodna Azot»-tegim vl 2005
Корпус №1 ГрГУ им. Янки Купалы, Ожешко, 22.jpg|Grodnon valdkundaline universitet, sauvuz nomer üks'
Grodnovokzal.jpg|''Grodno''-päraudtestancijan sauvuz<br />vl 2016
</gallery>

== Homaičendad ==
<references />

== Irdkosketused ==
* [http://grodno.gov.by/ Lidnan ohjastusen sait (''grodno.gov.by'').] {{ref-ru}} {{ref-be}} {{ref-en}}
{{Commons|Category:Hrodna}}

[[Kategorii:Grodno| ]]
[[Kategorii:Vaugedvenäman lidnad]]
[[Kategorii:Eländpunktad kirjamišton mödhe]]
[[Kategorii:Grodnon agj|*]]
