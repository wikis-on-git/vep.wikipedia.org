{{10000}}{{A10000}}
{{Himine element|53|Jod|I|126,90447|Metallatoi substancii|2|8|18|18|7|0|0|}}
[[Fail:Iod kristall.jpg|thumb|left|200px|Jodan kristallad]]
[[Fail:Iodine spectrum visible.png|thumb|right|200px|Jodan spektran nägui pala]]
'''Jod''' (''I'' — ''iodum'' latinan kelel, [[amuižgrekan kel'|amuižgrekan kelen]] ''ἰώδης''-sanaspäi «[[zolotuhhein]]än mujun polhe», «ruskedsinine») om 53nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om seičemendestoštkümnendes gruppas (vanhtunuden klassifikacijan mödhe — seičemenden gruppan päalagruppas), tabluden videndes periodas.

== Ühthine ümbrikirjutand ==
Jod om harv londuses, no voib löuta sidä kaikjal. Elementan pala Man kores — 0,46 grammad tonnas, merivedes — 20..30 mg tonnas. Ičesündui jod putub vaiše [[Italii|Italijas]]. Francijalaine Bernar Kurtua-himik avaiži jodan merišoll'oiden tuhkas vl 1811.

Nece om aktivine himižešti [[galogen]]. Jodan molekul om kaks'atomine — sen formul om I<sub>2</sub>.

Jod om tarbhaine mikroelement ristitun hibjan täht, no luja [[morim]] suriš lugumäriš. Surmaline doz om 3 g. Erased merišoll'od kogotas jodad 1 procenthasai.

== Fizižed ičendad ==
Normaližiš arvoimižiš puhtaz jod om olmas muzahahkoikš kristallikš ruskedsiniženke metallhoštanke. Diamagnetik. Kristalline segluz om ortorombine. Jod tegeb ruskedsiništ purud (kändase gazaks), i sil luja harakterine paha haju om.

Atommass — 126,90447. Ninevuz (normaližiš arvoimižiš) — 4,93 g/sm³. Suladandlämuz — 386,85 K (113,7 C°). Kehundlämuz — 457,4 K (184,3 C°).

Londuseline jod kogoneb üks'jäižes stabiližes <sup>127</sup>I izotopaspäi. Tetas 36 ratud radioaktivišt izotopad 108..126, 128..144 atommassanke, i 13 izomärad, kaikiš hätkemb om <sup>129</sup>I 15,7 mln vozid pol'čihodamižen pordonke.

== Kävutand ==
Ottas kävutamižhe pidatimiš i medicinas dezinfektoraks i tervehtamha rindhankatusenvuittušt raugud. Jodan purud ozutadas sormiden jäl'gid pindoil. Kävutadas tehmaha displeid nozolil kristallil.

Sadas [[kivivoi]]n burauduzvezišpäi tobjimalaz. Mugažo Čili i Japonii sadas mineraloišpäi (lautarit, jodobromit) i merišoll'oišpäi.

== Irdkosketused ==
* [http://www.webelements.com/webelements/elements/text/I/key.html Jod ''webelements.com''-saital.] {{ref-en}}
* [http://n-t.ru/ri/ps/pb053.htm Kirjutuz jodas Himižiden elementoiden populärižes ''n-t.ru''-kirjištos.] {{ref-ru}}
{{Commons|Iodine}}

{{Periodine tablut}}

[[Kategorii:Himižed elementad kirjamišton mödhe]]
