{{1000}}{{A10000}}
{{Personalii
| изображение = GiacomoPuccini.jpg
| описание изображения = Džakomo Puččini fotokuval
}}
'''Džakomo Antonio Domeniko Mikele Sekondo Maria Puččini''' ({{lang-it|Giacomo Antonio Domenico Michele Secondo Maria Puccini}} [ˈdʒaːkomo putˈtʃiːni]; sünd. [[22. tal'vku]] [[1858]], [[Lukk (lidn)|Lukk]], [[Toskan]]an Sur' gercogkund, — kol. [[29. kül'mku]] [[1924]], [[Brüssel']], [[Bel'gii]]) oli [[Italii|italijalaine]] muzikankirjutai.

== Sädused ==
Puččini sädi kümne [[oper]]ad italijan kelel vspäi 1884. Operad oma sätud erazvuiččiden kirjutajiden kirjoiden i p'jesiden mödhe teatran täht.

Ei ole ezivändoid hänen melodižiš operoiš. Valitud sädused: «Bogemkund» ({{lang-it|La bohème}}, 1896), «Toska» (''Tosca'', 1900), «Batterfläi-madam» (''Madama Butterfly'', 1904), i «Turandot» (mugažo italijan kelel, 1924, jäti kesken).

== Biografii ==
Džakomo oli sündnu jumalankodin muzikantoiden kanzha. Kaik oli ühesa last Mikele Puččini-tatan i Al'bina Magi-maman perehes. Tatan kolendan jäl'ghe kuz'vozne Džakomo oli kazvatadud Fortunato Madži-dädän-muzikankirjutajan (1839−1882) da muzikpedagogan kanzas i sai muzikaližen opendusen aigašti. Ühtni Lukk-lidnan päjumalanpertin horha, möhemba sai radnikust siš, vändi [[organ (soit)|organal]] i oli hormeisteral.

Jätksi opendamišt [[Milan]]an konservatorijas, oli otnus muzikha siš nell' vot. Koumanz' «Manon Lesko»-oper (''Manon Lescaut'', 1893) toi tetabut muzikankirjutajale, nellänz' «Bogemkund» — mail'man hoštust.

== Kanz ==
Džakomo Puččini oli nainu vspäi 1904, El'vira Gemignani (neiččel Bonturi, 1860−1930) oli hänen ak. Hö tegiba tundmust i besedoičeškanzihe vl 1884, Antonio-poig (1886−1946) sündui. Sil aigal El'vira eli naimiželos Narciso-mužikanke, kudamb oli akoiden paimen, koli-ki sudaruškan mužikan kädespäi vl 1903. Džakomon i El'viran naind ei olend vahv, mužik eli sudaruškoidenke, sidä kesken tetabidenke pajatajidenke naižidenke.

== Homaičendad ==
<references/>

== Irdkosketused ==
* [http://www.puccini.it/ Džakomo Puččinin tedoiduzkeskuz (''puccini.it'').] {{ref-it}}
* [http://www.puccinimuseum.org/ Puččinin muzei (''puccinimuseum.org'').] {{ref-it}} {{ref-en}} {{ref-ru}}

[[Kategorii:Italijan muzikankirjutajad]]
[[Kategorii:Muzikankirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Brüsseliš]]
