{{10000}}{{A10000}}
{{Valdkund
| Nimi = Esvatini<br />Kingdom of Eswatini <small>(angl.)</small><br />Umbuso weSwatini <small>(svaz.)</small>
| Valdkundznam = Coat of arms of Swaziland.svg
| Flag = Flag of Eswatini.svg
| Valdkundznam text = Esvatinin valdkundznam
| Flag text = Esvatinin flag
| Pälidn = Mbabane
| Eläjiden lugu = 1,087,200<ref>[https://www.cia.gov/library/publications/the-world-factbook/geos/wz.html Esvatinin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 17,364
| Kart = LocationSwaziland.svg
| Kel' = [[anglijan kel'|anglijan]], [[svazin kel'|svazin]]
| Valdkundan pämez' = [[Msvati III]]
| Päministr = [[Cleopas Dlamini]]
| Religii = [[hristanuskond]], [[paganuz]], [[islam]]
| Valüt = [[esvatinin lilangeni]] (SZL)<ref>Mugažo kävutadas [[suviafrikan rand]]ad.</ref>
| Internet-domen = [[.sz]]
| Telefonkod = +268
| Aigvö = [[UTC]]+2
}}
'''Esvatini''', täuz' oficialine form — '''Esvatinin Kunigahuz''' ({{lang-en|Kingdom of Eswatini}}, [[svazin kel'|svazin kelel]] ''Umbuso weSwatini''), om mererandatoi valdkund [[Afrik]]an suvipalas. Sen administrativine pälidn om [[Mbabane]], kunigahan pälidn da parlamentan ištmižsija om [[Lobamb]].

== Istorii ==
Vl 1968 sügüz'kun 6. päiväl Esvatini tedištoiti ripmatomudes [[Sur' Britanii|Sures Britanijaspäi]], sen jäl'ghe 50 vot nimitihe '''Svazilend:aks'''.

Jäl'gmäine Konstitucijan udištamine oli vl 2005, se oli sätud kunigahan iniciativan mödhe<ref>[http://indexmundi.com/swaziland/constitution.html Vn 2005 Esvatinin Konstitucii ''indexmundi.com''-saital.] {{ref-en}}</ref>.

== Geografijan andmused ==
[[Fail:Swaziland Topography.png|thumb|left|250px|Esvatinin topografine kart.]]
Esvatini om röunoiš [[Suviafrikan Tazovaldkund]]anke suvipäivnouzmas, suves, päivlaskmas da pohjoižes (röunan piduz — 430 km), mugažo [[Mozambik]]anke päivnouzmas (105 km). Ühthine röunoiden piduz om 535 km. Esvatini om mererandatoi valdkund.

Valdkundan kaikiš korktemb čokkoim om [[Emlembe]]-mägi, 1862 m valdmeren pindan päl. Kaikiš madalamb čokkoim om [[Usutsu]]-jogel, 21 m ülemb mert. Päjogi om [[Maputu (jogi)|Lusutflu (Maputu)-jogi]].

Esvatinin klimat märičese korktusel meren pindan päl. Ülähan [[ven vö|ven]] mägiklimat om, alemba [[subekvatorialine klimat|subekvatorialižen]] klimatan zon levineb. [[Tropine vö|Tropine]] klimat om alahan. Heinkun lämuz om +12 C°, uhokun — +23 C°. Paneb sadegid 1200..1400 millimetraspäi vodes päivlaskmal (ven mägiklimat) 500..700 millimetrhasai päivnouzmal alangol.

Kacmata valdkundan pen'he pindha, erazvuitte klimat tob voimust kazda floran 2400 erikoile.

Londuseližed pävarad oma [[kivihil']], [[asbest]], [[mec]], [[gidroenergii]]; toižed varad oma [[kuld]] da [[diamant]]ad.

== Tobmuz ==
[[Fail:Parliament Building Swaziland.JPG|thumb|right|250px|Esvatinin parlament [[Lobamb]]as.]]
Esvatini om [[konstitucine monarhii]] de jure da [[absolütine monarhii]] de fakto. Se om unitarine valdkund. Kaik politižed partijad oma kel'tud. Vspäi 1986 valdkundan pämez' om [[Msvati III]]-kunigaz. Nügüd' hän om üks'jäine absolütine monarh [[Afrik]]as. Kunigaz paneb päministrad radsijha, kunigaz-žo om armijan päkäsknikaks.

Parlament ({{lang-en|Parliament}}, {{lang-ss|Libandla}}) om kaks'kodine, se vaiše nevob kunigahale. Üläkodi om Senat (svaz. ''Indlu yeTimphunga'') 30 ühtnijanke, heišpäi alakodi valičeb 10, kunigaz paneb 20. Alakodi om Nacionaline Suim ({{lang-en|House of Assembly of Eswatini}}), mülüb 69 ühtnijad (59 — kaikuččes ''inkhundla'':späi, 10 vai sen enamba — kunigaz paneb). Valičendad parlamentha oleldas kerdan vides vodes. Parlamentan ühtnikoiden keskes naižid pidab olda enamba 30 procentad.

Vl 2018 elokun 18. päiväl i sügüz'kun 21. päiväl parlamentan järgenduseližed kaks'pordhižed valičendad oliba. [[Ambroz Mandvulo Dlamini]] radab päministran vs 2018 redukun 27. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Svazilendan administrativiž-territorialine jagand]].''

Esvatinin Kunigahuz jagase 4 agjaks (regionaks, ümbrikoks). Agjad alajagasoiš 12 municipalitetha, ned — 55 ''inkhundl:aha'' (äilugu ''tinkhundla'').

== Eläjad ==
Esvatiniš elädas [[svazilaižed]]. Vl 2014 valdkundan ristitišt oli 1 106 000 eläjid.<ref>[http://www.imf.org/external/pubs/ft/weo/2014/01/weodata/weorept.aspx?pr.x=47&pr.y=10&sy=2012&ey=2019&scsm=1&ssd=1&sort=country&ds=.&br=1&c=734&s=NGDPD%2CNGDPDPC%2CPPPGDP%2CPPPPC%2CLP&grp=0&a= Swaziland. — International Monetary Fund (Rahvahidenkeskeine valütfond, ''imf.org'').] {{ref-en}}</ref>

Uskondan mödhe (2015): [[hristanuskond]] — 90%, [[islam]] — 2%, toižed uskondad — 8% (sidä kesken [[bahai]], [[buddizm]], [[induizm]], [[paganuz]], [[judaizm]]).

Esvatinin järedad lidnad (enamba 60 tuh. ristituid vl 2012, surembaspäi penembha): [[Manzini]] (ekonomine pälidn), [[Mbabane]] (administrativine pälidn). Toižiš 18 lidnoiš ristitišt om penemb mi 10 tuhad ristituid.

== Ižanduz ==
Vl 2012 Esvatinin päeksport oli [[sahar (produkt)|sahar]] (21%), [[frukt]]ad (15%), [[odorant]]ad (14%), [[sobad]] (12%); toine eksport — [[cellüloz]], [[elektromašiništ]], [[kuld]].

[[Suviafrikan Tazovaldkund]] om Esvatinin pätorguindpartnör (kunigahusen eksportan koume videndest i importan nell' videndest).

== Homaičendad ==
<references />

== Irdkosketused ==
* [http://www.gov.sz/ Esvatinin Kunigahusen ohjastusen oficialine sait (''gov.sz'').] {{ref-en}}
{{Commons|Eswatini}}

{{Afrik}}

[[Kategorii:Esvatini| ]]
