{{Valdkund
| Nimi = Svazilendan Kunigahuz<br />Kingdom of Swaziland <small>(angl.)</small><br />Umbuso weSwatini <small>(svaz.)</small>
| Valdkundznam = Coat of arms of Swaziland.svg
| Flag = Flag of Swaziland.svg
| Valdkundznam text = Svazilendan valdkundznam
| Flag text = Svazilendan flag
| Pälidn = Mbabane
| Eläjiden lugu = 1,106,000<ref>[http://www.imf.org/external/pubs/ft/weo/2014/01/weodata/weorept.aspx?pr.x=47&pr.y=10&sy=2012&ey=2019&scsm=1&ssd=1&sort=country&ds=.&br=1&c=734&s=NGDPD%2CNGDPDPC%2CPPPGDP%2CPPPPC%2CLP&grp=0&a= Swaziland. — International Monetary Fund (imf.org).] {{ref-en}}</ref>
| Voz' = 2014
| Pind = 17,364
| Kart = LocationSwaziland.svg
| Kel' = [[anglijan kel'|anglijan]], [[svazin kel'|svazin]]
| Valdkundan pämez' = [[Msvati III]]
| Päministr = [[Barnabas Sibusiso Dlamini]]
| Religii = [[hristanuskond]], [[paganuz]], [[islam]]
| Valüt = [[Svazilendan lilangeni]] (SZL)<ref>Mugažo kävutadas [[suviafrikan rand]]ad.</ref>
| Internet-domen = [[.sz]]
| Telefonkod = +268
| Aigvö = [[UTC]]+2
}}
'''Svazilend''', täuz' oficialine form — '''Svazilendan Kunigahuz''' ([[anglijan kel'|angl.]] ''Kingdom of Swaziland'', [[svazin kel'|svazin kelel]] ''Umbuso weSwatini''), om mererandatoi valdkund [[Afrik]]an suvipalas. Sen administrativine pälidn om [[Mbabane]], kunigahan pälidn da parlamentan ištmižsija om [[Lobamb]].

== Istorii ==
Vl 1968 sügüz'kun 6. päiväl Svazilend tedoti ripmatomudes [[Sur' Britanii|Sures Britanijaspäi]].

Jäl'gmäine Konstitucijan udištamine oli vl 2005, se oli sätud kunigahan iniciativan mödhe<ref>[http://indexmundi.com/swaziland/constitution.html Svazilendan Konstitucii (2005). — Indexmundi.com.] {{ref-en}}</ref>.

== Geografijan andmused ==
[[Fail:Swaziland Topography.png|thumb|left|250px|Svazilendan topografine kart.]]
Svazilend om röunoiš [[Suviafrikan Tazovaldkund]]anke suvipäivnouzmas, suves, päivlaskmas da pohjoižes (röunan piduz — 430 km), a mugažo [[Mozambik]]anke päivnouzmas (105 km). Ühthine röunoiden piduz om 535 km. Svazilend om mererandatoi valdkund.

Valdkundan kaikiš korktemb čokkoim om [[Emlembe]]-mägi, 1862 m valdmeren pindan päl. Kaikiš madalamb čokkoim om [[Usutsu]]-jogel, 21 m ülemb mert. Päjogi om [[Maputu (jogi)|Lusutflu (Maputu)]]-jogi.

Svazilendan klimat märičese korktusel meren pindan päl. Ülähan om [[ven vö|ven]] mägiklimat, alemba om [[subekvatorialine klimat|subekvatorialižen]] klimatan zon. [[Tropine vö|Tropine]] klimat om alahan. Heinkun lämuz om +12°C, uhokun — +23°C. Paneb sadegid 1200-1400 millimetraspäi vodes päivlaskmal (ven mägiklimat) 500-700 millimetrhasai päivnouzmal alangol.

Kacmata valdkundan pen'he pindha, erazvuitte klimat tob voimust kazda floran 2400 erikoile.

Londuseližed pävarad oma [[kivihil']], [[asbest]], [[mec]], [[gidroenergii]]; toižed varad oma [[kuld]] da [[almaz]]ad.

== Tobmuz ==
[[Fail:Parliament Building Swaziland.JPG|thumb|right|250px|Svazilendan parlament [[Lobamb]]as.]]
Svazilend om [[konstitucine monarhii]] de jure da [[absolütine monarhii]] de fakto. Se om unitarine valdkund. Kaik politižed partijad oma kel'tud.

Vspäi 1986 valdkundan pämez' om [[Msvati III]]-kunigaz. Nügüd' hän om üks'jäine absolütine monarh [[Afrik]]as. Kunigaz paneb päministrad radsijha, kunigaz-žo om armijan päkäsknikaks.

Parlament om kaks'kodine, se vaiše nevob kunigahale. Üläkodi om Senat 30 ühtnijanke (10 heišpäi — alakodi valičeb, 20 — kunigaz paneb). Alakodi om Nacionaline Suim, mülüb 65 ühtnijad (55 — kaikuččes ''inkhundla'':späi, 10 — kunigaz paneb). Valičendad parlamentha oleldas kerdan vides vodes. Parlamentan ühtnikoiden keskes naižid pidab olda enamba 30 procentad.

Vl 2013 sügüz'kun 20. päiväl parlamentan järgvaličendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Svazilendan administrativiž-territorialine jagand]].''

Svazilendan Kunigahuz alajagase 4 agjaha (regionha, ümbrikho). Agjad alajagase 12 municipalitetha, a ned — 55 ''inkhundl:aha'' (äilugu ''tinkhundla'').

== Eläjad ==
Svazilendas elädas [[svazilaižed]].

Svazilendan sured lidnad (enamba 60 tuh. ristitud vl 2012, surembaspäi penembha): [[Manzini]] (ekonomine pälidn), [[Mbabane]] (administrativine pälidn). Toižiš 18 lidnoiš ristitišt om penemb mi 10 tuhad ristitud.

== Ižanduz ==
Vl 2012 Svazilendan päeksport oli [[sahar (produkt)|sahar]] (21%), [[frukt]]ad (15%), [[odorant]]ad (14%), [[sobad]] (12%); toine eksport — [[cellüloz]], [[elektromašiništ]], [[kuld]].

[[Suviafrikan Tazovaldkund]] om Svazilendan pätorguindpartnör (kunigahusen 60% eksportad da 80% importad).

== Homaičendad ==
<references />

== Irdkosketused ==
* [http://www.gov.sz/ Svazilendan Kunigahusen ohjastusen oficialine sait.] {{ref-en}}

{{Commons|Swaziland}}
{{Afrik}}

[[Kategorii:Svazilend| ]]
