{{10000}}
{{Valdkund
| Nimi = Danijan Kunigahuz<br />Kongeriget Danmark
| Valdkundznam = National Coat of arms of Denmark.svg
| Flag = Flag of Denmark.svg
| Valdkundznam text = Danijan valdkundznam
| Flag text = Danijan flag
| Pälidn = Kopenhagen
| Eläjiden lugu = 5,809,502<ref>[https://www.cia.gov/library/publications/the-world-factbook/geos/da.html Danijan ristitišt vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 43,094
| Kart = LocationDenmark.svg
| Kel' = [[danijan kel'|danijan]]
| Valdkundan pämez' = [[Margrete II]]
| Päministr = [[Frederiksen Mette|Mette Frederiksen]]
| Religii = [[hristanuskond]], [[ateizm]]
| Valüt = [[Danijan kron]] (DKK)
| Internet-domen = [[.dk]]
| Telefonkod = +45
| Aigvö = tal'vel [[UTC]]+1,<br />kezal [[UTC]]+2
}}
'''Danii''', täuz' oficialine nimituz — '''Danijan Kunigahuz''' ({{lang-da|Kongeriget Danmark}}), om valdkund [[Evrop|Pohjoiževropas]], [[Baltijan meri|Baltijan]] da [[Pohjoižmeri|Pohjoižen]] meriden randal. Vspäi 1973 Danii om [[Evropan Ühtištuz|EÜ:n]] ühtnii. Om [[Pohjoižatlantižen kožundkirjutesen organizacii|PAKO:n]] ühteks alusenpanijoišpäi. Sen pälidn da kaikiš suremb lidn om [[Kopenhagen]].

Nece om vaiše kontinentaližele Danijale pühätadud kirjutuz. Danijal om kaks' avtonomijad avaroidenke oiktusidenke, no penenke ristitištonke: [[Grenland]] i [[Fareran Sared]].

== Istorii ==
Vs 1949 sulakun 4. päiväspäi Danii om [[Pohjoižatlantižen kožundkirjutesen organizacii|PAKO:n]] ühtnii.

Valdkundan ezmäine Konstitucii (Konstitucine Akt, {{lang-da|Danmarks Riges Grundlov}}) oli olmas vspäi 1849. Jäl'gmäine videnz' lugul Konstitucii<ref>[http://www.constituteproject.org/ontology/Denmark?lang=en Danijan Konstitucijan tekst ''constituteproject.org''-saital.] {{ref-en}}</ref> om vahvištadud vl 1953. Se om väges vn 1972 vilukun penidenke vajehtusidenke, tehtas niid kaikuččen uden monarhan tulendas.

== Geografijan andmused ==
[[Fail:Denmarkmap.gif|thumb|left|300px|Danijan topografine kart.]]
Danii om mavaldkundröunoiš [[Saksanma]]nke kuivudedme suves (piduz — 68 km). Randanpird om 7314 km. [[Norvegii]] sijadase pohjoižpoles, [[Ročinma]] om päivnouzmpoles.

Kunigahuz sijadase [[Jutlandan pol'sar'|Jutlandan]] pol'sarel da 443 nimitadud saril sen sires, päivnouzmpoles. Reljef om vezo, äi tazangištoid. Valdkundan kaikiš korktemb čokkoim om [[Mollehoi]]-sija, 170 m valdmeren pindan päl. Kaikiš madalamb čokkoim om [[Lammefjord]], 7 m alemba valdmeren tazopindad. Kaikiš znamasine jogi om [[Gudano]].

Danijan klimat om [[ven vö|ven]], mererandaline, lämän tal'venke, kauktan kezanke, sel'ktatomidenke voz'aigoidenke. Uhokun lämuz om 0..+1 C°, heinkun — +15..+17 C°. Paneb sadegid 712 millimetrad vodes.

Londuseližed pävarad oma [[kivivoi]], [[londuseline gaz]], [[kivihil']], [[kala]]; toižed varad — [[keitandsol]], [[mouckivi]], [[kivi (material)|kived]], [[gravii]], [[lete|letked]].

== Politine sistem ==
[[Fail:ChrBorg-facade-nov-2012.JPG|thumb|right|250px|Kristiansborg-pert'kulu om Danijan parlamentan, Ülembaižen käskuzkundan da päministran sijaduz [[Kopenhagen]]as.]]
Ohjandusen form om [[konstitucine monarhii]]. Se om unitarine valdkund.

Vspäi 1972 valdkundan pämez' om [[Margrete II]]-kunigaznaine. Hän paneb päministrad ({{lang-da|Danmarks statsminister}}) da toižid ministrid radsijha parlamentan nevondan mödhe, voib pästta parlamentad radmaspäi. Kunigaznaine om armijan päkäsknik.

Parlament om üks'kodine suim — [[fol'keting]] ({{lang-da|Folketinget}}, «rahvahan suim»), mülütab 179 ühtnijad, niiden keskes kaks' ühtnijad kaikuččes avtonomijaspäi — [[Grenland]]aspäi da [[Fareran Sared|Fareran Sarišpäi]]. Valičendad parlamentha oleldas kerdan nelläs vodes.

Parlamentan ühtnijoiden järgenduseližed valičendad oliba vn 2019 5. päiväl kezakud. Nügüdläine päministr om [[Frederiksen Mette|Mette Frederiksen]] vs 2019 kezakun 29. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Danijan administrativiž-territorialine jagand]].''

Vspäi 2007 Danijan Kunigahuz jagase videks agjaks (regionaks). Sen ližaks, [[Erthol'men]]-sarišt om kaičendministrusen ohjandusen al, se ei mülü nimiččehe agjaha. Agjad alajagasoiš 98 municipalitetaks — lidnad (voidas alajagadas lidnümbrikoikš — {{lang-da|Bydel}}) da kommunad ({{lang-da|Kommune}}).

== Eläjad ==
Danijas elädas [[danijalaižed]]. Vl 2014 valdkundan eläjiden lugu oli 5 655 750 ristitud<ref>[http://www.noegletal.dk/ Vl 2014 ristitišton endustuz redukus. — Danijan ižandusen da südäiazjoiden ministruz (''noegletal.dk'').] {{ref-da}}</ref>. Kaikiš suremb ristitišt om nügüd'.

Rahvahad (2018): [[danijalaižed]] (sidä kesken Grenlandan eläjad i fareralaižed) — 86,3%, [[turkad]] — 1,1%, toižed rahvahad — 12,6% (surembad gruppad oma [[pol'šanmalaižed]], [[sirijalaižed]], [[saksalaižed]], [[irakalaižed]] i [[romanijalaižed]]).

Uskondan mödhe (2019): [[lüteranine jumalankodikund|lüteranad-evangelistad]] (oficialine religii) — 74,7%, [[islam]]anuskojad — 5,5%, toižed uskojad, religijatomad i märhapanendata — 19,8%.

Danijan sured lidnad (enamba 100 tuh. ristituid vl 2006, surembaspäi penembha): [[Orhus]], [[Odense]], [[Ol'borg]]. Lidnalaižiden pala om 88,1% (2020).

== Ižanduz ==
Vl 2012 Danijan päeksport oli [[mašiništ]] (sidä kesken elektromašiništ), [[zell]]äd, [[kivivoi]], [[liha]], [[kala]], [[maid]]produktad.

== Homaičendad ==
<references />

== Irdkosketused ==
* [http://www.denmark.dk/ Danijan Kunigahusen oficialine sait (''denmark.dk'').] {{ref-en}} {{ref-ru}} {{ref-de}} {{ref-fr}} {{ref-es}} {{ref-pt}} {{ref-zh}} {{ref-ar}}
* [http://www.dst.dk/ Danijan Statistikan radnikoičend (''dst.dk'').] {{ref-da}} {{ref-en}}
{{Commons|Denmark}}

{{Evrop}}

[[Kategorii:Danii| ]]
