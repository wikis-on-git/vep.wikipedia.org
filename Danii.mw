{{Valdkund
| Nimi = Danijan kunigahuz<br />Kongeriget Danmark
| Valdkundznam = National Coat of arms of Denmark.svg
| Flag = Flag of Denmark.svg
| Valdkundznam text = Danijan valdkundznam
| Flag text = Danijan flag
| Pälidn = Kopenhagen
| Eläjiden lugu = 5.655.750<ref>[http://www.noegletal.dk/ Vn 2014 redukun ristitišton endustuz. — Danijan ižandusen da südäiazjoiden ministruz (noegletal.dk).] {{ref-en}}</ref>
| Voz' = 2014
| Pind = 43.094
| Kart = EU-Denmark.svg
| Kel' = [[danijan kel'|danijan]]
| Valdkundan pämez' = [[Margrete II]]
| Päministr = [[Torning-Šmitt Helle|Helle Torning-Šmitt]]
| Religii = [[hristanuskond]], [[ateizm]]
| Valüt = [[Danijan kron]] (DKK)
| Internet-domen = [[.dk]]
| Telefonkod = +45
| Aigvö = tal'vel [[UTC]]+1,<br />kezal [[UTC]]+2
}}
'''Danii''', täuz' oficialine form — '''Danijan Kunigahuz''' ([[danijan kel'|dan.]] ''Kongeriget Danmark''), om valdkund [[Evrop]]as, [[Baltijan meri|Baltijan]] da [[Pohjoine meri|Pohjoižen]] meriden randal. Vspäi 1973 Danii om [[EÜ]]:n ühtnii. Sen pälidn da kaikiš suremb lidn om [[Kopenhagen]].

Nece om vaiše kontinentaližele Danijale pühätadud kirjutuz. Danijal om kaks' avtonomijad avaroiden oiktusidenke, no penen ristitištonke: [[Grenland]] da [[Fareran sared]].

== Istorii ==
Vs 1949 sulakun 4. päiväspäi Danii om [[Pohjoižatlantižen kožundkirjutesen organizacii|PAKO]]:n ühtnii.

Jäl'gmäine Konstitucijan udištamine oli vl 1953, vn 1972 vilukun vajehtusidenke (ned tegese kaikuččen uden monarhan tulendas).

== Geografijan andmused ==
[[Fail:Denmark Topography.png|thumb|left|250px|Danijan topografine kart.]]
Danii om mavaldkundröunoiš [[Germanii|Saksanmanke]] kuivudedme suves (piduz — 68 km). Randanpird om 7314 km. [[Norvegii]] sijadase pohjoižpoles, [[Ročinma]] om päivnouzmpoles.

Kunigahuz sijadase [[Jutlandan pol'sar'|Jutlandan]] pol'sarel da 443 nimitadud saril sen sires, päivnouzmpoles. Reljef om vezo, äi tazangištoid. Valdkundan kaikiš korktemb čokkoim om [[Mollehoi]]-sija, 170 m valdmeren pindan päl. Kaikiš madalamb čokkoim om [[Lammefjord]], 7 m alemb mert. Kaikiš znamasine jogi om [[Gudano]].

Danijan klimat om [[ven vö|ven]], mererandaline, lämän tal'venke, kauktan kezanke, sel'ktatomiden voz'aigoidenke. Uhokun lämuz om 0...+1°C, heinkun — +15...+17°C. Paneb sadegid 712 millimetrad vodes.

Londuseližed päresursad — [[kivivoi]], [[londuseline gaz]], [[kivihil']], [[kala]]; toižed — [[sol]], [[mouckivi]], [[kivi|kived]], [[gravii]], [[lete]].

== Politine sistem ==
[[Fail:ChrBorg-facade-nov-2012.JPG|thumb|right|250px|Kristiansborg-pert'kulu om Danijan parlamentan, Ülembaižen käskuzkundan da päministran sijaduz [[Kopenhagen]]as.]]
Ohjandusen form om [[konstitucine monarhii]]. Se om unitarine valdkund.

Vspäi 1972 valdkundan pämez' om [[Margrete II]]-kunigaznaine. Hän paneb ministrid radsijha parlamentan nevondan mödhe, voib heitta parlamentad. Kunigaznaine om armijan päkäsknik.

Parlament om üks'kodine suim — [[fol'keting]] ([[danijan kel'|dan.]] ''Folketinget'', «rahvahan suim»), mülüb 179 ühtnijad (niiden keskes 2 ühtnijad kaikuččes avtonomijaspäi — [[Grenland]]aspäi da [[Fareran sared|Fareran sarišpäi]]). Valičendad parlamentha oleldas kerdan 4 vodes.

Vl 2011 sügüz'kus parlamentan järgvaličendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Danijan administrativiž-territorialine jagand]].''

Vspäi 2007 Danijan Kunigahuz alajagase 5 agjaha (regionha). Sen ližaks, [[Erthol'men]]-sarišt om kaičendministrusen ohjandusen al, se ei mülü nimiččehe agjaha. Agjad alajagase 98 municipalitetha — lidnad (voidas alajagadas lidnümbrikoihe — [[danijan kel'|dan.]] ''Bydel'') da kommunad ([[danijan kel'|dan.]] ''Kommune'').

== Eläjad ==
Danijas elädas [[danijalaižed]].

Danijan sured lidnad (enamba 100 tuh. rist., vn 2006<ref>[http://www.dst.dk/asp2xml/PUK/udgivelser/get_file.asp?id=7706  Nyt fra Danmarks Statistik (2007, 5. uhoku).]</ref>, surembaspäi penembha): [[Orhus]], [[Odense]], [[Ol'borg]].

== Ižanduz ==
Vl 2012 Danijan päeksport oli [[mašiništ]] (sidä kesken elektromašiništ), [[zell]]äd, [[kivivoi]], [[liha]], [[kala]], [[maid]]produktad.

== Homaičendad ==
<references />

== Irdkosketused ==
* [http://www.denmark.dk/ Danijan ohjastusen oficialine sait.] {{ref-en}}

{{Commonscat|Category:Denmark}}

{{Evrop}}

[[Kategorii:Danii| ]]
