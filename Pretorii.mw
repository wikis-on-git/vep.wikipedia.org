{{Eländpunkt
 | Nimi = Pretorii<br />Pretoria <small>(afrikaans i angl.)</small>
 | Lidnanznam = Pretoria coa.jpg
 | Flag = Flag of Pretoria.svg
 | Lidnanznam text = Pretorijan lidnanznam
 | Flag text = Pretorijan flag
 | Valdkund = Suviafrikan Tazovaldkund
 | Eläjiden lugu = 741,651
 | Voz' = 2011
 | Pind = 687.54
 | Fail = Montage of Pretoria.jpg
 | Pämez' = Kgosientso Ramokgopa
 | Telefonkod = +27-012
 | Aigvö = [[UTC]]+2
}}
'''Pretorii''' ([[afrikaans]]- i [[anglijan kel'|anglijan]] kelil: ''Pretoria'') om [[Suviafrikan Tazovaldkund]]an pälidn de fakto, prezidentan da ohjastusen olendsija. Lidn mülüb [[Gauteng]]-provincijan Tsvane-lidnümbrikho.

Pretorii om valdkundan ekonomine, torguind- da tedoline keskuz.

== Geografijan andmused ==
Pretorii sijadase valdkundan pohjoižpäivnouzmaižes poles. Lidn seižub alangištol 1339 m ü.m.t. keskmäižel korktusel. Kukhad kaitas necidä alangištod viluid suvižid tulleid vaste.

Klimat om [[subtropine vö|subtropine]] neps. Pit'k räk keza (vilukus) da lühüd tal'v (heinkus) oleldas. Paneb lunt tal'vel lujas harvas. Äi päipaštod om vodes ümbri. Voden keskmäine lämuz om +18,6 C°. Paneb sadegid 733 mm vodes.

== Eläjad ==
Vn 2011 rahvahanlugemižen mödhe eläjiden lugu oli 741 651 ristitud. Lidnan aglomeracii om 6298 km² surtte, läz 3 mln eläjidenke.

== Transport ==
Pretorii sädab konurbacijad [[Johannesburg]]anke, miččen keskuz seižub 55 km suvhe. ''Gautrein''-jonused ühtenzoittas lidnan rajonad keskneze, lidnad — rahvahidenkeskeižidenke lendimportoidenke da Johannesburganke.

Kaks' rahvahidenkeskešt lendimportad sijadasoiš lähižes Johannesburgas: O.R. Tambo (''JNB'') — pälendimport, 45 km suvipolehe Pretorijan keskusespäi, da Lanserii (''HLA'') — 35 km suvipäivlaskmha Pretorijaspäi. Sen ližaks, üks' lendimport om lidnan pohjoižes penen aviacijan täht. Kaks' il'mvägiden sodabazad om saudud lidnan suves, Svartkop i Voterkluf.

== Homaičendad ==
<references />

== Irdkosketused ==
* [http://www.tshwane.gov.za/ Tsvane-ümbrikon ohjastusen oficialine portal (''tshwane.gov.za'').] {{ref-en}}
{{Commons|Pretoria}}

{{Afrikan pälidnad}}

[[Kategorii:Pretorii| ]]
[[Kategorii:Suviafrikan Tazovaldkundan lidnad]]
[[Kategorii:Eländpunktad kirjamišton mödhe]]
[[Kategorii:Suviafrikan Tazovaldkund|*]]
[[Kategorii:Pälidnad]]
[[Kategorii:Gauteng]]
