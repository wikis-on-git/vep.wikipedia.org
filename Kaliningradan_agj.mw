{{Venälaižen Federacijan subjekt
|Nimi           = Kaliningradan agj
|Venälaine nimi = Калининградская область
|Flag           = [[Fail:Flag of Kaliningrad Oblast.svg|150px|Kaliningradan agjan flag]]
|FSCoA          = [[Fail:Kaliningrad Oblast Coat of Arms 2006.svg|125px|Kaliningradan agjan znam]]
|FlagLnk        = Kaliningradan agjan flag
|CoALnk         = Kaliningradan agjan znam
|FSMap          = [[Fail:Map of Russia - Kaliningrad Oblast.svg|300px]]
|FSCtrWhat      = Pälidn
|FSCtrNm        = [[Kaliningrad]]
|AreaRnk        = 77
|TotArea        = 15125
|WaterPrcnt     = 13.24
|PopRnk         = 54
|Eläjiden lugu  = 994,599
|PopCtDate      = 2018
|PopDens        = 65.76
|GDPRnk         = 49
|GDP            = 383,1
|GDPCtDate      = 2016
|GDP(PPP)       = 390,4
|FedDistrNm     = Lodehline
|EcRegNm        = Kaliningradan
|OfLangs        = [[venäkel']]
|HeadTtl        = Gubernator
|HeadNm         = [[Alihanov Anton|Anton Alihanov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Orgejeva Marina|Marina Orgejeva]]
|FSAnthem       = 
|Domain         = 
|CadNo          = 39, 91
|MSK            = [[UTC]]+2 ([[MSK]]-1)
}}
'''Kaliningradan agj''' ({{lang-ru|Калининградская область}}) om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]) da [[pol'eksklav]] [[Baltijan meri|Baltijan meren]] randal.

Se mülüb [[Lodehline federaline ümbrik|Lodehližhe federaližhe ümbrikho]].

Agj om Venäman kaikiš päivlaskmaižemb da kaikiš penemb pindan mödhe. [[Baltijan laivišt]]on päsodameribaz sijadase täs.

Agjan administrativine keskuz da kaikiš suremb lidn om [[Kaliningrad]] (sen ristitišton läz pol't).

== Keled ==
Valdkundkel' om üks'jäine — [[venäkel']].

== Istorii ==
Kaliningradan agj om olmas vs 1946 sulakun 7. päiväspäi.

Kaliningradan agjan Päkäskuz<ref>[http://constitution.garant.ru/region/ustav_kalin/ Kaliningradan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1995 28. päiväl tal'vkud Agjan Duman ezitajil, tuli väghe vn 1996 18. päiväl vilukud da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Kaliningrad Oblast.png|thumb|left|250px|Kaliningradan agjan reljefan kart.]]
Kaliningradan agjal om mavaldkundröunoid [[Litvanma]]nke pohjoižes da päivnouzmas, [[Pol'šanma]]nke suves. Ühthine röunoiden piduz om 410 km. Agjan päivlaskmaižed da lodehližed randad lainištab [[Baltijan meri]], sen irdpol'ne randanpird — 140 km.

Pind om 15 125 km². [[Mec]] otab territorijan videndest. Znamasižed joged oma [[Neman]] da [[Pregol']]. Kaliningradan da Kuršan lahted oma Baltijan meren paloikš, ned oma jagadud merespäi Baltijan (Vislan) da Kuršan letejonoil.

Reljef om kukhikaz tazangišt. Agjan keskmäine korktuz om 15 metrad valdmeren pindan päl. Kaikiš korktemb čokkoim om [[Nimetoi (mägi)|Nimetoi-mägi]] (230 m) agjan suvipäivnouzmas. Kaikiš alahaižembad oma [[pol'der]]ad (läz üht tuhad nellikkilometrid) mererandanno, ned oma ümbärtud kaičenddambil, sijadasoiš valdmeren pindan alemb. Sügüzel kovad päivlaskmtulleid oma paksud.

Klimat om Baltijan meren agjan tobjas palas da [[ven vö|ven]] kontinentaline suvipäivnouzmas. Heinkun keskmäine lämuz om +17..+18 C°. Vilukun lämuz — −4..+0,5 C°. Vodes paneb sadegid 600..740 mm, om penemb niid vai ani ei sulakul-kezakul. Vihm oleskeleb 185 päiväl vodes. Paneb lunt 55 päiväl vodes, lumikate hajeneb teravas.

Londuseližed varad oma [[kivivoi]], [[bur hil']], [[turbaz]], [[raud]], [[marganc]], [[titan (himine element)|titan]], [[cirkonii]], [[sauvondmaterialad]] ([[savi|saved]], [[lete|letked]], [[gravii]]), [[jartal']] (mail'man varan ühesa kümnendest), [[keitandsol]], [[kala]].

== Tobmuz ==
[[Fail:Administraciya Kaliningradskoy oblasti.jpg|thumb|right|250px|Agjan gubernatoran da Ohjastusen ištundsija [[Kaliningrad]]as.]]
Agjan pämez' nimitase gubernatoraks. [[Alihanov Anton|Anton Alihanov]] radab gubernatoran vs 2017 sügüz'kun 29. päiväspäi, edel sidä tegi hänen velgusidme vs 2016 redukun 6. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Viž Ohjastusen varaezimest oma hänele abhu.

Kaliningradan agjan üks'kodine parlament om Dum. Kaik rahvaz valičeb sen 40 ezitajad videks vodeks. [[Orgejeva Marina|Marina Orgejeva]] radab Agjan Duman ezimeheks vs 2011 sulakun 2. päiväspäi kahtenden strokun jäl'geten.

Radonoigendai tobmuz om Kaliningradan agjan Ohjastuz. Agjan ministrused, agentused da radnikoičendad alištudas Ohjastusele.

Agjan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund). Vn 2017 10. päiväl sügüz'kud valitihe gubernatorad, [[Alihanov Anton|nügüdläine gubernator]] sai vägestust ezmäižel tural (81,06% änid).

== Eläjad ==
Vn 2010 Venäman rahvahanlugemižen mödhe eläjiden lugu oli 941 873 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' ristit ühesaspäi om lidnalaine.

Kaik om [[Kaliningradan agjan lidnad|kaks'kümne kaks' lidnad]] agjas da nell' lidnanvuittušt žilod. Vl 2017 kaik om 12 lidnad enamba 10 tuh. eläjid.

Rahvahad (enamba 0,4% vl 2010): [[venälaižed]] — 82,0%, [[ukrainalaižed]] — 3,5%, [[vaugedvenälaižed]] — 3,5%, [[litvalaižed]] — 1,0%, [[armenijalaižed]] — 1,0%, [[saksalaižed]] — 0,8%, [[totarlaižed]] — 0,5%, [[azerbaidžanlaižed]] — 0,4%, toižed rahvahad — 2,2%, rahvahuden ozutandata — 5,1%.

== Ižanduz ==
Tegimišton päsarakod oma kalan da pun ümbriradmine, meblän tehmine, elektroenergetine sarak.

== Homaičendad ==
<references />

== Irdkosketused ==
* [http://gov39.ru/ Kaliningradan agjan gubernatoran da Ohjastusen oficialine portal (''gov39.ru'').] {{ref-ru}}
* [http://www.duma39.ru/ Kaliningradan agjan Duman oficialine sait (''duma39.ru'').] {{ref-ru}} {{ref-en}}

{{Kaliningradan agjan lidnad}}
{{Venälaižen Federacijan subjektad}}

[[Kategorii:Kaliningradan agj| ]]
