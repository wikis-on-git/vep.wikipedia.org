{{Venälaižen Federacijan subjekt
|Nimi           = Kaliningradan agj
|Venälaine nimi = Калининградская область
|Flag           = [[Fail:Flag of Kaliningrad Oblast.svg|150px|Kaliningradan agjan flag]]
|FSCoA          = [[Fail:Kaliningrad Oblast Coat of Arms 2006.svg|125px|Kaliningradan agjan znam]]
|FlagLnk        = Kaliningradan agjan flag
|CoALnk         = Kaliningradan agjan znam
|FSMap          = [[Fail:Map of Russia - Kaliningrad Oblast.svg|300px]]
|FSCtrWhat      = Pälidn
|FSCtrNm        = [[Kaliningrad]]
|AreaRnk        = 77
|TotArea        = 15125
|WaterPrcnt     = 11.7
|PopRnk         = 57
|Eläjiden lugu  = 968,944
|PopCtDate      = 2015
|PopDens        = 64.06
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Kaliningradan
|OfLangs        = [[venäkel']]
|HeadTtl        = Gubernator
|HeadNm         = [[Cukanov Nikolai|Nikolai Cukanov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Orgejeva Marina|Marina Orgejeva]]
|FSAnthem       = 
|Domain         = 
|CadNo          = 39, 91
|MSK            = [[UTC]]+2 ([[MSK]]-1)
}}
'''Kaliningradan agj''' ([[venäkel'|ven.]]: ''Калининградская область'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]) da [[pol'eksklav]] [[Baltijan meri|Baltijan meren]] randal.

Se mülüb [[Lodehline federaline ümbrik|Lodehližhe federaližhe ümbrikho]].

Agj om Venäman kaikiš päivlaskmaižemb da penembaine pindan mödhe. [[Baltijan laivišt]]on päsodameribaz sijadase täs.

Agjan administrativine keskuz da surembaine lidn om [[Kaliningrad]] (sen ristitišton läz pol't).

== Keled ==
Valdkundkel' om üks'jäine — [[venäkel']].

== Istorii ==
Kaliningradan agj om olmas vl 1946 sulakun 7. päivälpäi.

Kaliningradan agjan Päkäskuz<ref>[http://constitution.garant.ru/region/ustav_kalin/ Kaliningradan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1995 tal'vkun 28. päiväl Agjan Duman ezitajil, tuli väghe vl 1996 vilukun 18. päiväl da om väges nügüd' äiluguižiden vajehtusidenke.

== Geografijan andmused ==
[[Fail:Relief Map of Kaliningrad Oblast.png|thumb|left|250px|Kaliningradan agjan reljefan kart.]]
Kaliningradan agjal oma mavaldkundröunad [[Litvanma]]nke pohjoižes da päivnouzmas, [[Pol'šanma]]nke suves. Ühthine röunoiden piduz om 410 km. Agjan päivlaskmaižed da lodehližed randad lainištab [[Baltijan meri]], sen irdpol'ne randanpird — 140 km.

Pind om 15 125 km². [[Mec]] otab territorijan videndest. Surembaižed joged oma [[Neman]] da [[Pregol']]. Kaliningradan da Kuršan lahted oma Baltijan meren paloikš, ned oma jagadud merespäi Baltijan (Vislan) da Kuršan letejonoil.

Reljef om kukhikaz tazangišt. Agjan keskkorktuz om 15 metrad valdmeren pindan päl. Korktembaine čokkoim om [[Nimetoi (mägi)|Nimetoi-mägi]] (230 m) agjan suvipäivnouzmas. Madalambaižed oma [[pol'der]]ad (läz üht tuhad nellikkilometrad) mererandanno, ned oma ümbärtud kaičenddambil, sijadase valdmeren pindan alemb. Sügüzel lujad päivlaskmtulleid oma paksud.

Klimat om Baltijan meren agjan tobjas palas da ven kontinentaline suvipäivnouzmas. Heinkun keskmäine lämuz om +17...+18°C. Vilukun kesklämuz -4...+0,5°C. Vodes paneb sadegid 600...740 mm, sulakus-kezakus niid om penemb vai ani ei. Vihm oleskeleb 185 päiväl vodes. Paneb lunt 55 päiväl vodes, lumikate hajeneb teravas.

Londuseližed varad oma [[kivivoi]], [[bur hil']], [[turbaz]], [[raud]], [[marganc]], [[titan (himine element)|titan]], [[cirkonii]], [[sauvondmaterialad]] ([[savi]], [[lete]], [[gravii]]), [[jartal']] (mail'man varan 90%), [[keitandsol]], [[kala]].

== Tobmuz ==
[[Fail:Administraciya Kaliningradskoy oblasti.jpg|thumb|right|250px|Agjan gubernatoran da Ohjastusen ištundsija [[Kaliningrad]]as.]]
Agjan pämez' nimitase gubernatoraks. [[Cukanov Nikolai|Nikolai Cukanov]] radab gubernatoran vs 2010 sügüz'kun 28. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Viž Ohjastusen varaezimest oma hänele abhu.

Kaliningradan agjan üks'kodine parlament om Dum. Kaik rahvaz valičeb sen 40 ezitajad videks vodeks. [[Orgejeva Marina|Marina Orgejeva]] radab Agjan Duman ezimeheks vs 2011 sulakun 2. päiväspäi.

Radonoigendai tobmuz om Kaliningradan agjan Ohjastuz. Agjan ministrused, agentused da radnikoičendad alištudas Ohjastusele.

Vl 2015 sügüz'kun 13. päiväl gubernatorad valitihe, [[Cukanov Nikolai|nügüdläine gubernator]] sai vägestust ezmäižel tural (70,41% änid) da radab kahtenden strokun. Järgvaličendad Agjan Dumha oliba vl 2011 keväz'kun 13. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 941 873 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' ristit ühesaspäi om lidnalaine.

Agjas om [[Kaliningradan agjan lidnad|kaks'kümne kaks' lidnad]] da nell' lidnanvuittušt žilod. Vl 2015 kaik om 12 lidnad enamba 10 tuh. eläjid.

Rahvahad (enamba 0,5% vl 2010): [[venälaižed]] (82,0%), [[ukrainalaižed]] (3,5%), [[vaugedvenälaižed]] (3,5%), [[litvalaižed]] (1,0%), [[armenijalaižed]] (1,0%), [[saksalaižed]] (0,8%), [[totarlaižed]] (0,5%), toižed — 2,6%, rahvahuden ozutandata — 5,1%.

== Ižanduz ==
Tegimišton päsarakod oma kalan da pun ümbriradmine, meblän tehmine, elektroenergetine sarak.

== Homaičendad ==
<references />

== Irdkosketused ==
* [http://gov39.ru/ Kaliningradan agjan gubernatoran da Ohjastusen oficialine portal.] {{ref-ru}}
* [http://www.duma39.ru/ Kaliningradan agjan Duman oficialine sait.] {{ref-ru}} {{ref-en}}

{{Kaliningradan agjan lidnad}}
{{Venälaižen Federacijan subjektad}}

[[Kategorii:Kaliningradan agj| ]]
