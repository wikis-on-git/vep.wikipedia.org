{{Venälaižen Federacijan subjekt
|Nimi           = Jaroslavlin agj
|Venälaine nimi = Ярославская область
|Flag           = [[Fail:Flag of Yaroslavl Oblast.svg|150px|Jaroslavlin agjan flag]]
|FSCoA          = [[Fail:Coat of Arms of Yaroslavl Oblast (2011) full.svg|150px|Jaroslavlin agjan znam]]
|FlagLnk        = Jaroslavlin agjan flag
|CoALnk         = Jaroslavlin agjan znam
|FSMap          = [[Fail:Map of Russia - Yaroslavl Oblast.svg|300px]]
|FSCtrWhat      = Pälidn
|FSCtrNm        = [[Jaroslavl']]
|AreaRnk        = 61
|TotArea        = 36177
|WaterPrcnt     = 10.69
|PopRnk         = 39
|Eläjiden lugu  = 1,265,684
|PopCtDate      = 2018
|PopDens        = 34.99
|GDPRnk         = 40
|GDP            = 469,8
|GDPCtDate      = 2016
|GDP(PPP)       = 369,5
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Mironov Dmitrii|Dmitrii Mironov]]
|ViceTtl        = Ohjastusen ezimez'
|ViceNm         = [[Stepanenko Dmitrii|Dmitrii Stepanenko]]
|LegislTtl      = Agjan Duman ezimez'
|LegislNm       = [[Borovickii Mihail|Mihail Borovickii]]
|FSAnthem       = 
|Domain         = 
|CadNo          = 76
|MSK            = [[UTC]]+3 ([[MSK]]+0)
}}
'''Jaroslavlin agj''' ({{lang-ru|Ярославская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Jaroslavl']].

== Keled ==
Valdkundkel' om üks'jäine — [[venäkel']].

== Istorii ==
Jaroslavlin agj om olmas vs 1936 keväz'kun 11. päiväspäi.

Jaroslavlin agjan Päkäskuz<ref>[http://www.duma.yar.ru/service/acts/z10030.html Jaroslavlin agjan Päkäskusen tekst ''duma.yar.ru''-saital.] {{ref-ru}}</ref> om vahvištadud vn 2010 28. päiväl sügüz'kud Agjan Duman ezitajil, om allekirjutadud gubernatoral sen-žo voden 1. päiväl redukud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1995 23. päiväl semendkud.

== Geografijan andmused ==
[[Fail:Yaroslavl Oblast relief location map.png|thumb|left|250px|Jaroslavlin agjan reljefan kart.]]
Agj röunatab [[Kostroman agj]]anke päivnouzmas, [[Ivanovon agj]]anke suvipäivnouzmas, [[Vladimiran agj]]anke suves, [[Moskvan agj]]anke suvipäivlaskmas, [[Tverin agj]]anke päivlaskmas da [[Vologdan agj]]anke pohjoižes. Jaroslavlin agj om mererandatoi.

Pind om 36 177 km², sidä kesken [[mec]]ad ottas 17 200 km² (47,5%), [[so]]d — 1 100 km² (3%). Znamasižed joged oma [[Volg]] sen järedoidenke ližajogidenke ([[Sot' (jogi)|Sot']], [[Kotorosl']] da [[Sogož]]). Kaik joged mülüdas [[Volg]]an basseinha. Kaikiš suremb ratud vezišt om [[Ribinskan vezivaradim]], [[Darvinan kel'dtaho]] levigandeb sen lodehes. Znamasižed järved oma [[Nero (järv)|Nero]] (51,3 km²) da [[Pleščejevo-järv]] (50,9 km²).

Reljef om tazo tobjimalaz. Kukkazsel'gad vedadas pohjoižpäivnouzmaspäi suvipäivlaskmha. Kaikiš korktemb čokkoim om [[Tarhov (kukkaz)|Tarhov-kukkaz]] (292 m) agjan suves.

Klimat om [[ven vö|ven]] kontinentaline. Heinkun keskmäine lämuz om +18 C°, vilukun lämuz om −10 C°. Paneb sadegid 600 mm vodes.<ref>[http://www.yaroslavlobl.ru/geo/ Geografine sijaduz, klimat da reljef. — Jaroslavlin agjan informacine sait (''yaroslavlobl.ru'').] {{ref-ru}}</ref>

Londuseližed varad oma [[kivivoi]], [[turbaz]], [[sauvondmaterialad]] ([[lete|letked]], [[gravii]], [[savi|saved]], mineraližed [[muju (material)|mujud]]), [[mec]], [[vezi|reskvezi]], [[gidroenergii]].

== Tobmuz ==
[[Fail:Yaroslavl The building of the State Duma of the Yaroslavl region IMG 0762 1725.jpg|thumb|right|250px|Agjan Duman pert' [[Jaroslavl'|Jaroslavliš]].]]
Agjan pämez' nimitase gubernatoraks. [[Mironov Dmitrii|Dmitrii Mironov]] radab gubernatoran vs 2017 sügüz'kun 10. päiväspäi, edel sidä tegi hänen velgusidme vs 2016 heinkun 28. päiväspäi. Hänen valdatusiden strok om viž vot. Gubernator om mugažo agjan Ohjastusen pämez', hän märičeb sen strukturad da paneb sen ühtnijoid radnikusile. Ohjastusen ezimez' da kaks' varagubernatorad oma hänele abhu. Ohjastusen ezimez' tegeb gubernatoran velgusidme statjoidme. [[Stepanenko Dmitrii|Dmitrii Stepanenko]] radab Ohjastusen ezimehen vs 2016 elokun 29. päiväspäi. Seičeme Ohjastusen varaezimest oma hänele abhu. Hö da varagubernatorad oma radonoigendajan tobmuden aluzkundoiden pämehikš.

Jaroslavlin agjan üks'kodine parlament om Agjan Dum (edel voden 2008 sulakud — Agjan Valdkundaline Dum). Kaik rahvaz valičeb sen 50 ezitajad videks vodeks. [[Borovickii Mihail|Mihail Borovickii]] radab Agjan Duman ezimeheks vs 2013 redukun 1. päiväspäi.

Radonoigendai tobmuz om Jaroslavlin agjan Ohjastuz. Agjan departamentad, ohjandused, agentused da inspekcijad alištudas Ohjastusele.

Agjan Duman ühtnijoiden järgenduseližed valičendad oliba vn 2013 8. päiväl sügüz'kud (6. kucund). Vn 2017 10. päiväl sügüz'kud valitihe gubernatorad, [[Mironov Dmitrii|Nügüdläine gubernator]] sai vägestust ezmäižel tural 79,32% änid satusenke.

== Eläjad ==
Vn 2010 Venäman rahvahanlugemižen mödhe eläjiden lugu oli 1 272 468 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte nellänz' eläi videspäi om lidnalaine.

Kaik om [[Jaroslavlin agjan lidnad|üks'toštkümne lidnad]] agjas da 12 lidnanvuittušt žilod. Toine järed lidn (enamba 100 tuh. eläjidenke) om [[Ribinsk]]. Vl 2017 kaik om 8 eländpunktad enamba mi 10 tuh. eläjidenke.

Rahvahad (enamba 0,4% vl 2010, ozutadud rahvahudenke): [[venälaižed]] — 96,0%, [[ukrainalaižed]] — 0,8%, [[armenijalaižed]] — 0,6%, [[azerbaidžanlaižed]] — 0,4%, [[totarlaižed]] — 0,4%, toižed rahvahad — 1,8%.

== Homaičendad ==
<references />

== Irdkosketused ==
* [http://dmironov.ru/ Jaroslavlin agjan gubernatoran oficialine sait (''dmironov.ru'').] {{ref-ru}}
* [http://www.yarregion.ru/ Jaroslavlin agjan gubernatoran da Ohjastusen oficialine portal (''yarregion.ru'').] {{ref-ru}} {{ref-en}}
* [http://www.duma.yar.ru/ Jaroslavlin agjan Duman oficialine sait (''duma.yar.ru'').] {{ref-ru}}

{{Jaroslavlin agjan lidnad}}
{{Venälaižen Federacijan subjektad}}

[[Kategorii:Jaroslavlin agj| ]]
