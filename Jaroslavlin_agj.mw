{{Venälaižen Federacijan subjekt
|Nimi           = Jaroslavlin agj
|Venälaine nimi = Ярославская область
|Flag           = [[Fail:Flag of Yaroslavl Oblast.svg|150px|Jaroslavlin agjan flag]]
|FSCoA          = [[Fail:Coat of Arms of Yaroslavl Oblast (2011) full.svg|110px|Jaroslavlin agjan znam]]
|FlagLnk        = Jaroslavlin agjan flag
|CoALnk         = Jaroslavlin agjan znam
|FSMap          = [[Fail:Map of Russia - Yaroslavl Oblast.svg|300px]]
|FSCtrWhat      = Pälidn
|FSCtrNm        = [[Jaroslavl']]
|AreaRnk        = 60
|TotArea        = 36177
|WaterPrcnt     = 9.9
|PopRnk         = 42
|Eläjiden lugu  = 1,271,629
|PopCtDate      = 2015
|PopDens        = 35.15
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Jastrebov Sergei|Sergei Jastrebov]]
|ViceTtl        = Ohjastusen ezimez'
|ViceNm         = [[Knäz'kov Aleksandr|Aleksandr Knäz'kov]]
|LegislTtl      = Agjan Duman ezimez'
|LegislNm       = [[Borovickii Mihail|Mihail Borovickii]]
|FSAnthem       = 
|Domain         = 
|CadNo          = 76
|MSK            = [[UTC]]+3 ([[MSK]]+0)
}}
'''Jaroslavlin agj''' ([[venäkel'|ven]].: ''Ярославская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Jaroslavl']].

== Keled ==
Valdkundkel' om üks'jäine — [[venäkel']].

== Istorii ==
Jaroslavlin agj om olmas vl 1936 keväz'kun 11. päivälpäi.

Jaroslavlin agjan Päkäskuz<ref>[http://www.duma.yar.ru/service/acts/z10030.html Jaroslavlin agjan Päkäskusen tekst (duma.yar.ru).] {{ref-ru}}</ref> om vahvištadud vl 2010 sügüz'kun 28. päiväl Agjan Duman ezitajil, om allekirjutadud gubernatoral sil-žo vodel redukun 1. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1995 semendkun 23. päiväl.

== Geografijan andmused ==
[[Fail:Relief Map of Yaroslavl Oblast.png|thumb|left|250px|Jaroslavlin agjan reljefan kart.]]
Agj röunatab [[Kostroman agj]]anke päivnouzmas, [[Ivanovon agj]]anke suvipäivnouzmas, [[Vladimiran agj]]anke suves, [[Moskvan agj]]anke suvipäivlaskmas, [[Tverin agj]]anke päivlaskmas da [[Vologdan agj]]anke pohjoižes. Jaroslavlin agj om mererandatoi.

Pind om 36 177 km², sidä kesken [[mec]]ad ottas 17 200 km² (47,5%), [[so]]d — 1 100 km² (3%). Surembaine jogi oma [[Volg]] sen järedoiden ližajogidenke ([[Sot' (jogi)|Sot']], [[Kotorosl']] da [[Sogož]]). Kaik joged mülüdas [[Volg]]an basseinha. Surembaine ratud vezišt om [[Ribinskan vezivaradim]], [[Darvinan kel'dtaho]] levigandeb sen lodehes. Surembaižed järved oma [[Nero (järv)|Nero]] (51,3 km²) da [[Pleščejevo-järv]] (50,9 km²).

Reljef om tazo tobjimalaz. Kukkazsel'gad vedadas pohjoižpäivnouzmaspäi suvipäivlaskmha. Korktembaine čokkoim om [[Tarhov (kukkaz)|Tarhov-kukkaz]] (292 m) agjan suves.

Klimat om [[ven vö|ven]] kontinentaline. Heinkun keskmäine lämuz om +18°C, vilukun kesklämuz om -10°C. Paneb sadegid 600 mm vodes.

Londuseližed varad oma [[kivivoi]], [[turbaz]], [[sauvondmaterialad]] ([[lete]], [[gravii]], [[savi]]), [[mec]], [[reskvezi]], [[gidroenergii]].

== Tobmuz ==
[[Fail:Yaroslavl The building of the State Duma of the Yaroslavl region IMG 0762 1725.jpg|thumb|right|250px|Agjan Duman pert' [[Jaroslavl'|Jaroslavliš]].]]
Agjan pämez' nimitase gubernatoraks. [[Jastrebov Sergei|Sergei Jastrebov]] radab gubernatoran vs 2012 semendkun 5. päiväspäi. Hänen valdatusiden strok om viž vot, Agjan Dum pani händast radnikusele [[Medvedev Dmitrii|enččen Venäman prezidentan]] taričendan mödhe. Gubernator om mugažo agjan Ohjastusen pämez', hän märičeb sen strukturad da paneb sen ühtnijoid radnikusile. Üks' ezmäine varagubernator da koume muite varagubernatorad oma hänele abhu. Ezmäine varagubernator om Ohjastusen ezimeheks sil-žo aigal. [[Knäz'kov Aleksandr|Aleksandr Knäz'kov]] radab ezmäižen varagubernatoran - Ohjastusen ezimehen vs 2012 tal'vkuspäi. Kuz' Ohjastusen varaezimest oma hänele abhu. Hö da varagubernatorad oma radonoigendajan tobmuden aluskundoiden pämehikš.

Jaroslavlin agjan üks'kodine parlament om Agjan Dum (edel voden 2008 sulakud — Agjan Valdkundaline Dum). Kaik rahvaz valičeb sen 50 ezitajad videks vodeks. [[Borovickii Mihail|Mihail Borovickii]] radab Agjan Duman ezimeheks vs 2013 redukun 1. päiväspäi.

Radonoigendai tobmuz om Jaroslavlin agjan Ohjastuz. Agjan departamentad, ohjandused, agentused da inspekcijad alištudas Ohjastusele.

Järgvaličendad Agjan Dumha oliba vl 2013 sügüz'kun 8. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 272 468 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte nellänz' eläi videspäi om lidnalaine.

Agjas om [[Jaroslavlin agjan lidnad|üks'toštkümne lidnad]] da 12 lidnanvuittušt žilod. Toine sur' lidn (enamba 100 tuh. eläjidenke) om [[Ribinsk]]. Vl 2015 kaik om 9 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (96,0%), [[ukrainalaižed]] (0,8%), [[armenijalaižed]] (0,6%), [[azerbaidžanlaižed]] (0,4%), [[totarlaižed]] (0,4%), toižed — 1,8%, rahvahuden ozutandata — 0,0%.

== Homaičendad ==
<references />

== Irdkosketused ==
* [http://www.yastrebov.ru/ Jaroslavlin agjan gubernatoran oficialine sait.] {{ref-ru}}
* [http://www.yarregion.ru/ Jaroslavlin agjan gubernatoran da Ohjastusen oficialine portal.] {{ref-ru}} {{ref-en}}
* [http://www.duma.yar.ru/ Jaroslavlin agjan Duman oficialine sait.] {{ref-ru}}

{{Jaroslavlin agjan lidnad}}
{{Venälaižen Federacijan subjektad}}

[[Kategorii:Jaroslavlin agj| ]]
