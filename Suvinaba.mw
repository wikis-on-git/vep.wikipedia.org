{{1000}}
[[Fail:Pole-south.gif|thumb|250px|'''1'''. Suvinaba<br />'''2'''. [[Magnitine Suvinaba]] vl 2007<br />'''3'''. Geomagnitine Suvinaba<br />'''4'''. [[Sättumatomuden naba|Sättumatomuden Suvinaba]]]]
'''Suvinaba''' vai '''Geografine Suvinaba''' om [[Ma]]n kaikiš [[suvi]]žemb čokkoim sen [[Suvine šurupolišk|Suvižes šurupoliškos]].

== Geografijan andmused ==
Suvinaba sijadase [[Antarktid]]an keskuzpalas, [[Polärine mägitazangišt|Polärižel mägitazangištol]], 2835 m valdmeren tazopindal päl, sidä kesken [[jä]]n sanktuz om 2700 m. Geografižed koordinatad oma 90°00′00″ suvišt [[leveduz|levedust]]. [[Päiväine]] likub taivastme častomaraižen likumišt vaste.

Planetan punondvärtmuz läbitab naban. [[Pohjoižnaba]] om diametraližikš vastal'ne sille. Om vaiše pohjoine čuraduz Suvinabaspäi. Naba ei mülü [[aigvö]]ihe formaližikš, no polärine AÜV:oiden [[Amundsen — Skott (antarktine stancii)|«Amundsen — Skott»-stancii]] kävutab [[UTC]]+12:00-aigvönen ([[Uz' Zelandii|Uden Zelandijan]] aig). [[Polärine päiv]] da [[polärine ö]] vedadas läz pol'vot kaikutte.

Lähembaine meri om [[Rossan meri]] 1300 kilometras. Jäžom likub Suvinabal-ki, jän pind sirdase 10 m vodes [[Uedellan meri|Uedellan meren]] polehe, i kaikuccel vodel Suvinaban znamad pandas udhe sijha.

== Klimat ==
Klimat om [[arktine vö|arktine]], vilu kuiv. Tal'vel (sulaku-sügüz'ku) keskmäine lämuz om −58 C°, kezal (tal'vku-viluku) −26 C°. Kaikiš korktemb fiksiruidud lämuz om −12,3 C° vl 2011. Paneb lunt 200 millimetrhasai vodes.

== Status ==
Suvinaban territorii ei mülü nimiččehe valdkundha kaiken [[Antarktik]]an kartte, se kävutase vaiše kožundtedoidusiden täht [[Kožundakt Antarktikas|Kožundaktan Antarktikas]] aluseks.

== Tedoiduz ==
Vn 1911 14. päiväl tal'vkud norvegijalaižiden ekspedicijan ühtnijad [[Amundsen Rual'|Rual' Amundsenanke]] pämeheks saisoiš Suvinabahasai ezmäižen kerdan mail'mas, kaik pörzihe tagaz. Ripmatoi britanine «Terra Nova»-ekspedicii [[Skott Robert|Robert Skottanke]] pämeheks sase Suvinabahasai vn 1912 17. päiväl vilukud, kaik pölištuiba pördumižes. Vl 1956 panihe kaikenaigaižen «Amundsen — Skott»-stancijan alusen, neche vodhesai ristituid ei olelend Suvinabal avaidusen aigaspäi.

== Homaičendad==
<references/>

{{Commons|South Pole}}

[[Kategorii:Man nabad]]
[[Kategorii:Antarktid]]
