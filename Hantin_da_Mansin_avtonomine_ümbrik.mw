{{Venälaižen Federacijan subjekt
|Nimi           = Hantin da Mansin avtonomine ümbrik
|Venälaine nimi = Ханты-Мансийский автономный округ — Югра
|Flag           = [[Fail:Flag of Yugra.svg|150px|Hantin da Mansin avtonomižen ümbrikon flag]]
|FSCoA          = [[Fail:Coat of Arms of Yugra.svg|110px|Hantin da Mansin avtonomižen ümbrikon znam]]
|FlagLnk        = Hantin da Mansin avtonomižen ümbrikon flag
|CoALnk         = Hantin da Mansin avtonomižen ümbrikon znam
|FSMap          = [[Fail:Map of Russia - Khanty-Mansi Autonomous Okrug.svg|300px]]
|FSCtrWhat      = Pälidn
|FSCtrNm        = [[Hanti-Mansiisk]]
|AreaRnk        = 9
|TotArea        = 534801
|WaterPrcnt     = 5.96
|PopRnk         = 29
|Eläjiden lugu  = 1,655,074
|PopCtDate      = 2018
|PopDens        = 3.09
|GDPRnk         = 4
|GDP            = 3031.2
|GDPCtDate      = 2016
|GDP(PPP)       = 1852.3
|FedDistrNm     = Uraline
|EcRegNm        = Päivlaskmaižen Sibirin
|OfLangs        = [[venäkel']], [[hantin kel']], [[mansin kel']]
|HeadTtl        = Gubernator
|HeadNm         = [[Komarova Natal'ja|Natal'ja Komarova]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Ümbrikon Duman ezimez'
|LegislNm       = [[Hohräkov Boris|Boris Hohräkov]]
|FSAnthem       = ''[[Hantin da Mansin avtonomižen ümbrikon gimn|Meiden ümbrik om hahk vägimez'...]]''
|Domain         = 
|CadNo          = 86, 186
|MSK            = [[UTC]]+5 ([[MSK]]+2)
}}
'''Hantin da Mansin avtonomine ümbrik (Jugr)''' ({{lang-ru|Ханты-Мансийский автономный округ — Югра}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Uralan federaline ümbrik|Uralan federaližhe ümbrikho]] da [[Tümenin agj]]aha.

Ümbrikon pälidn om [[Hanti-Mansiisk]]. Se om koumanz' lidn ristitišton lugun mödhe.

== Keled ==
Valdkundkeled oma [[venäkel']], [[hantin kel']] da [[mansin kel']].

== Istorii ==
Hantin da Mansin avtonomine ümbrik om olmas vs 1930 tal'vkun 10. päiväspäi.

Ümbrikon Päkäskuz<ref>[http://constitution.garant.ru/region/ustav_ugri/ Hantin da Mansin avtonomižen ümbrikon Päkäskusen tekst // ''Constitution.garant.ru''.] {{ref-ru}}</ref> om vahvištadud vn 1995 26. päiväl sulakud ümbrikon Duman ezitajil da om väges äiluguižidenke vajehtusidenke.

== Geografijan andmused ==
[[Fail:Relief Map of Khanty-Mansi AO.jpg|thumb|left|250px|Hantin da Mansin avtonomižen ümbrikon reljefan kart.]]
Ümbrikol om röunoid [[Krasnojarskan rand]]anke päivnouzmas, [[Tomskan agj]]anke suvipäivnouzmas, [[Tümenin agj]]an suvipalanke suves, [[Sverdlovskan agj]]anke suvipäivlaskmas, [[Komin Tazovaldkund]]anke päivlaskmas da Tümenin agjan [[Jamalan Nenciden avtonomine ümbrik|Jamalan Nenciden avtonomiženke ümbrikonke]] pohjoižes. Hantin da Mansin avtonomine ümbrik om mererandatoi.

Pind om 534 801 km², sidä kesken [[mec]] da penzhišt ottas territorijan pol't. Kaikiš korktemb čokkoim om [[Narodnai]]-mägi (1895 m) päivlaskmaižröunanno Komin Tazovaldkundanke.

Londuseližed pävarad oma [[kivivoi]] (Venäman samižen koume videndest) da [[londuseline gaz|kivivoin gaz]], toižed varad oma [[turbaz]], [[mec]], [[vezi|reskvezi]].

== Tobmuz ==
Ümbrikon pämez' nimitase gubernatoraks. [[Komarova Natal'ja|Natal'ja Komarova]] radab gubernatoran vs 2010 keväz'kun 1. päiväspäi kahtenden strokun jäl'geten. Ümbrikon parlamentan änestadas gubernatorad videks vodeks [[Venäman prezident]]an taričendan mödhe, Tümenin agjan gubernator andab kandidatoiden nimikirjutest hänele. Ümbrikon gubernator-žo radab Ohjastusen pämehen, hän märičeb sen strukturad da paneb sen ühtnijoid radnikusile. Ezmäine varagubernator, kahesa muite varagubernatorad da Gubernatoran Apparat oma hänele abhu.

Hantin da Mansin avtonomižen ümbrikon üks'kodine parlament om Ümbrikon Dum. Kaik rahvaz valičeb sen 38 ezitajad videks vodeks. [[Hohräkov Boris|Boris Hohräkov]] radab Ümbrikon Duman ezimeheks vs 2011 sulakuspäi kahtenden strokun jäl'geten.

Radonoigendai tobmuz om ümbrikon Ohjastuz. Ümbrikon departamentad da radnikoičendad alištudas Ohjastusele.

Valitihe gubernatorad vn 2015 13. päiväl sügüz'kud, [[Komarova Natal'ja|nügüdläine gubernator]] sai vägestust ezmäižel tural (28 än't 35:späi, 80%). Ümbrikon Dumhan ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 532 243 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte ühesanz' ristit kümnespäi om lidnalaine.

Kaik om [[Hantin da Mansin avtonomižen ümbrikon lidnad|kuz'toštkümne lidnad]] ümbrikos da 24 lidnanvuittušt žilod. Kaikiš surembad niišpäi (enamba 100 tuh. ristituid, surembaspäi penembha) oma [[Surgut]], [[Nižnevartovsk]] da [[Neftejugansk]]. Vl 2015 kaik om 23 eländpunktad enamba mi 10 tuh. eläjidenke.

Rahvahad (enamba 1% vl 2010): [[venälaižed]] — 63,6%, [[totarlaižed]] — 7,1%, [[ukrainalaižed]] — 6,0%, [[baškiralaižed]] — 2,3%, [[azerbaidžanlaižed]] — 1,7%, [[hantilaižed]] — 1,2%, [[vaugedvenälaižed]] — 1,0%, toižed rahvahad — 10,4%, rahvahuden ozutandata — 6,7%.

Erased toižed igähižed rahvahad (vl 2010): [[mansilaižed]] — 10 977 rist. (0,72%), [[komilaižed]] — 2 364 rist. (0,15%), [[nencalaižed]] — 1 438 rist. (0,09%), [[evenkalaižed]] — 33 rist. (0,002%), [[sel'kupalaižed]] — 27 rist. (0,002%).

== Homaičendad ==
<references />

== Irdkosketused ==
* [http://www.admhmao.ru/ Hantin da Mansin avtonomižen ümbrikon tombuden aluzkundoiden (gubernatoran da Ohjastusen) oficialine portal (''admhmao.ru'').] {{ref-ru}} {{ref-de}} {{ref-zh}} {{ref-en}}
* [http://www.dumahmao.ru/ Hantin da Mansin avtonomižen ümbrikon Duman oficialine sait (''dumahmao.ru'').] {{ref-ru}}

{{Hantin da Mansin avtonomižen ümbrikon lidnad}}
{{Venälaižen Federacijan subjektad}}

[[Kategorii:Hantin da Mansin avtonomine ümbrik| ]]
[[Kategorii:Tümenin agj]]
