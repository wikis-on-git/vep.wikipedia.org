{{Eländpunkt
 | Nimi = Bergen
 | Lidnanznam = Bergen komm.svg
 | Flag = Flag of Bergen, Norway.svg
 | Lidnanznam text = Bergenan lidnanznam
 | Flag text = Bergenan flag
 | Valdkund = Norvegii
 | Eläjiden lugu = 283,929
 | Voz' = 2019
 | Pind = 464.71
 | Fail = BergenComposite.jpg
 | Pämez' = Marte Mjos Persen<br />(2015−2019.<br />''Marte Mjøs Persen'')
 | Telefonkod = +47-
 | Aigvö = tal'vel [[UTC]]+1,<br />kezal [[UTC]]+2
}}
'''Bergen''' (mugažo kirjutase [[norvegijan kel'|norvegijan kelel]], virktas [ˈbæ̀ɾɡn̩]) om lidn da municipalitet (kommun) [[Norvegii|Norvegijan]] suvipäivlaskmas. Se om valdkundan kahtenz' lidn eläjiden lugun mödhe, [[Vestland]]-agjan üks' kahtes administrativižes keskusespäi (edel 2020. vot oli Hordalann-agjan keskuz), toine om [[Hermansverk]]-külä.

== Istorii ==
Eländpunktan aluz om pandud [[Olaf III]]-kunigahal vl 1070 {{lang-no|Bjørgvin}}-nimitusenke (''Björgvin''). Lidn om pandud [[Pohjoižmeri|Pohjoižmeren]] Vogenan merikaran randan pol'sarel, mitte om kaitud saril merospäi. Norvegijan kunigahad i jepiskopad eliba Bergenhus-lidnuses 12. da 13. voz'sadal. Vll 1217−1299 Bergen oli keskaigaižen Norvegijan pälidnaks. [[Ganzan lidnad|Ganzan]] torgovanad ohjastiba lidnas 14.-18. voz'sadal.

Bergen šingotase järedal meriportal amussai, se om kaikiš suremb valdkundas (56 mln tonnoid jüguid, 9. sija Evropas, i 350 tuhad passažiroid vl 2009). Lidn om [[akvakul'tur]]an i laivansauvomižen keskuz, kivivoinümbriradmižen i šel'fsamižen tehnologijan edheotandad ratas kundas. Valdkundan üläopendusen, turizman i finansoiden znamasine keskuz.

== Geografijan andmused ==
[[Fail:Bergen boroughs.png|thumb|left|250px|Lidnan da municipalitetan rajonad]]
Lidn sijadase Pudde-[[fjord]]an randal, keskuz om 5 m ü.m.t. keskmäižel korktusel. Kundan kaikiš korktemb čokkoim om Gull'fjell'stoppen-mägi (987 m). Om äi reskveden järvid lidnankundan röunoiš.

Bergen jagase kahesaks nimitadud administrativižeks rajonaks ({{lang-no|bydel}}). Nell' sildad ühtenzoittas lähižidenke kundoidenke. Matkad [[Oslo]]-pälidnhasai om 496 km päivnouzmha raudtedme vai avtotedme.

== Eläjad ==
Vn 2010 rahvahanlugemižen mödhe lidnan eläjiden lugu oli 256 580 ristitud, vl 2000 — 229 496 ristitud. Kaikiš suremb ristitišt om nügüd'. Vl 2007 etnižed [[norvegijalaižed]] otiba 84,5% ristitištos, verazmalaiženke augotižlibundanke — 15,5%.

== Transport ==
Avtobusad, trolleibusad, kiruhtramvaid (''Bybanen''-sistem) i funikulörad oma kundaližeks transportaks lidnas.

Rahvahidenkeskeine Bergen Flesland-lendimport (''BGO'', 6,3 mln passažiroid vl 2018) sijadase 18 km lidnan keskusespäi. Tehtas reisid Evropan äjihe lidnoihe, mugažo Norvegijadme, om äi sezončarterreisid Keskmeren lebutahoiže.

== Homaičendad ==
<references />

== Irdkosketused ==
* [http://www.bergen.kommune.no/ Lidnan oficialine sait (''bergen.kommune.no'').] {{ref-no}} {{ref-en}}
{{Commons|Bergen}}

[[Kategorii:Bergen| ]]
[[Kategorii:Norvegijan lidnad]]
[[Kategorii:Eländpunktad kirjamišton mödhe]]
[[Kategorii:Vestland|*]]
