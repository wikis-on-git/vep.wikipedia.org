{{Valdkund
| Nimi = Ekvadoran Tazovaldkund<br >República del Ecuador <small>(isp.)</small><br />Ikwadur Republika <small>(keč.)</small>
| Valdkundznam = Coat of arms of Ecuador.svg
| Flag = Flag of Ecuador.svg
| Valdkundznam text = Ekvadoran valdkundznam
| Flag text = Ekvadoran flag
| Pälidn = Kito
| Eläjiden lugu = 15,868,396<ref>[https://www.cia.gov/library/publications/the-world-factbook/geos/ec.html Ekvadoran ristitišton endustuz vl 2015 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2015
| Pind = 283,560
| Kart = LocationEcuador.svg
| Kel' = [[ispanijan kel'|ispanijan]], [[kečuan kel'|kečuan]], [[šuaran kel'|šuaran]]
| Valdkundan pämez' = [[Korrea Rafael'|Rafael' Korrea]]
| Päministr = ''hän-žo''
| Religii = [[hristanuskond]]
| Valüt = [[AÜV:oiden dollar]] ($) (USD)<ref>Mugažo ekvadoran monetad (ičeze henod rahad). Edel 2000 vot — [[ekvadoran sukre]].</ref>
| Internet-domen = [[.ec]]
| Telefonkod = +593
| Aigvö = [[UTC]]-5<ref>Mugažo [[UTC]]-6 [[Galapagosan sared|Galapagosan saril]].</ref>
}}
'''Ekvador''', täuz' oficialine form — '''Ekvadoran Tazovaldkund''' ([[ispanijan kel'|isp.]]: ''República del Ecuador'' [reˈpuβlika ðel ekwaˈðor], [[kečuan kel'|kečuan]]: ''Ikwadur Republika''), om valdkund [[Suviamerik]]an lodehes. Sen pälidn om [[Kito]].

== Etimologii ==
Valdkundan nimi znamoičeb «ekvator» ispanijaks. Valdkundan Kito-pälidn sijadase vaiše 25 km suvhe [[ekvator]]an pirdaspäi.

== Keled ==
Valdkundkel' om üks'jäine — [[ispanijan kel']].

Toižed oficialižed da rahvahidenkeskeižiden kosketusiden keled oma [[kečuan kel'|kečuan]] da [[šuaran kel'|šuaran]] keled. Sab kävutada oficialižikš toižid-ki igähižiden rahvahiden kelid, no vaiše heiden elämižsijiš.

== Istorii ==
Vl 1822 semendkun 24. päiväl Ekvador tedoti ripmatomudes [[Ispanii|Ispanijaspäi]].

== Geografijan andmused ==
[[Fail:Ecuador Topography.png|thumb|left|250px|Ekvadoran topografine kart.]]
Ekvador om röunoiš [[Kolumbii|Kolumbijanke]] pohjoižes (röunan piduz — 590 km), [[Peru]]nke päivlaskmas da suves (1420 km). Ekvadoran päivlaskmaižed randad lainištab [[Tün' valdmeri]]. Randanpird om 2237 km. Üks' provincijoišpäi, [[Galapagosan sared]], sijadase 1000 km päivlaskmpolehe kontinentaližes Ekvadoraspäi, niil om meriröun [[Kostarik]]an [[Kokossared|Kokossaridenke]].

Valdkundan kaikiš korktemb čokkoim om [[Čimboraso]]-vulkan, 6267 m valdmeren pindan päl. Pened joged jokstas [[Tün' vadlmeri|Tünhe vadlmerhe]] vai [[Amazonas]]ha. [[Andad]]-mäged oma veziröunaks jogiden keskes.

Klimat om räk [[ekvatorialine vö|ekvatorialine]], suves — [[subekvatorialine vö|subekvatorialine]]. Vilukun kesklämuz om +24°C, heinkun kesklämuz om +25°C. Paneb sadegid 100 millimetraspäi man suves 6000 millimetrhasai [[Andad|Andiden]] päivnouzmaižil pautkil.

Sikš ku Ekvador sijadase ekvatoral, ka [[päiväine]] čirgahtab da laskese kaikuččen päivän vodes ühten aigan — 6:00 časud.

Londuseližed pävarad oma [[kivivoi]] da [[sel'd']]; erased toižed resursad: [[ekvatorialine mec|nepsad ekvatorialižed mecad]] (kattas man 44% territorijad), [[gidroenergii]].

== Tobmuz ==
[[Fail:Carondelet - Quito.JPG|thumb|right|250px|Ekvadoran prezidentan pert'kulu (''Palacio de Carondelet'') [[Kito]]s.]]
Ekvador om unitarine konstitucine [[prezidentine tazovaldkund|prezidentine]] tazovaldkund. Jäl'gmäine Konstitucijan udištamine oli vl 2008, se jagoi tobmuded lopuks, kaik ned oma valičendoiden al nügüd'.

Valdkundan pämez' om prezident, hän-žo om ohjastusen pämeheks. Rahvaz valičeb händast 4 vodeks, kahtenden strokun om voimuz. Ekvadoran ministrišt nimitadas oficialižikš Rahvahanikoiden sodan ministrišt ([[ispanijan kel'|isp.]]: ''Gabinete de la Revolución Ciudadana''). Prezident paneb ministrid radsijha.

Parlament om üks'kodine Nacionaline Assamblei (Suim) (isp. ''Asamblea Nacional''), mülüb 130 deputatad-ühtnijad. Heid-ki rahvaz valičeb nelläks vodeks, järgvaličendad oliba vl 2013, hö išttas 10 komitetas.

Käskuzkundaline tobmuz om Nacionaline oiktusekahuden käskuzkund ([[ispanijan kel'|isp.]]: ''Corte Nacional de Justicia''), kogoneb 21 sudijaspäi<ref>[http://www.cortenacional.gob.ec Nacionaližen oiktusekahuden käskuzkundan oficialine sait.] {{ref-es}}</ref>, heid Käskuzkundaline Nevondkund valičeb 9 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ekvadoran administrativiž-territorialine jagand]].''

Ekvadoran Tazovaldkund alajagase 24 agjaha (provincijha, [[ispanijan kel'|isp.]] ''provincia'') da sen ühtes Pälidnan agj ([[Kito]]), kudambad alajagase kantonoihe (niid 221) ([[ispanijan kel'|isp.]] ''cantón''), a ned — tulendoihe ([[ispanijan kel'|isp.]]: ''parroquias''). Agjad ühtenzoittas 7 regionha (zonha).

== Eläjad ==
Ekvadoran surembaižed lidnad (enamba 250 tuh. ristitud vn 2010 rahvahanlugemižen mödhe<ref>[http://www.inec.gob.ec/cpv/ Estadísticas de la Semana (Nedalin statistik). — Ekvadoran Nacionaline statistikan da rahvahanlugemižen institut (inec.gob.ec).] {{ref-es}}</ref>, surembaspäi penembha): [[Guajakil']], [[Kito]] (pälidn), [[Kuenk (Ekvador)|Kuenk]], [[Santo Domingo (Ekvador)|Santo Domingo]].

== Ižanduz ==
Ekvadoran päeksport om [[kivivoi]], [[banan]]ad (niiden kaikiš suremb eksportirui mail'mas) da [[roz]]ad.

== Homaičendad ==
<references />

== Irdkosketused ==
* [http://www.presidencia.gob.ec Ekvadoran prezidentan oficialine sait.] {{ref-es}}
* [http://www.asambleanacional.gob.ec Ekvadoran parlamentan oficialine sait.] {{ref-es}} {{ref-qu}}
* [http://www.inec.gob.ec Ekvadoran Nacionaline statistikan da rahvahanlugemižen institut.] {{ref-es}}

{{Suviamerik}}

[[Kategorii:Ekvador| ]]
