{{Valdkund
| Nimi = Ekvadoran Tazovaldkund<br >República del Ecuador
| Valdkundznam = Coat of arms of Ecuador.svg
| Flag = Flag of Ecuador.svg
| Valdkundznam text = Ekvadoran valdkundznam
| Flag text = Ekvadoran flag
| Pälidn = Kito
| Eläjiden lugu = 15.439.429<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce. — Census.gov.] {{ref-en}}</ref>
| Voz' = 2013
| Pind = 283.560
| Kart = LocationEcuador.svg
| Kel' = [[ispanijan kel'|ispanijan]], [[kečuan kel'|kečua]], [[šuaran kel'|šuar]], 
| Valdkundan pämez' = [[Korrea Rafael'|Rafael' Korrea]]
| Päministr = ''hän-žo''
| Religii = [[hristanuskond]]
| Valüt = [[AÜV:oiden dollar]] (USD)<ref>Mugažo ekvadoran monetad (ičeze henod rahad). Edel 2000 vot — [[ekvadoran sukre]].</ref>
| Internet-domen = [[.ec]]
| Telefonkod = +593
| Aigvö = [[UTC]]-5<ref>Mugažo [[UTC]]-6 [[Galapagosan sared|Galapagosan saril]].</ref>
}}
'''Ekvador''', täuz' oficialine form — '''Ekvadoran Tazovaldkund''' ([[ispanijan kel'|isp.]] ''República del Ecuador''), om valdkund [[Suviamerik]]an lodehes. Sen pälidn om [[Kito]].

== Etimologii ==
Valdkundan nimi ispanijaks «ekvator» znamoičeb. Valdkundan Kito-pälidn sijadase vaiše 25 km suvehe [[ekvator]]an pirdaspäi.

== Istorii ==
Vn. 1822 semendkun 24. päivän Ekvador tedištoiti ripmatomudes [[Ispanii|Ispanijaspäi]].

== Geografijan andmused ==
[[Fail:Ecuador Topography.png|thumb|left|250px|Ekvadoran topografine kart.]]
Ekvador om röunoiš [[Kolumbii|Kolumbijanke]] pohjoižes (röunan piduz — 590 km), [[Peru]]nke päivlaskmas da suves (1420 km). Ekvadoran päivlaskmaižed randad lainištab [[Tün' valdmeri]]. Merirandan piduz om 2237 km. Üks' provincijoišpäi, [[Galapagosan sared]], sijadase 1000 km päivlaskmpolehe kontinentaližes Ekvadoraspäi, niil om meriröun [[Kostarik]]an [[Kokossared|Kokossaridenke]].

Valdkundan kaikiš korktemb čokkoim om [[Čimboraso]]-vulkan, 6267 m valdmeren pindan päl. Pened joged jokstas [[Tün' vadlmeri|Tünhe vadlmerhe]] vai [[Amazonk]]ha. [[Andad]]-mäged oma veziröunaks jogiden keskes.

Klimat om räk [[ekvatorialine vö|ekvatorialine]], suves — [[subekvatorialine vö|subekvatorialine]]. Vilukun kesklämuz om +24°C, heinkun kesklämuz om +25°C. Sadegoičeb 100 millimetraspäi man suves 6000 millimetrhasai [[Andad|Andiden]] päivnouzmaižil pautkil.

Sikš ku Ekvador sijadase ekvatoral, ka [[päiväine]] čirgahtab da laskese kaikuččen päivän vodes ühten aigan — 6:00 časud.

Londuseližed päresursad — [[kivivoi]] da [[sel'd']]; erased toižed resursad: [[ekvatorialine mec|nepsad ekvatorialižed mecad]] (kattas man 44% territorijad), [[gidroenergii]].

== Tobmuz ==
[[Fail:Carondelet - Quito.JPG|thumb|right|250px|Ekvadoran prezidentan pert'kulu (''Palacio de Carondelet'') [[Kito]]s.]]
Ekvador om unitarine konstitucine prezidentine tazovaldkund. Jäl'gmäine Konstitucijan udištamine oli vl. 2008, se jagoi tobmuded lopuks, kaik ned oma valičendoiden al nügüd'.

Valdkundan pämez' om prezident (rahvaz valičeb händast 4 vodeks, toižen strokun om voimuz), hän-žo om ohjastusen pämeheks. Ekvadoran ministrišt nimitadas oficialižikš Rahvahanikoiden sodan ministrišt (isp. ''Gabinete de la Revolución Ciudadana''). Prezident paneb ministrid radsijaha.

Parlament om üks'kodine Nacionaline Assamblei (Suim) (isp. ''Asamblea Nacional''), mülüb 130 deputatad-ühtnijad (heid-ki rahvaz valičeb 4 vodeks, järgvaličendad oliba vn 2013), hö išttas 10 komitetas.

Käskuzkundaline tobmuz om Nacionaline oiktusekahuden käskuzkund (isp. ''Corte Nacional de Justicia''), kogoneb 21 sudijaspäi<ref>[http://www.cortenacional.gob.ec Nacionaližen oiktusekahuden käskuzkundan oficialine sait.]{{ref-es}}</ref>, heid Käskuzkundaline Nevondkund valičeb 9 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ekvadoran administrativiž-territorialine jagand]].''

Ekvadoran Tazovaldkund alajagase 24 agjaha (provincijaha, [[ispanijan kel'|isp.]] ''provincia'') da sen ühtes Pälidnan agj ([[Kito]]), kudambad alajagase kantonoihe (niid 221) (isp. ''cantón''), a ned — tulendoihe (isp. ''parroquias''). Agjad ühtenzoittas 7 regionha (zonha).

== Eläjad ==
Ekvadoran kaikiš surembad lidnad (enamba 250 tuh. rist., vn 2010 rahvahanlugemižen mödhe<ref>[http://www.inec.gob.ec/cpv/ Estadísticas de la Semana (Nedalin statistik). — Ekvadoran Nacionaline statistikan da rahvahanlugemižen institut (inec.gob.ec).] {{ref-es}}</ref>, surembaspäi penembha): [[Guajakil']], [[Kito]], [[Kuenk (Ekvador)|Kuenk]], [[Santo Domingo (Ekvador)|Santo Domingo]].

== Ižanduz ==
Ekvadoran päeksport om [[kivivoi]], [[banan]]ad (niiden surembaine eksportirui mail'mas) da [[roz]]ad.

== Homaičendad ==
<references />

== Irdkosketused ==
* [http://www.presidencia.gob.ec Ekvadoran prezidentan oficialine sait.] {{ref-es}}
* [http://www.asambleanacional.gob.ec Ekvadoran parlamentan oficialine sait.] {{ref-es}} {{ref-qu}}
* [http://www.inec.gob.ec Ekvadoran Nacionaline statistikan da rahvahanlugemižen institut.] {{ref-es}}

{{Suviamerik}}

[[Kategorii:Ekvador| ]]
