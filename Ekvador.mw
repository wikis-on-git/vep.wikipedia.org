{{10000}}{{A10000}}
{{Valdkund
| Nimi = Ekvadoran Tazovaldkund<br >República del Ecuador <small>(isp.)</small><br />Ikwadur Republika <small>(keč.)</small>
| Valdkundznam = Coat of arms of Ecuador.svg
| Flag = Flag of Ecuador.svg
| Valdkundznam text = Ekvadoran valdkundznam
| Flag text = Ekvadoran flag
| Pälidn = Kito
| Eläjiden lugu = 16,498,502<ref>[https://www.cia.gov/library/publications/the-world-factbook/geos/ec.html Ekvadoran ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 283,560
| Kart = Ecuador in its region.svg
| Kel' = [[ispanijan kel'|ispanijan]], [[kečuan kel'|kečuan]], [[šuaran kel'|šuaran]]
| Valdkundan pämez' = [[Lasso Giljermo|Giljermo Lasso]]
| Päministr = ''hän-žo''
| Religii = [[hristanuskond]]
| Valüt = [[AÜV:oiden dollar]] ($) (USD)<ref>Mugažo ekvadoran monetad (ičeze henod rahad). Edel 2000. vot — [[ekvadoran sukre]].</ref>
| Internet-domen = [[.ec]]
| Telefonkod = +593
| Aigvö = [[UTC]]−5<ref>Mugažo [[UTC]]−6 [[Galapagosan sared|Galapagosan saril]].</ref>
}}
'''Ekvador''', täuz' oficialine form — '''Ekvadoran Tazovaldkund''' ({{lang-es|República del Ecuador}} [reˈpuβlika ðel ekwaˈðor], [[kečuan kel'|kečuaks]]: ''Ikwadur Republika''), om valdkund [[Suviamerik]]an lodehes. Sen pälidn om [[Kito]].

== Etimologii ==
Valdkundan nimi znamoičeb «ekvator» ispanijaks. Valdkundan Kito-pälidn sijadase vaiše 25 km suvhe [[ekvator]]an pirdaspäi.

== Keled ==
Valdkundkel' om üks'jäine — [[ispanijan kel']].

Toižed oficialižed da rahvahidenkeskeižiden kosketusiden keled oma [[kečuan kel'|kečuan]] da [[šuaran kel'|šuaran]] keled. Sab kävutada oficialižikš toižid-ki igähižiden rahvahiden kelid, no vaiše heiden elämižsijiš.

== Istorii ==
Vn 1822 24. päiväl semendkud Ekvador tedištoiti ripmatomudes [[Ispanii|Ispanijaspäi]].

Valdkundan ezmäine Konstitucii oli vahvištadud vl 1830. Nügüdläine 27nz' lugul Ekvadoran Konstitucii<ref>[http://es.wikisource.org/wiki/Constituci%C3%B3n_de_Ecuador_de_2008 Vn 2008 Ekvadoran Konstitucijan tekst Vikiaitas.] {{ref-es}}</ref><ref>[http://www.constituteproject.org/ontology/Ecuador?lang=en Ekvadoran Konstitucijan tekst ''constituteproject.org''-saital.] {{ref-en}}</ref> om väges vspäi 2008, se jagoi tobmuden sarakoid lopuks, kaik ned oma valičendoiden al nügüd'. Toihe kohendusid Konstitucijha vll 2011, 2015 i 2018.

== Geografijan andmused ==
[[Fail:Ecuador Topography.png|thumb|left|250px|Ekvadoran topografine kart]]
Ekvador om röunoiš [[Kolumbii|Kolumbijanke]] pohjoižes (röunan piduz — 590 km), [[Peru]]nke päivlaskmas da suves (1420 km). Ekvadoran päivlaskmaižed randad lainištab [[Tün' valdmeri]]. Randanpird om 2237 km. Üks' provincijoišpäi, [[Galapagosan sared]], sijadase 1000 km päivlaskmpolehe kontinentaližes Ekvadoraspäi, niil om meriröunoid [[Kostarik]]an [[Kokossared|Kokossaridenke]].

Valdkundan kaikiš korktemb čokkoim om [[Čimboraso]]-vulkan, 6267 m ü.m.t. kortte. Pened joged jokstas [[Tün' valdmeri|Tünhe valdmerhe]] vai [[Amazonas]]ha. [[Andad]]-mäged oma veziröunaks jogiden keskes.

Klimat om räk [[ekvatorialine vö|ekvatorialine]], suves — [[subekvatorialine vö|subekvatorialine]]. Vilukun keskmäine lämuz om +24 C°, heinkun kesklämuz om +25 C°. Paneb sadegid 100 millimetraspäi man suves 6000 millimetrhasai [[Andad|Andiden]] päivnouzmaižil pautkil.

Sikš ku Ekvador sijadase ekvatoral, ka [[päiväine]] čirgahtab da laskese kaikuččen päivän vodes ühten aigan — 6:00 časud.

Londuseližed pävarad oma [[kivivoi]] da [[sel'd']]; erased toižed resursad: [[ekvatorialine mec|nepsad ekvatorialižed mecad]] (kattas territorijan nell' ühesandest), [[gidroenergii]].

== Tobmuz ==
[[Fail:Carondelet - Quito.JPG|thumb|right|250px|Ekvadoran prezidentan pert'kulu ({{lang-es|Palacio de Carondelet}}) [[Kito]]s]]
Ekvador om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-es|Presidente de la República del Ecuador}}), hän-žo om ohjastusen pämeheks. Rahvaz valičeb händast nelläks vodeks, kahtenden strokun voimuz om olmas. Ekvadoran ministrišt nimitase oficialižikš Rahvahanikoiden sodan ministrištoks ({{lang-es|Gabinete de la Revolución Ciudadana}}). Prezident paneb ministrid radsijha. Vspäi 2021 Ekvadoran prezident om [[Giljermo Lasso]]. Vs 2017 semendkun 24. päiväspäi [[Moreno Lenin|Lenin Moreno]] radoi prezidentan, edel sidä oli varaprezidentan. [[Korrea Rafael'|Rafael' Korrea]] om edeline prezident (2007−2017).

Parlament om üks'kodine Nacionaline Assamblei (Suim, {{lang-es|Asamblea Nacional}}), mülütab 137 deputatad-ühtnijad. Kaik rahvaz valičeb heid-ki nelläks vodeks. Parlamentan ühtnijoiden järgenduseližed valičendad oliba vn 2017 19. päiväl uhokud, hö išttas kümnes komitetas.

Käskuzkundaline tobmuz om Nacionaline oiktusekahuden käskuzkund ({{lang-es|Corte Nacional de Justicia}}), kogoneb 21 sudijaspäi<ref>[http://www.cortenacional.gob.ec/ Nacionaližen oiktusekahuden käskuzkundan oficialine sait (''cortenacional.gob.ec'').] {{ref-es}}</ref>, Käskuzkundaline Nevondkund valičeb heid ühesaks vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ekvadoran administrativiž-territorialine jagand]].''

Ekvadoran Tazovaldkund jagase 24 agjaks (provincijaks, {{lang-es|provincia}}) da sen ühtes Pälidnan agj ([[Kito]]), kudambad alajagasoiš kantonoikš (niid 221, isp. ''cantón''), ned — tulendoikš (isp. ''parroquias''). Agjad ühtenzoittas 7 regionha (zonha).

== Eläjad ==
Ekvadoras elädas [[ekvadoralaižed]]. Vn 2015 heinkus valdkundan ristitišt oli 15 868 396 eläjad. Kaikiš suremb ristitišt om nügüd'.

Augotižlibundan mödhe (2010): [[mestizo]] (indejalaiž-evropalaižed) — 71,9%, [[montubio]]-mestizo — 7,4%, [[indejalaižed]] — 7,0%, [[evropalaižed]] — 6,1%, [[afrikalaižed]] — 5,3%, [[mulatad]] — 1,9%, toiženke augotižlibundanke — 0,4%.

Uskondan mödhe (2012): riman [[katoline jumalankodikund|katolikad]] — 74,0%, [[protestantizm|evangelistad-protestantad]] — 10,4%, [[Jehovan tundištajad]] — 1,2%, toižed uskojad — 6,4%, [[ateizm|ateistad]] — 7,9%, [[agnosticizm|agnostikad]] — 0,1%.

Ekvadoran kaikiš surembad lidnad (enamba 250 tuh. ristituid vn 2010 rahvahanlugemižen mödhe<ref>[http://www.inec.gob.ec/cpv/ Estadísticas de la Semana (Nedalin statistik). — Ekvadoran Nacionaline statistikan da rahvahanlugemižen institut (''inec.gob.ec'').] {{ref-es}}</ref>, surembaspäi penembha): [[Guajakil']], [[Kito]] (pälidn), [[Kuenk (Ekvador)|Kuenk]], [[Santo Domingo (Ekvador)|Santo Domingo]]. Lidnalaižiden pala om 64,2% (2020).

== Ižanduz ==
Ekvadoran päeksport om [[kivivoi]], [[banan]]ad (niiden kaikiš suremb eksportirui mail'mas) da [[roz]]ad.

== Homaičendad ==
<references />

== Irdkosketused ==
* [http://www.presidencia.gob.ec/ Ekvadoran prezidentan oficialine sait (''presidencia.gob.ec'').] {{ref-es}}
* [http://www.asambleanacional.gob.ec/ Ekvadoran parlamentan oficialine sait (''asambleanacional.gob.ec'').] {{ref-es}} {{ref-qu}}
* [http://www.inec.gob.ec/ Ekvadoran Nacionaline statistikan da rahvahanlugemižen institut (''inec.gob.ec'').] {{ref-es}}
{{Commons|Ecuador}}

{{Suviamerik}}

[[Kategorii:Ekvador| ]]
