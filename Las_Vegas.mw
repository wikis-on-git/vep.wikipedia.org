{{10000}}{{A10000}}
{{Eländpunkt
 | Nimi = Las Vegas
 | Lidnanznam = Seal of Las Vegas, Nevada.svg
 | Flag = Flag of Las Vegas, Nevada.svg
 | Lidnanznam text = Las Vegasan znam
 | Flag text = Las Vegasan flag
 | Valdkund = Amerikan Ühtenzoittud Valdkundad
 | Eläjiden lugu = 648,224
 | Voz' = 2017
 | Pind = 352
 | Fail = DowntownLasVegas.jpg
 | Pämez' = Kerolin Goldmark Gudman<br />(heinku 2011—)
 | Telefonkod = +1-702. +1-725
 | Aigvö = tal'vel [[UTC]]−8,<br />kezal [[UTC]]−7
}}
[[Fail:1 Las vegas strip.jpg|thumb|left|250px|[[Las Vegas Strip]]]]
'''Las Vegas''' (mugažo [[anglijan kel'|anglijan]] i [[ispanijan kel'|ispanijan]] kelil, virkmine: angl. [lɑːs ˈveɪɡəs], isp. [laz ˈβeɣas] «kazvateližed alangištod») om [[Amerikan Ühtenzoittud Valdkundad|Amerikan Ühtenzoittud Štatoiden]] lidn [[Nevad]]-štatan suvipäivnouzmas. Oficialine anglijankel'ne nimituz — ''City of Las Vegas'', oficialižetoi — muite ''Vegas''. Se om štatan kaikiš suremb lidn.

Vegas om [[azartvänd]]oiden da [[bobuštuz|bobuštusiden]] pälidn mail'man znamoičendanke, om saudud da radab enamba 80 kazinod i severz-se tuhad vändhonusid. Äiluguižed adivpertid da massižen aigtegon sauvused tehtas lidnad AÜV:oiden sajiden, prezentacijoiden i reklaman kompanijoiden znamasižeks sijaks.

== Istorii ==
Eländpunktan aluz om pandud vn 1905 15. päiväl semendkud i pit'kan aigan oli järedaks raudtestancijaks (nügüd' ei ole passažirühtenzoitust). Vspäi 1911 om lidnan statusanke. Vn 1931 19. päiväl semendkud Nevad-štatan tobmuz laski azartvändoid sen kaikedme territorijadme. Ühtenaikte [[Guveran padosein]]än lendand lidnanno varatoiti Vegasad vedel, i se šingotaškanzi.

== Geografijan andmused ==
Lidn sijadase [[Mohave (rahvahatoi ma)|rahvahatoman Mohave-man]] keskuses, 610 m ü.m.t. keskmäižel korktusel, läz [[Mid (vezivaradim)|Mid-vezivaradint]]. Matkad štatan [[Karson Siti (Nevad)|Karson Siti]]-pälidnhasai om 526 km lodeheze orhal, Nevadan südäitukuižhe poligonhasai — 100 km pohjoižhe.

Klimat om [[subtropine vö|subtropine]] letetazangišton. Heinkun keskmäine lämuz om +33,6 C°, tal'vkun — +8,7 C°, voden keskmäine lämuz om +20,6 C°. Paneb sadegid 106 mm vodes, 2..19 mm kuidme. Lumi katab ümbärdajid mägid kaikuččel tal'vel.

== Eläjad ==
Vn 2010 AÜV:oiden rahvahanlugemižen mödhe lidnan eläjiden lugu oli 583 756 ristitud, enamba 1,9 mln ristituid elihe lidnaglomeracijas. Kaikiš suremb ristitišt om nügüd'.

== Irdkosketused ==
* [http://www.lasvegasnevada.gov/ Lidnan tobmuden oficialine sait (''lasvegasnevada.gov'').] {{ref-en}}
* [http://www.visitlasvegas.com/ Lidnan turizman sait (''visitlasvegas.com'').] {{ref-en}}
{{Commons|Las Vegas}}

{{AÜV:oiden järedad lidnad}}

[[Kategorii:Las Vegas| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Nevadan lidnad]]
