{{Eländpunkt
 | Nimi = Viks<br/>Выкса
 | Lidnanznam = Coat of arms of Vyksa.png
 | Flag = Flag of Vyksa.png
 | Lidnanznam text = Viksan lidnanznam
 | Flag text = Viksan flag
 | Valdkund = Venäma
 | Eläjiden lugu = 53,406
 | Voz' = 2017
 | Pind = 30
 | Fail = Выкса, ул. Братьев Баташёвых, 45.jpg
 | Pämez' =
 | Telefonkod = +7-83177-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Viks''' ({{lang-ru|Выкса}}) om [[Venäma]]n lidn [[Alalidnan agj]]an suvipäivlaskmas. Se om agjan kahesanz' lidn eläjiden lugun mödhe, [[Viksan lidnümbrik]]on administrativine keskuz (edel 2011 vot — rajonan) da pala.

== Istorii ==
Uz' raudantegii edheotand oli saudud [[Tul|tulalaižil]] Batašovad-vellil [[mordvinalaižed|mordvinalaižiden]] mal vll 1765−1766, radoi sijaližel torhudel. Tegim ({{lang-ru|Выксунский завод}}) i eländpunkt senno sünduiba vn 1754 [[Jelizaveta Petrovna]]-imperatornaižen käskön tagut mugomiden tegimiden sauptandas 200 virstas Moskvaspäi kaičemha [[mec]]oid. Nimitihe žilod Viksun' (Viksunk) penen jogen mödhe. 1830-nzil vozil Venäman evropižen palan kaugedraudan koume kümnendest tegihe Viksas, mugažo mehanizmoid tekstil'tegimišton täht, purulaivoiden likutimid i terasišt kodiinstrumentad. Sai lidnan statusad vl 1934. Vn 2010 ümbrikon lujad mecanpalod valatoitiba lidnad.

Viks šingotase raudan metallurgijan tegimel (suren diametran teraztorved, kezrad vagonrividen täht), mašinansauvomižel (rouhimed i survoimed, sodatransportan somuzkorpusad), sauvondmaterialiden sarakol i sömtegimištol.

== Geografijan andmused ==
Lidn sijadase ümbrikon pohjoižes, [[Okanjogi|Okanjogen]] oiktal randpolel 10 kilometras päivnouzmha jogespäi, 110 m ü.m.t. keskmäižel korktusel. Železnic-jogi ({{lang-ru|Железница}} 57 km pitte, Okan ližajogi) läbitab lidnad, Viksunk-jogi jokseb lidnan suvipalas, Üläviksunkan uit, Varauit i Alauit oma saudud lidnan alusenpanendanke sen suves. Matkad [[Alauz'lidn]]hasai om 160 km pohjoižpäivnouzmha orhal, 184 km avtotedme vai 240 km raudtedme. Lähembaižed lidnad oma [[Murom]] (Vladimiran agj) 29 km pohjoižhe-lodeheze orhal, 51 km avtotedme vai raudtedme, [[Navašino]] 25 km pohjoižhe orhal, 29 km avtotedme vai raudtedme, i [[Kulebaki]] 25 km pohjoižpäivnouzmha orhal vai 43 km avtotedme. Kahesa raudtestancijad i vedimdepo ratas lidnas vemha jüguid, pohjoine ''Viks-Tegimištoline'' ({{lang-ru|Выкса-Промышленная}}) om kaikiš järedamb stancii.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 56 201 ristitud, lidnümbrikon kaks' koumandest. Kaikiš suremb lidnan ristitišt oli enamba 60 tuhad eläjid vll 1987−2003 (63 400 rist. vll 1996−1998).

Rahvahad (2010): [[venälaižed]] — 98,2%, toižed rahvahad — 1,8%.

== Openduz ==
Professionaližen opendusen aluzkundad:
* Viksan industrialine tehnikum<ref>[http://вит-выкса.рф/ Viksan industrialižen tehnikuman sait (''вит-выкса.рф'').] {{ref-ru}}</ref>;
* Viksan metallurgine kolledž.<ref>[http://vpk-wyksa.nnov.eduru.ru/ Viksan metallurgižen kolledžan sait (''vpk-wyksa.nnov.eduru.ru'').] {{ref-ru}}</ref>;
* [[MISiS|MISiS:an]] (Moskv) Viksan filial;
* Alalidnan valdkundaližen universitetan Lobačevskii nimed Viksan filial.

== Homaičendad ==
<references />

== Irdkosketused ==
* [http://okrug-wyksa.ru/ Lidnan da lidnümbrikon oficialine sait (''okrug-wyksa.ru'').] {{ref-ru}}
{{Commons|Category:Vyksa}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Viksan lidnümbrik|*]]
