{{Eländpunkt
 | Nimi = Göteborg
 | Lidnanznam = Göteborg kommunvapen - Riksarkivet Sverige.png
 | Flag = 
 | Lidnanznam text = Göteborgan lidnanznam
 | Flag text = 
 | Valdkund = Ročinma
 | Eläjiden lugu = 558,638
 | Voz' = 2016
 | Pind = 203.67
 | Fail = Gothenburg new montage 2015-2.png
 | Pämez' = Enn-Sofi Hermansson (2016—)
 | Telefonkod = +46-31
 | Aigvö = tal'vel [[UTC]]+1,<br />kezal [[UTC]]+2
}}
'''Göteborg''' (mugažo [[ročin kel'|ročin kelel]], virktas [jœte'bɔrj]) om lidn da jädumatoi port [[Ročinma]]n suvipäivlaskmas. Se om kahtenz' surtte lidn valdkundas, mülüb [[Vestra Götaland]]-agjaha (lenha) i om sen administrativižeks keskuseks.

== Istorii ==
Nügüdläižen eländpunktan aluz om pandud vl 1619. Ročilaine [[Gustav II Adol'f]]-kunigaz sirdi lidnad muretud danijalaižil sijaspäi, Hisingen-sarespäi jogensus. Hän andoi lidnale oiktusid da vällendusid valdkundmaksoiš vl 1621. Göteborg šingotaškanzi kuti torguindmeriport tavaroidenke [[Päivnouzmma]]späi. Vspäi 1643 19. voz'sadan augotišhesai luja lidnuz abuti kaita lidnad anastandad vaste, sid' ročilaižed murenzihe varmitesid.

== Geografijan andmused ==
Lidn sijadase mererandal da Göta-El'v-jogensus, [[Kattegat]]-sal'men randal Baltijan meren da Pohjoižen meren keskes ([[Danii]] om vastrandal), 12 m keskmäižel korktusel valdmeren pindan päl. Matkad [[Stokhol'm]]hasai om 390 km pohjoižpäivnouzmha orhal, 470 km avtotedme vai raudtedme.

Klimat om [[ven vö|ven]] meren. Voden keskmäine lämuz om +7,9 C° (viluku-uhoku –0,2 C°, heinku +17,1 C°). Paneb sadegid 759 mm vodes, penemba kaiked uhokus-semendkus (40-50 mm kus).

== Eläjad da ižanduz ==
Vl 2013 eläjiden lugu oli 533 271 ristitud. Lidnan ristitišton nelländez om sündnu toižihe maihe da tuli Ročinmaha. 1 mln ristituid eläb ezilidnoidenke 3,7 tuh. km² pindal (2017).

Avtoiden [[Volvo]]-kompanijan-tegijan aluz om pandud lidnha vl 1927, sen päofis sijadase Göteborgas nügüd'-ki. [[SKF]]- (pörutüged) i [[Ericsson]]- (elektroladimed) kompanijoiden järedad tegimed oma lidnas. 1970-nziden voziden lophusai Göteborg oli mail'man lideraks laivansauvomižes.

Tramvaid, avtobusad, motorvenehed da ehtatimed oma kundaližeks transportaks lidnan südäimes, ezilidnelektrojonused — ezilidnoiš. Rahvahidenkeskeine ''Göteborg Landvetter''-lendimport (''GOT'') sijadase 20 km päivnouzmha lidnan keskusespäi. Sišpäi tehtas reisid kaiked Evropadme, Ročinmadme, jügureisid lähižihe maihe.

== Irdkosketused ==
* [http://www.goteborg.se/ Göteborg-lidnan tobmuden oficialine sait (''goteborg.se'').] {{ref-sv}} {{ref-fi}} <small>(+ äikel'ne känduz)</small>
{{Commons|Göteborg}}

{{stub}}
[[Kategorii:Göteborg| ]]
[[Kategorii:Ročinman lidnad]]
[[Kategorii:Eländpunktad kirjamišton mödhe]]
[[Kategorii:Vestra Götaland|*]]
