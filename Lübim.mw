{{Eländpunkt
 | Nimi = Lübim<br />Любим
 | Lidnanznam = Coat of arms of Lyubim (2005).gif
 | Flag = Lubim Flag.gif
 | Lidnanznam text = Lübiman lidnanznam
 | Flag text = Lübiman flag
 | Valdkund = Venäma
 | Eläjiden lugu = 5,125
 | Voz' = 2017
 | Pind = 11
 | Fail = Земская аптека.JPG
 | Pämez' = Aleksandra Kozlova<br />(sügüz'ku 2013—)
 | Telefonkod = +7-48543-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Lübim''' ({{lang-ru|Люби́м}}) om [[Venäma]]n lidn da lidnankund [[Jaroslavlin agj]]an pohjoižpäivnouzmas. Se om agjan kaikiš penemb lidn eläjiden lugun mödhe, [[Lübiman rajon]]an administrativine keskuz.

== Istorii ==
Eländpunktan aluz om pandud vl 1538 [[Ivan IV|Ivan Grazijan]] käskön mödhe kaičemha tahondan eläjid [[totarlaižed|totarlaižiden]] londoišpäi. Žilo sai makundan lidnan statusad vl 1777. Vspäi 1918 Lübim-raudtestancii radab lidnan suves «[[Danilov (lidn)|Danilov]] — [[Bui (lidn)|Bui]]»-keskustal.

Lübim šingotase meckombinatal, sömtegimištol (leibänedheotand, sagudan da argvoin tegim) i omblendcehal.

== Geografijan andmused ==
Lidn sijadase [[Obnor]]anjogen (132 km pitte, {{lang-ru|Обнора}}, [[Kostrom (jogi)|Kostrom-jogen]] oigedpol'ne bassein) i sen oiktan Uč-ližajogen (87 km, {{lang-ru|Уча}}) ühthejoksmusen kaikil randoil, 105 m ü.m.t. keskmäižel korktusel. Matkad [[Jaroslavl'|Jaroslavlihesai]] om 94 km suvipäivlaskmha orhal, 109 km avtol vai raudtel. Lähembaine lidn om [[Danilov (lidn)|Danilov]] 36 km suvipäivlaskmha orhal, 51 km avtotedme vai 40 km raudtedme.

Kaks' žilod i 15 küläd mülüdas lidnankundha Lübiman ližaks. Lidnankundan pind — 85,71 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 5 555 ristitud, lidnankundan — 7 243 ristitud. Kaikiš suremb lidnan ristitišt oli enamba 7 tuhad eläjid vll 1939−1989 (7 722 rist. vl 1970). Vl 2017 kaik 6 372 ristitud elihe lidnankundas (rajonan koume videndest). [[Ortodoksine hristanuskond|Ortodoksižen hristanuskondan]] koume jumalanpertid da časoun' oma väges, Bogojavlenskii-päjumalanpert' om udessündutamižes, völ koumen jumalanpertid jändused oma olmas.

Lübiman agrariž-politehnine kolledž<ref>[http://pu47.edu.yar.ru/ Lübiman agrariž-politehnižen kolledžan sait (''pu47.edu.yar.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Lyubim foundation stone.jpg|Kivi lidnan alusenpanendan sijas
Любим - Введенская церковь.jpg|Jumalanmaman Tulendan pühäpertihe jumalanpert' lidnan kaumžomal, vn 2010 nägu
Ряды.JPG|Torguindrived vl 2015
Земляные валы города Любима и скамейки стадиона наследие под угрозой.jpg|Maižed pudotesed lidnan keskuzpalas i lidnan stadion (2018)
Дом купца Лобанова.JPG|Laukad (2015, ende Lobanov-torgovanan radhonuz)
</gallery>

== Homaičendad ==
<references/>

== Irdkosketused ==
* [http://любим-адм.рф/ Lidnankundan tobmuden aluzkundoiden oficialine sait (''любим-адм.рф'').] {{ref-ru}}
{{Commons|Category:Lyubim}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Lübiman rajon|*]]
