{{Eländpunkt
 | Nimi = Hanti-Mansiisk<br />Ханты-Мансийск <small>(ven.)</small><br />Ёмвош / Ёмвоҷ <small>(hant.)</small><br />Абга <small>(mans.)</small>
 | Lidnanznam = Coat of Arms of Khanty-Mansiysk.svg
 | Flag = Flag of Khanty-Mansiysk.svg
 | Lidnanznam text = Hanti-Mansiiskan lidnanznam
 | Flag text = Hanti-Mansiiskan flag
 | Valdkund = Venäma
 | Eläjiden lugu = 103,117
 | Voz' = 2021
 | Pind = 337.76
 | Fail = Chekhova Street Khanty-Mansiysk.jpg
 | Pämez' = Maksim Räšin<br />(semendku 2011—)
 | Telefonkod = +7-3467-xxx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Hanti-Mansiisk''' ([[venäkel'|ven]]. i {{lang-tt|Ханты-Мансийск}}, {{lang-kca|Ёмвош}} vai ''Ёмвоҷ'', {{lang-mns|Абга}}) om [[Venäma]]n lidn da lidnümbrik valdkundan keskuzpalas, [[Sibir'|Sibirin]] päivlaskmas. Se om [[Hantin da Mansin avtonomine ümbrik|Hantin da Mansin avtonomižen ümbrikon]] administrativine keskuz i nellänz' lidn eläjiden lugun mödhe, mugažo om [[Hanti-Mansiiskan rajon]]an administrativižeks keskuseks, ei mülü sihe.

== Istorii ==
Eländpunkt mainitase ezmäižen kerdan Kunguran penes aigkirjas Sibiriš kuti ''Samar-ruhtinasen lidneihut'' vl 1582 — [[Ermak, Timofein poig|Ermakan]] toran sija Samar-ruhtinast vaste. 1630-nziš vozišpäi ''Samarovo-külä'' oli olmas. Vl 1935 külä i olnu sauvomas ümbrikon ''Ostäko-Vogul'sk''-pälidn ühtištuiba. Vl 1950 eländpunkt sai lidnan statusad.

Hanti-Mansiisk šingotase sömtegimištol (leibtegesed, kalan ümbriradmine, lihaproduktad), kivivoin da gazan tedištelendan edheotandoil da regionan kompanijoiden päfateroil, torguindan da toižen holituzsferan verkoil.

== Geografijan andmused ==
Lidn sijadase [[Päivlaskmaižen Sibirin tazangišt]]ol, [[taig]]an londuseližes zonas, 50 m korktusel valdmeren pindan päl, [[Irtiš]]-jogen oiktal randal. Keskuz sijadase 20 kilometras Irtišan lanktendaspäi [[Ob'|Obinjogehe]]. Matkad [[Moskv]]hasai om 1900 km päivlaskmha orhal vai 2600 km avtotedme, [[Tümen'|Tümenihesai]] om 472 km suvhe-suvipäivlaskmha orhal vai 673 km avtotedme. Lähembaižed lidnad oma [[Neftejugansk]] 194 km päivnouzmha orhal vai 239 km avtotedme i [[Pit' Jah]] 209 km päivnouzmha orhal vai 259 km avtol.

Klimat om kontinentaline. Tal'v om vilu, se jätktase pol'vot. Keza om läm'. Voden keskmäine lämuz — −0,8 C°, vilukun lämuz −18,9 C°, heinkun — +18,4 C°. Paneb sadegid 530 mm vodes, oleleb niid vähemba uhokus-sulakus (22..29 mm kus).

Hanti-Mansiisk om lidnümbrikon üks'jäine eländpunkt.

== Eläjad ==
Vl 1939 žilon ristitišt oli 7 500 eläjad. Vn 2010 kaiken Venäman rahvahanlugemižen mödhe Hanti-Mansiiskan eläjiden lugu oli 80 151 ristitud. Kaikiš suremb lidnan ristitišt om nügüd'.

Rahvahad (enamba 0,5% vl 2010): [[venälaižed]] — 69,9%, [[totarlaižed]] — 5,0%, [[hantilaižed]] — 3,7%, [[ukrainalaižed]] — 3,0%, [[tadžikalaižed]] — 1,9%, [[azerbaidžanlaižed]] — 1,9%, [[mansilaižed]] — 1,5%, [[kirgizlaižed]] — 1,3%, [[uzbekad]] — 1,1%, [[saksalaižed]] — 0,7%, [[baškiralaižed]] — 0,5%, toižed rahvahad — 5,3%, rahvahuden ozutandata — 4,2%.

[[Ortodoksine hristanuskond|Ortodoksižen hristanuskondan]] Sündun Eläbzdusen kafedraline päjumalanpert'<ref>[http://sobory.ru/geo/locat/3914 Hanti-Mansiiskan pühäpertid ''sobory.ru''-saital.] {{ref-ru}}</ref> (om saudud vll 2001−2004), nell' jumalanpertid i časoun', [[protestantizm]]an «Toižetamine»-loičendpert' i [[islam]]an pühäpert' oma olmas lidnas.

== Transport ==
Avtobusad oma kundaližeks transportaks lidnas. Kezaaigan jogistancii radab. Avtotesild om olmas Irtiš-joges päliči, se om saudud vodele 2004. Lähembaine raudte mäneb 250 kilometras päivnouzmha ([[Pit' Jah]]), suvhe i lodeheze ([[Nägan']]).

Rahvahidenkeskeine civiline lendimport (latin. ''HMA'' / kirill. ''ХАС'') sijadase 5 km pohjoižpäivnouzmha lidnan keskusespäi. Tehtas reisid [[Moskv]]ha, [[Uf]]aha, Venäman lähembaižihe järedoihe lidnoihe i Jugradme, mugažo sezonreisid [[Mustmeri|Mustmeren]] lebutahoiže i sijaližid reisid punolendimil.

== Galerei ==
<gallery mode="packed" heights="125px">
Khanty-Mansiysk, Khanty-Mansi Autonomous Okrug, Russia - panoramio (8).jpg|Lidnan ohjastusen aluzkundoiden sauvuz öližel aigal (2011)
Музей Природы и Человека ХМ.jpg|Londusen i ristitun muzei (2006)
Church of the resurrection of Christ in Khany-Mansiysk.JPG|Sündun Eläbzdusen kafedraline päjumalanpert', vn 2007 nägu
Temple of Veil of the Most Holy Mother of God.JPG|Jumalanmaman Katken pühäpert', vn 2010 nägu (om saudud vll 1996−2000)
Khanty-Mansiysk theater.JPG|Hanti-Mansiiskan teatr vl 2006
Ugrasu glavnii korpus.JPG|Jugran valdkundaline universitet, päkorpus (2011)
Arena Ugra front2.jpg|«Arena Jugra» (2017)
Khanty-Mansiysk biathlon center 3.jpg|Biatlonkeskuz (2009)
Мост через Иртыш.JPG|Avtotesild Irtišas päliči vl 2007 (om saudud vodele 2004)
Reka-LR.jpg|Jogistancii vl 2014
Аэродромы и терминалы-терминал, Ханты-Мансийск RP18943.jpg|Hanti-Mansiisk-lendimportan terminalad vl 2010
</gallery>

== Homaičendad ==
<references />

== Irdkosketused ==
* [http://www.admhmansy.ru/ Hanti-Mansiisk-lidnan sijaližen ičeohjastusen aluzkundoiden oficialine informacine portal (''admhmansy.ru'').] {{ref-ru}}
{{Commons|Category:Khanty-Mansiysk}}

{{Hantin da Mansin avtonomižen ümbrikon lidnad}}
{{Venälaižen Federacijan subjektoiden pälidnad}}

[[Kategorii:Hanti-Mansiisk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomine ümbrik|*]]
[[Kategorii:Hantin da Mansin avtonomižen ümbrikon lidnad|*]]
[[Kategorii:Hantin da Mansin avtonomižen ümbrikon lidnümbrikod]]
[[Kategorii:Hanti-Mansiiskan rajon|*]]
