{{Eländpunkt
 | Nimi = Sur' Rostov<br />Ростов
 | Lidnanznam = Coats of Arms of Rostov.svg
 | Flag = Flag of Rostov.svg
 | Lidnanznam text = Suren Rostovan lidnanznam
 | Flag text = Suren Rostovan flag
 | Valdkund = Venäma
 | Eläjiden lugu = 31,039
 | Voz' = 2017
 | Pind = 32.0
 | Fail = Ростовский кремль (общий вид).jpg
 | Pämez' = Andrei Los'<br />(sügüz'ku 2017—)
 | Telefonkod = +7-48536-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Sur' Rostov''' vai muite '''Rostov''' ({{lang-ru|Ростов}}) om [[Venäma]]n lidn da lidnankund [[Jaroslavlin agj]]an suves. Se om agjan kudenz' lidn eläjiden lugun mödhe, [[Rostovan rajon]]an administrativine keskuz.

Rostov mülüb turizman «[[Venäman Kuldaine renghaz|Kuldaine renghaz]]»-maršrutha.

== Istorii ==
Eländpunkt mainitase ezmäižen kerdan vl 862 lidnan statusanke, nece voz' lugese alusenpanendan oficialižeks vodeks. Se sijazihe [[merälaižed|merälaižiden]] tahondas i oli [[Saran lidnut|Saran lidnuden]] ezilidnaks, lidnut oli olmas Neron suvirandpolel 7-11. voz'sadoil. Vll 1207−1474 oli [[Rostovan kunigahuz|Rostovan kunigahusen]] pälidnaks. Kivižen Rostovan Kremlin seinäd oma saudud vll 1670−1683, siš om 11 čuhundust. Vl 1777 Rostov sai makundan lidnan statusad.

Sur' Rostov šingotase mašiništonsauvomižel (cisternad, öližen nägendan sodaladimed), iknoiden tegimel, sömtegimištol (lihakombinat, kofecikorijan tegim, [[vas]]an tehmine), [[finift'|finiftin]] da keramikan pästandal i turizmal.

== Geografijan andmused ==
Lidn sijadase [[Nero (järv)|Nero-järven]] lodehižel randal (54 km², [[Volg]]an oigedpol'ne bassein), 100 m ü.m.t. keskmäižel korktusel. Matkad [[Jaroslavl'|Jaroslavlihesai]] om 55 km pohjoižhe-pohjoižpäivnouzmha orhal, 60 km avtol vai raudtel. Lähembaine lidn om [[Gavrilov Jam]] 29 km pohjoižpäivnouzmha orhal, 45 km avtotedme vai 35 km raudtedme.

Sur' Rostov om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 31 792 ristitud, rajonan pol'. Kaikiš suremb lidnan ristitišt oli 35..36 tuhad eläjid vll 1989−2001 (36 600 rist. vl 1996). [[Ortodoksine hristanuskond|Ortodoksižen hristanuskondan]] Emäganpäivän päjumalanpert' da koume jumalanpertid oma olmas Rostovan Kremliš, mugažo kaks' naižjumalankodid i üks' mez'jumalankodi, Sündun Voznesenjan pühäpert' om avaitud.

Rostovan saraktehnologijoiden kolledž<ref>[https://rc-it.edu.yar.ru/ Rostovan saraktehnologijoiden kolledžan sait (''rc-it.edu.yar.ru'').] {{ref-ru}}</ref> i Rostovan pedagogine kolledž oma professionaližen opendusen aluzkundoikš.

== Homaičendad ==
<references/>

== Irdkosketused ==
* [http://grad-rostov.ru/ Lidnankundan tobmuden aluzkundoiden oficialine sait (''grad-rostov.ru'').] {{ref-ru}}
{{Commons|Category:Rostov}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Rostovan rajon|*]]
