{{Taxobox
 | name         = Vinmarj
 | image title  = Vinmarj
 | image file   = Vitis vinifera 001.jpg
 | image descr  = [[Kul'turine vinmarj|Kul'turižen vinmarjan]] penzaz (''Vitis vinifera''), [[Francii]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Vinmarjänikoižed]] (''Vitales'')
 | familia      = [[Vinmarjaižed]] (''Vitaceae'')
 | genus        = '''Vinmarj'''
 | latin        = {{btname|Vítis |[[Linnei Karl|L.]], 1753}}
 | wikispecies  = Vitis
 | commons      = Category:Vitis
 | itis         = 28606
 | ncbi         = 3603
 | range map    =
}}
{{Znamoičendad|Vinmarj}}
'''Vinmarj''' ({{lang-la|Vitis}}) om äivoččiden [[penzaz|penzhiden]] heim. Mülüb [[Vinmarjaižed]]-sugukundha, sen tipine heim. Kogoneb 75..80 erikospäi, om olmas kuz' gibridad, om äi erasiden erikoiden sortuid.

== Leviganduz ==
Heimon 44 erikod libudas Päivnouzmaižes Azijaspäi (niiden tedoiduz šingotase), 28 erikod kazdas Pohjoižamerikas. [[Kul'turine vinmarj]] (''Vitis vinifera'') om sätud Päivlaskmaižes Azijas ([[Anatolijan pol'sar']], [[Kavkazantaguine]], [[Iran]]) i Keskuzazijas (Lodehline [[Indii]], [[Afganistan]], [[Tadžikistan]], [[Uzbekistan]], Päivlaskmaine [[Tän'-Šan']]). Sen sortud jagadas augotižlibundan mödhe: Päivnouzmma, Päivlaskmaine Evrop, [[Mustmeri|Mustmeren]] randišt.

Kaik heimon erikod anttas södabid marjoid, no severz'-se erikoid ei sättugoi tehmaha [[vin]]ad. Läz 20 erikod oma ottud kul'turha. Voib vastata kul'turižen vinmarjan mectunuzid toižendoid. Ned kazdas Pohjoižen mapoliškon venos i subtropižes vöiš, tahondad oma nepsad jogialangištod, mägiurad, lehtezmecad, mägiden pautked. Londuseline leviganduz ozutab ted kommertižen maižandusen i vinan tegendan täht.

== Ümbrikirjutand ==
Vinmarjan pit'kad üks'voččed varded kazdas vägevas jurištospäi, varziden aluz om puikoikaz. Hoik varz' sase 3..5 metrhasai pitte. Tabadandragad kazdas üläsol'mišpäi, änikused oma lähemba jurennoks. Lehtesed oma ünäižed vai koume- i vižpalaižed, čereduišoiš.

Henod vihandad änikod oma kogotud tophikš. Mecerikod anttas naižsugun i mužiksugun änikoid. Kul'tivuruidud erikoiden änikod oma kaks'suguižed vai naižsugun ristpölüstoitandan tarbhaičendanke. [[Vinmarj (plod)|Plod]] om marj 1..4 semnenke. Kova semen om grušan formal, nökuiženke. Plodud kazdas tophan nägul.

Kul'turine vinmarj äikerdoičese vegetativižikš — jurdunuzil čokvezoil i toižiden erikoiden juritandoil, toižin kazmuz kadotab sortun ičendoid. Kazmuz voib eläda 50..300 vot, no eläb 10..30 vot tobjimalaz ratud lühendusen i sortuiden udištamižen tagut.

== Valitud erikod ==
* ''Vitis amurensis'' — [[Amuran vinmarj]]
* ''Vitis arizonica'' — [[Arizonine vinmarj]]
* ''Vitis barbata''
* ''Vitis californica'' — [[Kalifornine vinmarj]]
* ''Vitis coignetiae'' — [[Kuanjen vinmarj]], libub Japonijaspäi
* ''Vitis labrusca'' — libub Pohjoižamerikaspäi
* ''Vitis pseudoreticulata''
* ''Vitis vinifera'' — [[Kul'turine vinmarj]]
* ''Vitis yunnanensis'' — [[Junnanine vinmarj]]

== Homaičendad ==
<references />

{{Commons|Vitis}}

[[Kategorii:Vinmarjaižed]]
[[Kategorii:Kazmused kirjamišton mödhe]]
[[Kategorii:Penzhad]]
[[Kategorii:Sömkazmused]]
