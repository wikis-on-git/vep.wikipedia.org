{{Eländpunkt
 | Nimi = Ülätagil<br/>Верхний Тагил
 | Lidnanznam = Coat of Arms of Verkhniy Tagil (Sverdlovsk oblast).png
 | Flag = Flag of Verhny Tagil (Sverdlovsk oblast).png
 | Lidnanznam text = Ülätagilan lidnanznam
 | Flag text = Ülätagilan flag
 | Valdkund = Venäma
 | Eläjiden lugu = 10,428
 | Voz' = 2021
 | Pind = 31.26
 | Fail = G. Verkhniy Tagil, Sverdlovskaya oblast', Russia - panoramio (13).jpg
 | Pämez' = Vasilii Kiričenko<br />(keväz'ku 2018—)
 | Telefonkod = +7-34357-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Ülätagil''' ({{lang-ru|Ве́рхний Таги́л}}) om [[Venäma]]n lidn [[Sverdlovskan agj]]an suvipäivlaskmas. Se om Ülätagilan lidnümbrikon administrativine keskuz da pala.

== Istorii ==
Eländpunktan aluz om pandud vl 1718 kuti žilo holitamha Ülätagilan [[kaugedraud]]an tegint, nimitihe jogen mödhe da sijadusen mödhe joginiškan randal. Mugažo [[kuld]]an samine oli lähižil jogil da mägil. Rahvahanikoiden sodan jäl'ghe tegim ei olend pästtud töhö, i eläjad kävelihe radho lähižihe eländpunktoihe. Toižen mail'man sodan jäl'ghe saudihe leibtegint, Ülätagilan GRES:ad (ezmäine jono vll 1951−1956) varatoitamha [[Novoural'sk]]an kombinatad, sauvondmaterialiden kombinatad (vodele 1966, nügüd' eile rados). Vl 1966 radnikžilo sai lidnan statusad.

Ülätagil šingotase Ülätagilan GRES:al (radab londuseližel gazal, vägevuz om 1062 MVt elektrusen mödhe i 240 Gkal/čas lämuzenergii).

== Geografijan andmused ==
Lidn sijadase [[Uralmäged|Keskmäižen Uralan]] päivnouzmaižel pautkel, Tagil-jogen ([[Tur (jogi)|Tur-jogen]] oiged ližajogi) hural randal tobjimalaz, 260 m ü.m.t. keskmäižel korktusel. Koume uitod-vezivaradint oma sauptud padoseinil lidnas da sen röunas: Tagil-jogel (suvi da keskuz) i sen penil huril Vogulk- ({{lang-ru|Вогулка}}, ani päivlaskmha) i Sibirk- ({{lang-ru|Сибирка}}, ani pohjoižhe) ližajogil. Matkad [[Jekaterinburg]]hasai om 72 km suvipäivnouzmha orhal, 96 km avtotedme vai raudtedme. Lähembaižed lidnad oma [[Kirovgrad]] 10 km pohjoižpäivnouzmha orhal vai avtol, i [[Novoural'sk]] 10 km suvipäivnouzmha orhal vai avtotedme, 25 km raudtel. Raudtesarak tuleb lidnha «Jekaterinburg — [[Alatagil]]»-raudtekeskustan Neiv-stancijaspäi, se om 16 km pitte i radab vaiše jüguiden täht.

Polovinnii-žilo (1408 rist. vl 2010) i Belorečk-žilo ({{lang-ru|Белоречка}}, 319 rist. vl 2010) mülüdas lidnümbrikho Ülätagilan ližaks. Lidnümbrikon pind — 310,57 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 843 ristitud, lidnümbrikon — 13 570 ristitud. Kaikiš suremb lidnan ristitišt oli 15 371 eläjad vl 1959.

Rahvahad (ozutadud rahvahudenke vl 2010): [[venälaižed]] — 95,2%, [[totarlaižed]] — 1,2%, toižed rahvahad — 3,6%.

[[Ortodoksine hristanuskond|Ortodoksižen hristanuskondan]] koume pühäpertid<ref>[http://sobory.ru/geo/locat/619 Ülätagilan pühäpertid ''sobory.ru''-saital.] {{ref-ru}}</ref> oma olmas lidnas: Jumalanmaman «Znam»-jumalaižen (Ülätagilan) kivine pühäpert' (om saudud vll 1859−1876), se ei ole sauptud nevondkundaližen aigan, Illä-endustajan časoun' i [[vanhuskolaižed|vanhuskolaižiden]] Mikoi-arhangelan jumalanpert' (om letud kaumžomal vl 2006).

Uralan tegimištoliž-ekonomižen tehnikuman (Jekaterinburg) ezitaikund om professionaližen opendusen aluzkundaks.

== Galerei ==
<gallery mode="packed" heights="125px">
VerkhnyTagil 005 7666.jpg|Volostin ohjandusen istorine sauvuz (2019)
VerkhnyTagil Church 005 7592.jpg|Jumalanmaman «Znam»-jumalaižen pühäpert', vn 2019 nägu
VerkhnyTagil GRES 005 7949.jpg|Ülätagilan GRES vl 2019
VerkhnyTagil CulturePalace 005 7721.jpg|Lidnan kul'turkeskuz (2019)
VerkhnyTagil Bridge 005 7886.jpg|Sild jaugnikoiden täht lidnan uitos päliči vl 2019
</gallery>

== Homaičendad ==
<references />

== Irdkosketused ==
* [http://duma-vtagil.ru/ Ülätagilan lidnümbrikon Duman oficialine sait (''duma-vtagil.ru'').] {{ref-ru}}
* [http://go-vtagil.ru/ Ülätagilan lidnümbrikon Administracijan oficialine sait (''go-vtagil.ru'').] {{ref-ru}}
{{Commons|Category:Verkhny Tagil}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
