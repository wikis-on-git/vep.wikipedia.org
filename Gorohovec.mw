{{Eländpunkt
 | Nimi = Gorohovec<br />Гороховец
 | Lidnanznam = Coat of Arms of Gorokhovets (Vladimirskaya oblast).png
 | Flag = Flag of Gorokhovets (Vladimirskaya oblast).gif
 | Lidnanznam text = Gorohovecan lidnanznam
 | Flag text = Gorohovecan flag
 | Valdkund = Venäma
 | Eläjiden lugu = 12,948
 | Voz' = 2017
 | Pind = 14.75
 | Fail = View on Gorokhovets town.JPG
 | Pämez' = Jelena Romanova<br />(sügüz'ku 2015—)
 | Telefonkod = +7-49238-xx-xxx
 | Aigvö = [[UTC]]+3
}}
'''Gorohovec''' ({{lang-ru|Гороховец}}) om [[Venäma]]n lidn [[Vladimiran agj]]an päivnouzmas. Lidn om [[Gorohovecan rajon]]an administrativine keskuz, mülüb sihe lidnankundaks.

== Istorii ==
Eländpunktan aluz om pandud vl 1168 lidnuseks [[Vladimiran da Suzdalin ruhtinazkund]]an röunal tehmaha londoid [[Volgan Bulgarii|Volgan Bulgarijha]]. Se mainitase ezmäižen kerdan Lavrentijan aigkirjas vl 1239 kuti ''Pühän Jumalanmaman lidn'', kudambad anastajad poltiba.

== Geografijan andmused ==
Lidn sijadase [[Kläz'm]]an oiktal randal, 80 m keskmäižel korktusel valdmeren pindan päl. Matkad [[Vladimir (lidn)|Vladimirhasai]] om 157 km päivlaskmha «Volg»-avtotedme (M7).

Gorohovec om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 14 016 ristitud, rajonan ristitišton koume videndest. Kaikiš suremb ristitišt oli 16 600 eläjad vl 1992.

[[Ortodoksine hristanuskond|Ortodoksižen hristanuskondan]] koume jumalankodid (17. voz'sada) da Blagoveščenjan päjumalanpert' (1700) vedatadas turistoid, vl 2017 Gorohovec tuli [[UNESCO|UNESCO:n]] Mail'man jäl'gusen ezinimikirjuteshe. 1900-nziden voziden erižpertid čomitadas lidnad, ned oma puspäi Evropan modern-stilinke.

Tegimišton edheotandad: libutimiden da konvejeroiden tegim, stökoltegim, lihakombinat, mecan i metallan ümbriradmižen cehad Gorohovecan kolledžan bazaks. 20. voz'sadal laivansauvomižen tegim oli olmas (3500 radnikad oleskeli). ''Gorohovec-raudtestancii'' sijadase 11 km suvipäivnouzmha lidnaspäi [[Kovrov]] — [[Alauz'lidn]] raudtel. Kaikiš järedamb Evropas Gorohovecan artillerine poligon sijadase päivnouzmha lidnaspäi, agjoiden röunal.

== Irdkosketused ==
* [http://www.gorohovec.ru/ Lidnan da rajonan tobmuden aluzkundoiden oficialine sait (''gorohovec.ru'').] {{ref-ru}}
{{Commons|Gorokhovets}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Gorohovecan rajon|*]]
