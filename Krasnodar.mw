{{Eländpunkt
 | Nimi = Krasnodar<br />Краснодар
 | Lidnanznam = Coat of Arms of Krasnodar (Krasnodar krai).png
 | Flag = Flag of Krasnodar (Krasnodar krai) (2006).png
 | Lidnanznam text = Krasnodaran lidnanznam
 | Flag text = Krasnodaran flag
 | Valdkund = Venäma
 | Eläjiden lugu = 881,476
 | Voz' = 2017
 | Pind = 339.31
 | Fail = Краснодар.png
 | Pämez' = Jevgenii Pervišov<br />(sügüz'ku 2016—)
 | Telefonkod = +7-861-xxx-xxxx
 | Avtokod = 23. 93. 123
 | Aigvö = [[UTC]]+3 ([[MSK]]+0)
}}
'''Krasnodar''' ({{lang-ru|Краснодар}}, edel 1920 vot oli ''Jekaterinodar'') om lidn [[Venäma]]n suvipäivlaskmas. Se om [[Krasnodaran rand]]an administrativine keskuz da kaikiš suremb lidn, mugažo [[Krasnodaran lidnümbrik]]on administrativine keskuz.

== Istorii ==
Eländpunktan aluz om pandud vl 1793 [[Kubanilaižed kozakad|Kubanin kozakoil]] ezmäi kuti ''Jekaterinodar-sodalager' '', sid' lidnuz. Om nimitadud [[Jekaterina II]]-imperatornaižen oiktastuseks, sikš miše hän lahjoiči ičeze käsköl kozakištole mad elänzoitamha. Vspäi 1860 kätihe [[Kubanin agj]]an administrativižeks keskuseks. Vl 1867 sai lidnan statusad. 1880-nzil vozil «[[Tihoreck]] — [[Novorossiisk]]»-raudte läbiti lidnad.

== Geografijan andmused ==
Lidn sijadase randan keskuzpalas, [[Adigejan Tazovaldkund]]an röunanno. Se seižub [[Kuban' (jogi)|Kuban'-jogen]] oiktal pohjoižel korktal randal, Kubaninveren alangištos, 19..32 m korktusil valdmeren pindan päl. [[Krasnodaran vezivaradim]] om ülezjogen ani lidnan röunan taga. Matkad [[Moskv]]hasai om 1350 km pohjoižhe.

Krasnodar jagase 4 südäimižhe lidnümbrikho. Viž küläümbrikod alištudas kahtele lidnümbrikoišpäi. 29 žilod, stanicad da futorad mülüdas [[Krasnodaran lidnümbrik]]ho Krasnodar-lidnan ližaks. Kaikiden ümbrikoiden ühthine pind om 841,36 km².

== Administrativiž-territorialine jagand ==
[[Fail:Округа Краснодара.png|thumb|left|250px|'''Krasnodaran lidnümbrikod:''' {{legend|orange|Karasunin ümbrik}} {{legend|yellow|Keskuzümbrik}} {{legend|green|Kubaninrandaine ümbrik}} {{legend|red|Päivlaskmaine ümbrik}}]]
{| class="standard"
!Ümbrik
!Pind
!Ristitišt (2017)
!Administracijan pämez'
|-
|1. [[Krasnodaran kesklidnalaine Karasunin ümbrik|Karasunin]]
|152
|264&nbsp;050
|Hropov Nikolai Aleksejevič
|-
|2. [[Krasnodaran kesklidnalaine Keskuzümbrik|Keskuzümbrik]]
|28,5
|180&nbsp;602
|Litvinov Väčeslav Nikolajevič
|-
|3. [[Krasnodaran kesklidnalaine Kubaninrandaine ümbrik|Kubaninrandaine]]
|474
|347&nbsp;923
|Dorošev Andrei Aleksandrovič
|-
|4. [[Krasnodaran kesklidnalaine Päivlaskmaine ümbrik|Päivlaskmaine]]
|22
|180&nbsp;377
|Logvinenko Dmitrii Sergejevič
|-
|}

== Tobmuz ==
48 ezitajad kävudas lidnan Duman ištundoihe, sen 6-nz' kucund radab vn 2015 sügüz'kuspäi. Vn 2016 sügüz'kuspäi Jevgenii Pervišov radab municipaližen «Krasnodar-lidn»-ühtnikan pämehen. Vozil 2005−2016 [[Jevlanov Vladimir|Vladimir Jevlanov]] radoi lidnan pämehen.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 744 995 ristitud, lidnümbrikon — 832 532 ristitud. Vl 2017 kaik 972 952 ristitud elihe lidnümbrikos. Kaik 1,3 mln (vl 2017) elädas ezilidnoidenke da pordaigaližidenke mehidenke 9 tuh. km² pindal. Läz 15 [[vepsläižed|vepsläšt]] elädas lidnas.

Rahvahad (lidnas vl 2010, enamba 0,4%): [[venälaižed]] — 87,9%, [[armenijalaižed]] — 3,6%, [[ukrainalaižed]] — 1,4%, [[adiglaižed]] — 0,9%, toižed rahvahad — 3,1%, rahvahuden ozutandata — 3,1%.

== Transport ==
Tramvaid, trolleibusad, avtobusad, maršruttaksid da taksid oma kundaližtransportaks lidnas. Kaks' päraudtestancijad da sortiruindstancii oma raudtel. Jogiport radab vedamha jüguid. Koume sildad ühtenzoittas Kubanin randoid lidnaspäi.

Rahvahidenkeskeine civiline ''Krasnodar (Paškovskii)''-lendimport (''KRR / КПА'') sijadase 12 km keskusespäi lidnan päivnouzmaižel röunal, tehtas reisid Evropan da Azijan maihe, mugažo Venämadme i vahtreisid Sibirin pohjoižlidnoihe. Toine ''Krasnodar-Keskuzline''-aerodrom sijadase 6 km lodeheze keskusespäi lidnas, se om sodaaviacijan täht.

== Homaičendad ==
<references/>

== Irdkosketused ==
* [http://www.krd.ru/ Krasnodar-lidnan tobmuden aluzkundoiden oficialine sait (''krd.ru'').] {{ref-ru}} {{ref-en}}
{{Commons|Category:Krasnodar}}

{{Krasnodaran randan lidnad}}
{{Venälaižen Federacijan subjektoiden pälidnad}}

[[Kategorii:Krasnodar| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Krasnodaran rand|*]]
[[Kategorii:Krasnodaran lidnümbrik|*]]
