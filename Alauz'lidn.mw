{{10000}}{{A10000}}
{{Eländpunkt
 | Nimi = Alauz'lidn<br />Нижний Новгород
 | Lidnanznam = Coat of Arms of Nizhny Novgorod.svg
 | Flag = Flag of Nizhny Novgorod.svg
 | Lidnanznam text = Alauz'lidnan znam
 | Flag text = Alauz'lidnan flag
 | Valdkund = Venäma
 | Eläjiden lugu = 1,233,949
 | Voz' = 2022
 | Pind = 410.68
 | Fail = Collage-of-Nizhny-Novgorod-(2014).png
 | Pämez' = Jurii Šalabajev<br/>(semendku 2020—)
 | Telefonkod = +7-831-xxx-xx-xx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Alauz'lidn''' ({{lang-ru|Нижний Новгород}}, paginas muite ''Нижний'' paksus, vozil 1932−1990 — '''Gor'kii''', ven. ''Горький'') om millionerlidn [[Venäma]]n päivlaskmas. Se om [[Alalidnan agj]]an administrativine keskuz, kaikiš suremb lidn da lidnümbrik, mugažo [[Volgaveren federaline ümbrik|Volgaveren federaližen ümbrikon]] pälidn. Lidn om Alalidnan aglomeracijan keskuz (2,1 mln rist.).

== Istorii ==
Eländpunktan aluz om pandud vl 1221 kuti ''Alaman Uz'lidn'' ({{lang-ru|Новгород Низовской земли}}). Vozil 1350−1392 se oli [[Alalidnan da Suzdalin ruhtinazkund]]an pälidnaks. 16. voz'sadaspäi Alalidnan kreml' om olmas kaks'kilometriženke seinänke da 13 čuhundusenke.

== Geografijan andmused ==
Lidn sijadase [[Volg]]an da [[Okanjogi|Okanjogen]] ühthejoksmusen sijas, Volgan oiktal randal. Lidnan keskuzpala seižub 200 m ü.m.t. keskmäižel korktusel. Reljef om tazo. Lähembaižed ezilidnad oma [[Bor (Alalidnan agj)|Bor]] pohjoižpäivnouzmas Volgan vastrandal, [[Kstovo]] suvipäivnouzmas i [[Dzeržinsk (Venäma)|Dzeržinsk]] päivlaskmas.

Klimat om [[ven vö|ven]] kontinentaline. Voden keskmäine lämuz om +4,8 C°. Ekstremumad oma −41 C° i +38 C°. Paneb sadegid 648 mm vodes, vähemba uhokus-sulakus (35..36 mm kus).

== Administrativine jagand ==
[[Fail:Districts of Nizhny Novgorod City.svg|thumb|left|300px|Alauz'lidnan administrativižed rajonad:<br />
'''Jogentagaine pala'''<br />
{{legend|#FECCFE|Avtotegimen|inline}}
{{legend|#CCCCFE|Kanavinan|inline}}
{{legend|#CCFECC|Leninan|inline}}
{{legend|#CCCCCC|Moskvan|inline}}
{{legend|#FEFECC|Sormovon|inline}}<br />
'''Korktan randan pala'''<br />
{{legend|#FECCCC|Alalidnan|inline}}
{{legend|#FEFEFE|Nevondkundaline|inline}}
{{legend|#CCFEFE|Okanveren|inline}}
]]
Alauz'lidn jagase kahesaks administrativižeks rajonaks.

Kaik kahesa küläd, nell' žilod, Vihand Lidn-kurortžilo ({{lang-ru|Зелёный Город}}, 2409 rist. vl 2017) i Podnovje-slabad (1208 rist. vl 2010) mülüdas lidnümbrikho Alauz'lidnan ližaks. Lidnümbrikon pind om 514,56 km².

Edeline lidnan pämez' (mer) om Vladimir Panov (viluku 2018 — semendku 2020).

== Eläjad ==
Vl 1913 lidnan ristitišt oli 111 400 ristitud. Vn 2010 kaiken Venäman rahvahanlugemižen mödhe lidnan eläjiden lugu oli 1 250 619 ristitud, lidnümbrikon — 1 259 738 ristitud. Kaikiš suremb lidnan ristitišt oli 1 445 000 eläjad vl 1991. Ristitišton migracii tegese [[Moskv]]an regionha pälidnan lähembusen taguiči.

Rahvahad (2010): [[venälaižed]] — 94,3%, [[totarlaižed]] — 1,0%, toižed rahvahad — 4,7%.

== Transport ==
Rahvahidenkeskeine sodavägiden da civiline ''Strigino''-lendimport (ven.: ''Стригино'', ''GOJ / НЖС'', 1,14 mln passažiroid vl 2018) sijadase 18 kilometras suvipäivlaskmha lidnan keskusespäi. Sišpäi tehtas reisid Evropan i Keskuzazijan maihe, Venämadme tobjimalaz, mugažo lebutahoiže.

Avtobusad, trolleibusad, tramvaid da maršruttaksid oma kundaližeks transportaks lidnas. Vspäi 1985 metro radab lidnas (vl 2019 om kaks' jonod, 15 stancijad, 21,6 km raudted), vspäi 2013 — lidnelektrojonused (vl 2019 om kaks' jonod, 18 stancijad, 65,9 km raudted).

Vl 1862 raudte tuli lidnha. Nügüd' Alauz'lidn om järed raudtesol'm. Vspäi 2010 [[Sapsan (elektrojonuz)|Sapsan-jonused]] ühtenzoittas lidnad [[Piter]]inke [[Moskv]]an kal't.

== Galerei ==
<gallery mode="packed" heights="125px">
Нижний Новгород-02935-2.jpg|Lidnan Duman i Administracijan sauvuz Alauz'lidnan Kremliš (2018)
Nizhniy Novgorod Dyatlov hills.JPG|Alauz'lidnan Kreml' (2008)
NN Saint Alexander Nevsky Cathedral 01-11-2021 07.jpg|Ph. Aleksandr Nevalaižen kafedraline päjumalanpert', vn 2021 nägu
NN Pechersky Monastery 08-2016.jpg|Voznesenjan Pečerskii mez'jumalankodi, vn 2016 nägu
Gorky Automobile Plant (main building).jpg|[[Gor'kijan avtotegim|GAZ:an]] päine administrativine sauvuz vl 2011
Комплекс завода Красное Сормово.jpg|«Sormovo»-kompanijan pertišt vl 2015 (laivansauvomine)
NN-16-05-2022 45.jpg|Alauz'lidnan jarmankan päsauvuz vl 2022
Nizhny Novgorod. Ganza Mall on Rodionov Street.jpg|«Ganza»-moll (2018)
Nizhny Novgorod railway station asv2019-05.jpg|Alauz'lidn-Moskovskii-päraudtestancijan sauvuz vl 2019
</gallery>

== Sebruzlidnad ==
* {{GER|#}} [[Essen]], [[Pohjoine Rein da Vestfalii]], [[Saksanma]] (vspäi 1991)  
* {{USA|#}} [[Filadel'fii]], [[Pensil'vanii]], [[Amerikan Ühtenzoittud Valdkundad]] (1994) 
* {{UKR|#}} [[Har'kov]], [[Ukrain]] (2001) 
* {{FIN|#}} [[Tampereh]], [[Suomenma]] (1995) 

== Irdkosketused ==
* [http://www.gordumannov.ru/ Lidnan Duman oficialine sait (''gordumannov.ru'').] {{ref-ru}}
* [http://www.admgor.nnov.ru/ Lidnan ohjastusen oficialine portal (''admgor.nnov.ru'', ''нижнийновгород.рф'').] {{ref-ru}} {{ref-en}} {{ref-es}} {{ref-de}} {{ref-fr}}
{{Commons|Nizhny Novgorod}}

{{Alalidnan agjan lidnad}}
{{Venälaižen Federacijan subjektoiden pälidnad}}

[[Kategorii:Alauz'lidn| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agj|*]]
[[Kategorii:Alalidnan agjan lidnad|*]]
[[Kategorii:Alalidnan agjan lidnümbrikod]]
