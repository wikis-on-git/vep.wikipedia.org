{{Eländpunkt
 | Nimi = Petroskoi <small>(veps., karj. i suom.)</small><br />Петрозаводск <small>(ven.)</small>
 | Lidnanznam = Coat of Arms of Petrozavodsk (Karelia).png
 | Flag = Flag of Petrozavodsk (Karelia).png
 | Lidnanznam text = Petroskoin znam
 | Flag text = Petroskoin flag
 | Valdkund = Venäma
 | Eläjiden lugu = 279,190
 | Voz' = 2018
 | Pind = 135
 | Fail = Petrozavodsk montage 2017.png
 | Pämez' = [[Lübarskii Vladimir|Vladimir Lübarskii]]<br />(semendku 2021—)
 | Telefonkod = +7-8142-xxx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Petroskoi''' (mugažo [[karjalan keled|karjalan]] i [[suomen kel'|suomen]] kelil, {{lang-ru|Петрозаводск}}) vai '''Zavod''', erasišti mugažo ''Zavodad'' vai muite ''Lidn'', om lidn [[Venäma]]n lodehpoles. Se om [[Karjalan Tazovaldkund]]an pälidn da kaikiš suremb lidn, mugažo [[Änižröunan rajon|Änižröunan (Änižrandan) rajonan]] administrativine keskuz. [[Venäma]]n seičemenz'kümnenz' koumanz' lidn ristituiden lugun mödhe (2018). Petroskoi sijadase Karjalan suves, [[Änine|Änižen]] lodehližel randal.

'''[[Petr Sur']]''' pani Petroskoin lidnan alust vodel 1703. 

[[Fail:Old Petrozavodsk.jpg|thumb|left|250px|Petroskoi. 20. voz'sadan fotokuva.]]

== Istorii ==
Eländpunktan istorii augotihe vl 1703, konz azegtegim om letud (möhemba — raud- da juraižimtegim). [[Petr I Sur'|Sur' Petr-car']] om Petroskoin alusenpanijan. Petroskoi sai lidnan statusad voden 1777 21. päiväl keväz'kud. Vspäi 1782 Petroskoi linni [[Olonecan gubernii|Olonecan gubernijan]] keskuseks. Venälaine [[Deržavin Gavriil|Gavriil Deržavin]]-runokirjutai radoi sen gubernijan ezmäižen gubernatoran.

[[Toine mail'man soda|Suren Kodimaižen sodan (voinan)]] aigan suomalaine Karjalan armii anasti Karjalan pälidnan vodel 1941. Lidnan nimi vajehtihe ''Äänislinnaks'' aigaks. Vodel 1944 [[Rusked Armii]] anasti Petroskoid tagaze.

== Geografii ==
[[Fail:Petrozavodsk districts map.png|thumb|left|150px|Vn 2019 lidnan kart]]
Mantedokoordinatad om 61 gradusad 47 minutad pohjošt levedut i 34 gradusad 36 minutad päivnouzmpolišt pidust.

Lidn sijadase [[Änine|Änižen]] [[Petroskoin laht]]en randal, 50..60 m ü.m.t. korktusil. Petroskoiš om järvid ([[Änine]], Logmozero /Logmär/), Četiröhvörstnoje, Lamb, Kar'jer) da jogid (Lososink, Neglink, Tomic, Studenec, Kamennii). Om äi mecoid da puištoid ümbri lidnas.  PetrVU:n botanine puišt da peizažine «Zaozerskii»-kel'dtaho oma sätud Petroskoin pohjoižpalas. Kul'turan da Lebun puišt, Änižen traktortegimen puišt da NÜKP:n XXII suiman puišt sijadasoiš Lososinkanno. Pionerižen organizacijan puišt om olmas Neglinkanno.

Petroskoin kaikiš korktemb čokkoim om Kukkaz (Kukkovk) (293 m). Lähembaine lidn om [[Kondopog]] 46 km pohjoižhe orhal, 54 km avtotedme.

Vspäi 2004 Petroskoi om lidnümbrikon üks'jäine eländpunkt. Se röunatab nenidenke Änižrandan rajonan municipaližidenke ühtnikoidenke:
* [[Därvenojan küläkund]]anke suves;
* [[Meliorativnijan küläkund]]anke lodehes;
* [[Uden Vilgan küläkund]]anke päivlaskmas;
* [[Šujan küläkund]]anke pohjoižes;
* [[Zaozer'jen küläkund|Zaozer'jen («Järventagan») küläkundanke]] päivnouzmas.

[[Fail:Petrozavodsk 06-2017 img19 Karelian National Theatre.jpg|thumb|right|250px|Rahvahaline teatr]]

== Tobmuz ==
Petroskoin-lidnan Nevondkund kogoneb 28 ezitajaspäi. Kaik rahvaz valičeb heid videks vodeks. Jäl'gmäižed valičendad oliba vn 2021 19. päiväl sügüz'kud. Nevondkundan deputatad pandas radsijha lidnümbrikon (lidnan) pämest vspäi 2015 (vll 1994−2014 kaik rahvaz valiči merad).

Radoiba lidnümbrikon pämehen ende (nimikirjutez ei ole täuz'):
* [[Širšina Galina|Galina Širšina]] (2013−2015). Hän oli valitud kaikel rahvahal vn 2013 8. päiväl sügüz'kud.
* [[Mirošnik Irina|Irina Mirošnik]] (tal'vku 2015 — semendku 2021). Hän oli valitud Nevondkundan deputatoil vn 2016 19. päiväl sulakud.

== Eläjad ==
Vn 2010 kaiken Venäman rahvahanlugemižen mödhe Petroskoin eläjiden lugu oli 261 987 ristituid. Kaikiš suremb ristitišt oli 281..282 tuhad eläjid vll 1995−2001 (282 900 rist. vl 2001). Jäl'gmäižil vozil lidnan eläjiden lugu ližadub.

Rahvahad (2010): [[venälaižed]] — 82,3%, [[karjalaižed]] — 3,8%, [[suomalaižed]] — 1,7%, toižed rahvahad — 7,0%, rahvahuden ozutandata — 5,2%.

Vn 2002 kaiken Venäman rahvahanlugemižen andmisiden mödhe Petroskoin eläjiden keskes 5% oliba [[karjalaižed]] (20% Karjalan karjalaižid), 2,8% — [[suomalaižed]], 2,7% — [[vaugedvenälaižed]], 2,3% — [[ukrainalaižed]] da 1% — [[vepsläižed]] (Venäman vepsläižiden nelländez).

== Kul'tur ==
* '''Muzejad'''. Petroskoiš om 3 surt muzejad: [[Kižimuzei]] (2 ekspozicijanzalad), [[Karjalan Tazovalkundan čomamahton muzei]], kudamb radab 1960 vodespäi, da [[Karjalan Tazovaldkundan Rahvahaline muzei]] (ende Karjalaine valdkundaline kodirandantedoline muzei), kudamb radab 1871 vodespäi.
* '''Teatrad'''. Petroskoiš om 5 professionališt teatrad: [[Karjalan valdukundaline tätüižteatr]], kudamban aluz om pandud vodel 1935, "Sädamižradjaine" ([[«Tvorčeskaja masterskaja»]])-teatr, [[Ad-Liberum]]-teatr, [[Karjalan muzikaline teatr]], [[Karjalan Tazovaldkundan Rahvahaline teatr]], kudamban aluz om pandud vodel 1931; nece om Venäman üks'jäine suomenkeline teatr.
* '''Kinoteatrad'''. Petroskoiš om 12 kinozalad: "Miraž" (6 kinozalad), "Vägestuz" ("Pobeda"), "Kalevala" da "VIP" (ned oma ühtes sauvuses), "Premjer" (2 kinozalad), "Atmosfer".
* '''Filarmonii'''. [[Karjalan valdkundaline filarmonii]] om olmas vodespäi 1939. Simfonine orkestr da Venälaižiden rahvahaližiden soitoiden «Änine (Onego)»-orkestr ratas filarmonijas.

== Openduz ==
[[Fail:Petrozavodsk 06-2017 img34 University.jpg|thumb|left|250px|PetrVU. Päkorpus.]]

=== Üläopenduz ===
Petroskoiš om 3 korktad školad: [[Petroskoin valdkundaline universitet]] (PetrVU), [[Karjalaine valdkundaline pedagogine akademii]] (KVPA) da [[Petroskoin valdkundine konservatorii Glazunovan nimed]].
* '''[[Petroskoin valdkundaline universitet]]''' vai '''PetrVU'''. Universitet om avainus vl 1940; tämbäi siš om 14 tedokundad da 18500 üläopenikad. Se om Karjalan kaikiš suremb korged škol. Baltijan meren suomalaiž-ugrulaižen filologijan da kul'turan tedokundas opetas [[suomen kel'|suomen]], [[karjalan kel'|karjalan]] da [[vepsän kel'|vepsän]] kelid.
* '''[[Karjalan valdkundaline pedagogine akademii]]''' vai '''KVPA'''. Akademii radab 1931 vodespäi. Se om Karjalan kaikiš vanhemb üläopendusen aluzkund. Akademijas om 9 tedokundad da 4800 üläopenikad.
* '''[[Petroskoin valdkundaline konservatorii Glazunovan nimed]]''' radab vodespäi 1967, siš om 565 üläopenikad.

=== Keskopenduz ===
Petroskoiš om 40 openduzškolad (niiden keskes 5 liceid da 3 gimnazijad). Rahvahaline [[suomalaiž-ugrilaine škol]] om olmas lidnas, kus opetas [[suomen kel'|suomen]], [[karjalan kel'|karjalan]] da [[vepsän kel'|vepsän]] kelid. Mugažo om 67 päivkodid lidnas.

== Mel'heižtahod ==
[[Fail:Petrozavodsk 06-2017 img37 Railway station.jpg|thumb|right|200px|Päraudtestancijan sauvuz Petroskoiš.]]
* Änižen randird. Randirdal om äi mel'hetartujid avangardižid muštpachid.
* Leninan torg (Kehker torg, 1775. voz').
* Kul'turan da Lebun puišt (1703. voz').
* Kafedraline [[Nevan Aleksandr]]an päjumalanpert'.
* Istorine fartal (Fedosovan ird, XIX da XX voz'sadad).
* Leninan prospekt da Gagarinan torg:
** «Pohjoine»-adivpert' (1939. voz').
** Raudtestancijan sauvuz (1955. voz').
** Üläopenikoiden pukujo da «Molekul»-fontan (1997. voz').
* Marksan Karlan prospekt.

== Sebruzlidnad ==
<div style="-moz-column-count:2; column-count:2; -webkit-column-count:2;">
* {{LTU|#}} [[Alitus]], [[Litvanma]] (vn 2007 kül'mkuspäi)
* {{BLR|#}} [[Brest]], [[Vaugedvenäma]] (sulaku 2002)
* {{USA|#}} [[Dulut (Minnesot)|Dulut]], [[Minnesot]], [[Amerikan Ühtenzoittud Valdkundad|AÜŠ]] (1987)
* {{RUS|#}} [[Jaroslavl']], [[Jaroslavlin agj]], [[Venälaine Federacii]] (sügüz'ku 2003)
* {{FIN|#}} [[Jogensu (lidn)|Jogensu]], [[Suomenma]] (1994)
* {{RUS|#}} [[Kirovan rajon (Piter)|Kirovan rajon]], [[Piter]], [[Venälaine Federacii]] (viluku 1999)
* {{FRA|#}} [[La-Rošel']], [[Francii]] (vn 1973 kül'mkuspäi)
* {{NOR|#}} [[Mu i Ran]], [[Norvegii]] (kezaku 1992)
* {{EST|#}} [[Narv (lidn)|Narv]], [[Estinma]] (2005)
* {{UKR|#}} [[Nikolajev (Nikolajevan agj, Ukrain)|Nikolajev]], [[Ukrain]] (keväz'ku 2002)
* {{DEU|#}} [[Noibrandenburg]], [[Meklenburg da Ezine Pomeranii]], [[Saksanma]] (1969)
* {{RUS|#}} [[Surgut]], [[Hantin da Mansin avtonomine ümbrik]], [[Tümenin agj]], [[Venälaine Federacii]] (kezaku 2000)
* {{DEU|#}} [[Tübingen]], [[Baden-Vürtemberg]], [[Saksanma]] (reduku 1989)
* {{SWE|#}} [[Umeo]], [[Ročinma]] (eloku 1976)
* {{ARM|#}} [[Vagaršapat]], [[Armenii]] (semendku 2004)
* {{FIN|#}} [[Varkaus]], [[Suomenma]] (1965)
</div>

== Irdkosketused ==
* [http://www.petrozavodsk-mo.ru/ Petroskoin lidnümbrikon administracijan portal (''petrozavodsk-mo.ru'').] (venäkelel)
* [http://www.visitpetrozavodsk.ru/ Petroskoin turistine portal (''visitpetrozavodsk.ru'').] {{ref-ru}} {{ref-en}}
{{Commons|Category:Petrozavodsk}}

{{Karjalan Tazovaldkundan lidnad}}
{{Venälaižen Federacijan subjektoiden pälidnad}}
{{Hüvä kirjutuz}}
{{Nece kirjutuz Vepsän Vikijas|[http://veps-kir.wikia.com/wiki/Петроской Петроской]}}

[[Kategorii:Petroskoi| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkund|*]]
[[Kategorii:Karjalan Tazovaldkundan lidnad|*]]
[[Kategorii:Karjalan Tazovaldkundan lidnümbrikod]]
[[Kategorii:Änižröunan rajon|*]]
[[Kategorii:Änine]]
