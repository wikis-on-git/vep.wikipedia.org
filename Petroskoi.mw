{| class="infobox bordered" align=right cellpadding=4 cellspacing=0 width=275 style="clear:right; margin: 0 0 1em 1em; background: #f9f9f9;  font-size: 95%;"
|-
|colspan=2 align=center bgcolor="#BFDFFF"|<big>'''Petroskoi'''</big>
|-
| align="center" | [[Image:Flag_of_Petrozavodsk_(Karelia).png|border|160px|Petroskoin lidnanflag]]
| align="center" | [[Image:Coat_of_Arms_of_Petrozavodsk_(Karelia).png|95px]]
|-
| align="center" | [[Petroskoin lidnanznam|Lidnanflag]]
| align="center" | 
<br><small></small>
|-
|Eläjiden lugu|| 269 200 
|-
|Pind|| 135 km²
|}
'''Petroskoi''', '''Zavod''' ([[Venäkel'|ven.]]: ''Петрозаводск'', [[Karjalan kel’|karj.]] da [[Suomen kel'|suom.]]: ''[[Wp/krl/Petroskoi|Petroskoi]]'') om lidn [[Venäma|Venäman]] lodehpoles, [[Karjalan Tazovaldkund|Karjalan Tazovaldkundan]] pälidn da kaikiš suremb lidn, [[Änižröunan rajon|Änižröunan (Änižrandan) rajonan]] administrativine keskuz. [[Venäma|Venäma]]n kudenz’kümnenz’ seičemenz’ lidn ristituiden lugun mödhe — 270 601 eläjäd (2010). Petroskoi om [[Änine|Änižen]] randal.

'''[[Sur' Petr|Sur’ Petr]]''' pani Petroskoin lidnan alusen vl 1703. 

[[File:Old Petrozavodsk.jpg|thumb|right|250px|Petroskoi. XX voz’sadan fotokuva]]

== Istorii ==
Lidnan istorii augotihe vl 1703, konz om letud azegtegim (möhemba - raud- da juraižimtegim). Petroskoin alusenpanijan oli car’ [[Sur’ Petr|Sur’ Petr]]. Petroskoi sai lindan statusan 1777 vodel. 1782 vodel Petroskoi linni [[Olonecan gubernii|Olonecan gubernijan]] keskuseks. Ezmäižen gubernijan gubernatoran oli venäläine runokirjutai [[Gavriil Deržavin|Gavriil Deržavin]].

Suren Kodimaižen sodan (voinan) aigan suomalaine Karjalan armii anasti Karjalan pälidnan 1941 vodel. Lidnan nimi vajehtihe Äänislinnaks.

1944 vodel Rusked Armii anasti Petroskoin tagaze.

== Geografii (Mantedo) ==
Mantedokoordinatad om 61 gradusad 47 minutad pohjošt levedut i 34 gradusad 36 minutad päivnouzmpolišt pidust.

Petroskoi om [[Änine|Änižen]] randal (Petroskoin laht). Petroskoiš om järvid ([[Änine|Änine]], Logmozero /Logmär/), Četir'ohv'orstnoje, Lamba, Karjer) da jogid (Lososinka, Neglinka, Tomica, Studenec, Kamennij). Ümbri lidnas om äi mecoid da puištoid. Petroskoin pohjoižpalas om PetrVU:n botanine puišt da peizažine «Zaozerskij»-kel'dtaho. Lososinkanno oma Kul'turan da Lebun puišt, Änižen traktortegimen puišt da NÜKP:n XXII suiman puišt. Neglinkanno om Pionerižen organizacijan puišt. 

Kaikiš korktamb čokkoim lidnas — Kukaz (Kukkovk) (293 m).

== Kut ajada Petroskoihe ==
Avtonmatk [[Moskv|Moskv]]an da Petroskoin keskes om 1010 kilometrad, [[Piter|Piter]]an da Petroskoin keskes om 412 kilometrad. Federaline «Kola»-avtomagistral' M18 E105  ([[Piter|Piter]] — Petroskoi — [[Murmansk|Murmansk]]) mäneb siriči Petroskoiš. Petroskoi om mugažo regionaližiden avtoteiden augotiž; naku augotase ted: А133 (Petroskoi — [[Sojärv|Sojärv]]) da P19 (Petroskoi — [[Šoutarv|Šoutarv]] — [[Šušt|Šušt]]).

Petroskoišpäi sab sadas jonusel nenihe lindoihesai: Moskvahasai, Piterhesai, Murmanskhasai, [[Kostamukš|Kostamukš]]ahasai, [[Minsk|Minsk]]hasai i toižihesai. Elektrojonused kävudas [[Svir'|Svir]]an ([[Süvär’|Süvären]]) da Petroskoin keskes, [[Medvežjegorsk|Medvežjegorsk]]an da Petroskoin keskes.

Petroskoiš oma 2 aeroportid: Petrozavodsk (Besovec) da Peski. «Besovec»-aeroportaspäi «RusLain»-aviakompanijan lendimed lendeltas Moskvaha, Piterhe da [[Hel'sinki|Hel'sinki]]he. Tal'vaigal «Peski»-aeroportaspäi propellerlendimed lendeltas Kižin sarile da Pudožala.

Petroskoiš om kundaline transport: avtobusad, trolleibusad da maršrutižed taksid ("maršrutkad"). Matkanarv "maršrutkas" om 15 rubläd (paiči №№23, 27 — 12 rubläd), trolleibusas — 12 rubläd.

[[File:Petroskoin Kansallinen teatteri.jpg|thumb|250px|Rahvahaline teatr]]

== Eläjad ==
2010 vodel Petroskoin eläjiden lugu oli 270 000. Petroskoi om 67-nz' lidn Venämas eläjiden lugun mödhe. Jäl’gmäižil vozil lidnan eläjiden lugu väheneb.

2002 voden Venäman rahvahanlugenmižen andmusiden mödhe, enamb 80% Petroskoin eläjid — venänikad, 5% — karjalaižed (20% Karjalan karjalaižid), 2,8% — suomalaižed, 2,7% — vaugedvenälaižed, 2,3% — ukrainalaižed da 1% — [[Vepsläižed|vepsläižed]] (Venämän vepsläižiden nelländez)

== Kul'tur ==
* '''Muzejad'''. Petroskoiš om 3 surt muzejad: Kižimuzei (2 ekspozicijanzalad), Karjalan Tazovalkundan čomamahton muzei, kudamb radab 1960 vodespäi, da [[Karjalan Tazovaldkundan Rahvahaline muzei|Karjalan Tazovaldkundan Rahvahaline muzei]] (ende Karjalaine valdkundaline kodirandantedoline muzei), kudamb radab 1871 vodespäi.
* '''Teatrad'''. Petroskoiš om 5 professionališt teatrad: Karjalan valdukundaline tätüižteatr, kudamban aluz om pandud vodel 1935, "Sädamižradjaine" («Tvorčeskaja masterskaja»)-teatr, Ad-Liberum-teatr, [[Karjalan muzikaline teatr|Karjalan muzikaline teatr]], [[Karjalan Tazovaldkundan Rahvahaline teatr|Karjalan Tazovaldkundan Rahvahaline teatr]], kudamban aluz om pandud vodel 1931; nece om üksjäine suomenkeline teatr Venämas.
* '''Kinoteatrad'''. Petroskoiš om 12 kinozalad: "Miraž" (6 kinozalad), "Vägestuz" ("Pobeda"), "Kalevala" da "VIP" (ned oma ühtes sauvuses), "Premjer" (2 kinozalad), "Atmosfer".
* '''Filarmonii'''. Karjalan valdkundine filarmonii radab 1939 vodespäi. Filarmonijas om Simfonine orkestr da Venälaižiden rahvahaližiden soitoiden orkestr «Änine (Onego)»

== Openduz ==
[[File:ПетрГУ.jpg|thumb|250px|left|PetrVU. Päkorpus]]
=== Üläopenduz ===
Petroskoiš om 3 korktad školad: Petroskoin valdkundaline universitet (PetrVU), Karjalaine valdkundaline pedagogine akademii (KVPA) da Petroskoin valdkundine konservatorii Glazunovan nimed.
* '''[[Petroskoin valdkundaline universitet|Petroskoin valdkundaline universitet]]''' vai '''PetrVU'''. Universitet om avainus vl. 1940; tämbäi siš om 14 tedokundad da 18500 üläopenikad. Se om kaikiš suremb korged škol Karjalas. Baltijan meren suomalaiž-ugrulaižen filologijan da kul'turan tedokundas opetas suomen, karjalan da vepsän kelid.
* '''Karjalan valdkundaline pedagogine akademii''' vai '''KVPA'''. Akademii radab 1931 vodespäi. Se om kaikiš vanhemb korged škol Karjalas. Akademijas om 9 tedokundad da 4800 üläopenikad.
* '''Petroskoin valdkundaline konservatorii Glazunovan nimed''' radab 1967 vodelspäi, siš om 565 üläopenikad.

=== Keskopenduz ===
Petrosoiš om 40 openduzškolad (niiden keskes - 5 liceid da 3 gimnazijad). Lidnas om rahvahaline [[Suomalaiž-ugrilaine škol|suomalaiž-ugrilaine škol]], kus opetas [[Suomen kel'|suomen]], [[Karjalan kel’|karjalan]] da [[Vepsän kel'|vepsän]] kelid. Täs om mugažo 67 päivkodid.
[[File:Vokzal Petrozavodzk.JPG|thumb|200px|Päraudtestancijan sauvuz Petroskoiš]]

== Mel'heižtahod ==
* Änižen randird. Randirdal om äi mel'hetartujid avangardižid muštpachid.
* Leninan torg (Kehker torg, 1775 voz')
* Kul'turan da Lebun puišt (1703 voz')
* Kafedraline [[Nevan Aleksandr|Nevan Aleksandran]] päjumalanpert'
* Istorine fartal (Fedosovan ird, XIX da XX voz'sadad)
* Leninan prospekt da Gagarinan torg:
** «Pohjoine»-adivpert' (1939 voz')
** Raudtestancijan sauvuz (1955 voz')
** Üläopenikoiden pukujo da «Molekul»-fontan (1997 voz')
* Marksan Karlan prospekt.

== Sebruzlidnad ==
* [[File:Flag of Finland.svg|20px|border]] [[Varkaus|Varkaus]], [[Suomenma|Suomenma]]
* [[File:Flag of Germany.svg|20px|border]] [[Noibrandenburg|Noibrandenburg]], [[Germanii|Germanii]]
* [[File:Flag of France.svg|20px|border]] [[La-Rošel'|La-Rošel']], [[Francii|Francii]]
* [[File:Flag of Sweden.svg|20px|border]] [[Umeo|Umeo]], [[Ročinma|Ročinma]]
* [[File:Flag of the United States.svg|20px|border]] [[Dulut|Dulut]], [[AÜŠ|AÜŠ]]
* [[File:Flag of Germany.svg|20px|border]] [[Tübingen|Tübingen]], [[Germanii|Germanii]]
* [[File:Flag of Norway.svg|20px|border]] [[Mo-i-Rana|Mo-i-Rana]], [[Norvegii|Norvegii]]
* [[File:Flag of Finland.svg|20px|border]] [[Jogensu|Jogensu]], [[Suomenma|Suomenma]]
* [[File:Flag of Ukraine.svg|20px|border]] [[Nikolajev|Nikolajev]], [[Ukrain|Ukrain]]
* [[File:Flag of Belarus.svg|20px|border]] [[Brest|Brest]], [[Vaugedvenäma|Vaugedvenäma]]
* [[File:Flag of Russia.svg|20px|border]] [[Jaroslavl'|Jaroslavl']], [[Venäma|Venäma]]
* [[File:Flag of Armenia.svg|20px|border]] [[Vagaršapat|Vagaršapat]], [[Armenii|Armenii]]
* [[File:Flag of Estonia.svg|20px|border]] [[Narv|Narv]], [[Estinma|Estinma]]
* [[File:Flag of Lithuania.svg|20px|border]] [[Alitus|Alitus]], [[Litvanma|Litvanma]]

== Irdkosketused ==
* [http://www.petrozavodsk-mo.ru/ Petroskoin administracijan sait] (venäkelel)
* [http://www.visitpetrozavodsk.ru/ Petroskoin turistine portal] (venäkelel)

{{Hüvä kirjutuz}}

[[Category:Main category|P]]
[[Category:Karjalan Tazovaldkund|P]]
[[Category:Lidnad|P]]

[[ar:بيتروزوفودسك]]
[[az:Petrozavodsk]]
[[be:Горад Петразаводск]]
[[be-x-old:Петразаводзк]]
[[bg:Петрозаводск]]
[[bs:Petrozavodsk]]
[[ca:Petrozavodsk]]
[[cs:Petrozavodsk]]
[[da:Petrozavodsk]]
[[de:Petrosawodsk]]
[[en:Petrozavodsk]]
[[eo:Petrozavodsk]]
[[es:Petrozavodsk]]
[[et:Petroskoi]]
[[fa:پتروزاودسک]]
[[fi:Petroskoi]]
[[fr:Petrozavodsk]]
[[got:𐍀𐌴𐍄𐍂𐍉𐌶𐌰𐍅𐍉𐌳𐍃𐌺/Petrozavodsk]]
[[he:פטרוזבודסק]]
[[hr:Petrozavodsk]]
[[id:Petrozavodsk]]
[[ie:Petrozavodsk]]
[[is:Petrozavodsk]]
[[it:Petrozavodsk]]
[[ja:ペトロザヴォーツク]]
[[ko:페트로자보츠크]]
[[kv:Петроской]]
[[lmo:Petrozavodsk]]
[[lt:Petrozavodskas]]
[[lv:Petrozavodska]]
[[mhr:Петрозаводск]]
[[mn:Петрозаводск]]
[[nl:Petrozavodsk]]
[[nn:Petrozavodsk]]
[[no:Petrozavodsk]]
[[os:Петрозаводск]]
[[pl:Pietrozawodsk]]
[[pt:Petrozavodsk]]
[[ro:Petrozavodsk]]
[[ru:Петрозаводск]]
[[sh:Petrozavodsk]]
[[sr:Петрозаводск]]
[[sv:Petrozavodsk]]
[[tr:Petrozavodsk]]
[[udm:Петрозаводск]]
[[uk:Петрозаводськ]]
[[vi:Petrozavodsk]]
[[war:Petrozavodsk]]
[[zh:彼得罗扎沃茨克]]
