{{Eländpunkt
 | Nimi = Petroskoi<br />Петрозаводск <small>(ven.)</small><br />Petroskoi <small>(karj. da suom.)</small>
 | Lidnanznam = Coat of Arms of Petrozavodsk (Karelia).png
 | Flag = Flag of Petrozavodsk (Karelia).png
 | Lidnanznam text = Petroskoin znam
 | Flag text = Petroskoin flag
 | Valdkund = Venäma
 | Eläjiden lugu = 263,540
 | Voz' = 2010
 | Pind = 135
 | Fail = 
 | Pämez' = [[Širšina Galina|Galina Širšina]] (2013-)
 | Telefonkod = +7-8142
 | Avtokod = 11
 | Aigvö = [[UTC]]+3
}}
'''Petroskoi''' vai '''Zavod''' ([[venäkel'|ven.]]: ''Петрозаводск'', [[karjalan kel'|karj.]] da [[suomen kel'|suom.]]: ''Petroskoi'') om lidn [[Venäma]]n lodehpoles. Se om [[Karjalan Tazovaldkund]]an pälidn da kaikiš suremb lidn, [[Änižröunan rajon|Änižröunan (Änižrandan) rajonan]] administrativine keskuz. [[Venäma]]n kudenz'kümnenz' seičemenz' lidn ristituiden lugun mödhe — 270 601 eläjad (2010). Petroskoi seižub [[Änine|Änižen]] randal.

'''[[Petr Sur']]''' pani Petroskoin lidnan alusen vl 1703. 

[[Fail:Old Petrozavodsk.jpg|thumb|left|250px|Petroskoi. XX voz'sadan fotokuva.]]

== Istorii ==
Lidnan istorii augotihe vl 1703, konz om letud azegtegim (möhemba — raud- da juraižimtegim). Petroskoin alusenpanijan oli car' [[Sur' Petr]]. Petroskoi sai lindan statusan 1777 vodel. 1782 vodel Petroskoi linni [[Olonecan gubernii|Olonecan gubernijan]] keskuseks. Ezmäižen gubernijan gubernatoran oli venälaine runokirjutai [[Deržavin Gavriil|Gavriil Deržavin]].

Suren Kodimaižen sodan (voinan) aigan suomalaine Karjalan armii anasti Karjalan pälidnan 1941 vodel. Lidnan nimi vajehtihe Äänislinnaks.

1944 vodel Rusked Armii anasti Petroskoin tagaze.

Nügüdläine lidnan pämez' om [[Širšina Galina|Galina Širšina]]. Hän om valitud vn 2013 sügüz'kun 8. päiväl.

== Geografii ==
Mantedokoordinatad om 61 gradusad 47 minutad pohjošt levedut i 34 gradusad 36 minutad päivnouzmpolišt pidust.

Petroskoi om [[Änine|Änižen]] randal (Petroskoin laht). Petroskoiš om järvid ([[Änine]], Logmozero /Logmär/), Četir'ohv'orstnoje, Lamb, Karjer) da jogid (Lososink, Neglink, Tomic, Studenec, Kamennii). Ümbri lidnas om äi mecoid da puištoid. Petroskoin pohjoižpalas om PetrVU:n botanine puišt da peizažine «Zaozerskii»-kel'dtaho. Lososinkanno oma Kul'turan da Lebun puišt, Änižen traktortegimen puišt da NÜKP:n XXII suiman puišt. Neglinkanno om Pionerižen organizacijan puišt. 

Kaikiš korktamb čokkoim lidnas — Kukaz (Kukkovk) (293 m).

[[Fail:Petroskoin Kansallinen teatteri.jpg|thumb|right|250px|Rahvahaline teatr.]]

== Eläjad ==
2010 vodel Petroskoin eläjiden lugu oli 270 000. Petroskoi om 67-nz' lidn Venämas eläjiden lugun mödhe. Jäl'gmäižil vozil lidnan eläjiden lugu väheneb.

2002 voden Venäman rahvahanlugenmižen andmusiden mödhe, enamb 80% Petroskoin eläjid oma [[venälaižed]], 5% — [[karjalaižed]] (20% Karjalan karjalaižid), 2,8% — [[suomalaižed]], 2,7% — [[vaugedvenälaižed]], 2,3% — [[ukrainalaižed]] da 1% — [[vepsläižed]] (Venäman vepsläižiden nelländez).

== Kul'tur ==
* '''Muzejad'''. Petroskoiš om 3 surt muzejad: [[Kižimuzei]] (2 ekspozicijanzalad), [[Karjalan Tazovalkundan čomamahton muzei]], kudamb radab 1960 vodespäi, da [[Karjalan Tazovaldkundan Rahvahaline muzei]] (ende Karjalaine valdkundaline kodirandantedoline muzei), kudamb radab 1871 vodespäi.
* '''Teatrad'''. Petroskoiš om 5 professionališt teatrad: [[Karjalan valdukundaline tätüižteatr]], kudamban aluz om pandud vodel 1935, "Sädamižradjaine" ([[«Tvorčeskaja masterskaja»]])-teatr, [[Ad-Liberum]]-teatr, [[Karjalan muzikaline teatr]], [[Karjalan Tazovaldkundan Rahvahaline teatr]], kudamban aluz om pandud vodel 1931; nece om üks'jäine suomenkeline teatr Venämas.
* '''Kinoteatrad'''. Petroskoiš om 12 kinozalad: "Miraž" (6 kinozalad), "Vägestuz" ("Pobeda"), "Kalevala" da "VIP" (ned oma ühtes sauvuses), "Premjer" (2 kinozalad), "Atmosfer".
* '''Filarmonii'''. [[Karjalan valdkundaline filarmonii]] radab 1939 vodespäi. Filarmonijas om Simfonine orkestr da Venälaižiden rahvahaližiden soitoiden orkestr «Änine (Onego)».

== Openduz ==
[[Fail:ПетрГУ.jpg|thumb|left|250px|PetrVU. Päkorpus.]]

=== Üläopenduz ===
Petroskoiš om 3 korktad školad: [[Petroskoin valdkundaline universitet]] (PetrVU), [[Karjalaine valdkundaline pedagogine akademii]] (KVPA) da [[Petroskoin valdkundine konservatorii Glazunovan nimed]].
* '''[[Petroskoin valdkundaline universitet]]''' vai '''PetrVU'''. Universitet om avainus vl 1940; tämbäi siš om 14 tedokundad da 18500 üläopenikad. Se om kaikiš suremb korged škol Karjalas. Baltijan meren suomalaiž-ugrulaižen filologijan da kul'turan tedokundas opetas [[suomen kel'|suomen]], [[karjalan kel'|karjalan]] da [[vepsän kel'|vepsän]] kelid.
* '''[[Karjalan valdkundaline pedagogine akademii]]''' vai '''KVPA'''. Akademii radab 1931 vodespäi. Se om kaikiš vanhemb korged škol Karjalas. Akademijas om 9 tedokundad da 4800 üläopenikad.
* '''[[Petroskoin valdkundaline konservatorii Glazunovan nimed]]''' radab 1967 vodelspäi, siš om 565 üläopenikad.

=== Keskopenduz ===
Petrosoiš om 40 openduzškolad (niiden keskes — 5 liceid da 3 gimnazijad). Lidnas om rahvahaline [[suomalaiž-ugrilaine škol]], kus opetas [[suomen kel'|suomen]], [[karjalan kel'|karjalan]] da [[vepsän kel'|vepsän]] kelid. Täs om mugažo 67 päivkodid.
[[Fail:Vokzal Petrozavodzk.JPG|thumb|right|200px|Päraudtestancijan sauvuz Petroskoiš.]]

== Mel'heižtahod ==
* Änižen randird. Randirdal om äi mel'hetartujid avangardižid muštpachid.
* Leninan torg (Kehker torg, 1775 voz').
* Kul'turan da Lebun puišt (1703 voz').
* Kafedraline [[Nevan Aleksandr]]an päjumalanpert'.
* Istorine fartal (Fedosovan ird, XIX da XX voz'sadad).
* Leninan prospekt da Gagarinan torg:
** «Pohjoine»-adivpert' (1939 voz').
** Raudtestancijan sauvuz (1955 voz').
** Üläopenikoiden pukujo da «Molekul»-fontan (1997 voz').
* Marksan Karlan prospekt.

== Sebruzlidnad ==
* {{LTU|#}} [[Alitus]], [[Litvanma]]
* {{BLR|#}} [[Brest]], [[Vaugedvenäma]]
* {{USA|#}} [[Dulut (Minnesot)|Dulut]], [[Minnesot]], [[AÜŠ]]
* {{RUS|#}} [[Jaroslavl']], [[Venäma]]
* {{FIN|#}} [[Jogensu (lidn)|Jogensu]], [[Suomenma]]
* {{FRA|#}} [[La-Rošel']], [[Francii]] (vspäi 1973)
* {{NOR|#}} [[Mu i Ran]], [[Norvegii]]
* {{EST|#}} [[Narv (lidn)|Narv]], [[Estinma]]
* {{UKR|#}} [[Nikolajev (Nikolajevan agj, Ukrain)|Nikolajev]], [[Ukrain]]
* {{DEU|#}} [[Noibrandenburg]], [[Meklenburg da Ezine Pomeranii]], [[Saksanma]]
* {{DEU|#}} [[Tübingen]], [[Baden Vürtemberg]], [[Saksanma]]
* {{SWE|#}} [[Umeo]], [[Ročinma]]
* {{ARM|#}} [[Vagaršapat]], [[Armenii]]
* {{FIN|#}} [[Varkaus]], [[Suomenma]]

== Irdkosketused ==
* [http://www.petrozavodsk-mo.ru/ Petroskoin lidnümbrikon administracijan portal.] (venäkelel)
* [http://www.visitpetrozavodsk.ru/ Petroskoin turistine portal.] {{ref-ru}} {{ref-en}}

{{Venälaižen Federacijan subjektoiden pälidnad}}
{{Hüvä kirjutuz}}
{{Nece kirjutuz Vepsän Vikijas|[http://veps-kir.wikia.com/wiki/Петроской Петроской]}}

[[Kategorii:Petroskoi| ]]
[[Kategorii:Karjalan Tazovaldkund]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
