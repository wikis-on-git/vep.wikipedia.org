{{1000}}{{A10000}}
{{Valdkund
| Nimi = Izrailin Valdkund (Evrejanma)<br />מדינת ישראל <small>(ivrit)</small><br /><small>''(Medinat Israel')''</small><br />دولة اسرائيل <small>(arab.)</small><br /><small>''(Daulat Israil')''</small>
| Valdkundznam = Emblem of Israel.svg
| Flag = Flag of Israel.svg
| Valdkundznam text = Izrailin valdkundznam
| Flag text = Izrailin flag
| Pälidn = Jerusalim
| Eläjiden lugu = 8,424,904<ref>[https://www.cia.gov/library/publications/the-world-factbook/geos/is.html Izrailin ristitišton endustuz vn 2017 heinkus // Mail'man faktoiden kirj. — ''Cia.gov''.] {{ref-en}}</ref><ref>Verazmalaižed radnikad i illegaližed immigrantad ei mülügoi sihe. [[Jordan-jogen Päivlaskmaine rand|Jordan-jogen Päivlaskmaižen randan]] i [[Gazan sektor]]an territorijoita, no Päivnouzmaižen Jerusaliman ristitištonke.</ref>
| Voz' = 2017
| Pind = 20,770<ref>Jordan-jogen Päivlaskmaižen randan i Gazan sektoran territorijoita.</ref>
| Kart = LocationIsrael.svg
| Kel' = [[evrejan kel'|evrejan]] ([[ivrit]]), [[araban kel'|araban]]
| Valdkundan pämez' = [[Rivlin Reuven|Reuven Rivlin]]<br/>(ראובן ריבלין)
| Päministr = [[Netan'jahu Bin'jamin|Bin'jamin Netan'jahu]]<br/>(בנימין נתניהו)
| Religii = [[judaizm]], [[ateizm]], [[islam]]
| Valüt = [[uz' izrailin šekel']] (ILS)
| Internet-domen = [[.il]]
| Telefonkod = +972
| Aigvö = tal'vel [[UTC]]+2,<br />kezal [[UTC]]+3
}}
'''Izrail'''' ({{lang-he|ישראל}} ''Israel' '', {{lang-ar|إسرائيل}} ''Israil' ''), täuz' oficialine nimituz — '''Izrailin Valdkund''' '''(Evrejanma)''' ({{lang-he|מדינת ישראל}} ''Medinat Israel' '', {{lang-ar|دولة اسرائيل}} ''Daulat Israil' ''), om valdkund [[Azii|Päivlaskmaižes Azijas]]. Sen pälidn da kaikiš suremb lidn om [[Jerusalim]].

== Istorii ==
Vn 1948 14. päiväl semendkud Izrail' tedištoiti ičeze ripmatomudes [[Sur' Britanii|Sures Britanijaspäi]]. 19. voz'sadan lopuspäi evrejan istorižed mad elädas [[arabiž-izrailine rida|ridas araban mail'man valdkundoidenke]].

Vn 1967 5.-10. päivil kezakud Izrail' oti vägestust [[Kuz'päiväline soda|Kuz'päiväližen sodan]] rezul'tataks, likvidirui lähižiden arabižiden valdkundoiden aviacijad.

Valdkundan ezmäine Konstitucii oli olmas vspäi 1949. Nügüdläine kahtenz' lugul Konstitucii<ref>[http://www.constituteproject.org/ontology/Israel?lang=en Izrailin Konstitucijan tekst ''constituteproject.org''-saital.] {{ref-en}}</ref> om vahvištadud vl 1958, se om väges läz jogavoččidenke vajehtusidenke.

== Geografijan andmused ==
[[Fail:Israel Topography.png|thumb|left|200px|Izrailin topografine kart.]]
Izrail' om mavaldkundröunoiš [[Livan]]anke pohjoižes (röunan piduz — 81 km), [[Sirii|Sirijanke]] pohjoižpäivnouzmas (83 km), [[Iordanii|Iordanijanke]] (307 km) da [[Jordan-jogen Päivlaskmaine rand]]anke (330 km) päivnouzmas, [[Egipt]]anke (208 km) da [[Gazan sektor]] (59 km) suvipäivlaskmas. Ühthine röunoiden piduz — 1068 km. Valdkundan päivlaskmaižed randad lainištab [[Keskmeri]], suves om [[Rusked meri|Rusttan meren]] rand ([[Eilat]]) 12 km pitte. Ühthine randanpird — 273 km.

Valdkundan kaikiš korktemb čokkoim om [[Hermon]]-mägen pautkel (2236 m). [[Umbemeri|Umbemeren]] pind om kaikiš madalamb (−408 m). Saum vezid — 2,1% (440 km²).

Londuseližed pävarad oma [[londuseline gaz]], [[vas'k|vas'kkivend]], [[fosfatad]], toižed varad — [[mec]], [[potaš]].

== Politine sistem ==
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan formaline pämez' om prezident ({{lang-he|נְשִׂיא מְדִינַת יִשְׂרָאֵל‬}} ''Nesi Medinat Yisra'el'' «Izrail'-valdkundan prezident» vai {{lang-he|נְשִׂיא הַמְדִינָה‬}} ''Nesi HaMedina'' «valdkundaline prezident», {{lang-ar|رئيس دولة إسرائيل‎}} ''Rajis Daulat Israil' ''), hän vahvištab päministrad ({{lang-he|רֹאשׁ הַמֶּמְשָׁלָה}} ''Roš HaMemšala'', sana sanha «ohjastusen pämez'», {{lang-ar|رئيس الحكومة‎}} ''Ra'īs al-Ḥukūma'') radnikusele. Parlament valičeb prezidentad seičemeks vodeks, vspäi 2000 vaiše ühteks strokuks.

Valdkundan parlament om üks'kodine Knesset ({{lang-he|‏הכנסת‏‎}} [ha keˈneset] «suim», {{lang-ar|الكنيست‎}} ''al-K(e)neset'') 120 ezitajanke. Kaik rahvaz valičeb parlamentan ühtnijoid nelläks vodeks. Parlament valičeb päministran kanditaturad, voib heitta ičtaze i prezidentad radmaspäi.

Parlamentan ühtnijoiden edestrokuižed valičendad oliba vn 2019 17. päiväl sügüz'kud (22. kucund). [[Reuven Rivlin]] om valitud prezidentaks vn 2014 10. päiväl kezakud da radab heinkun 24. päiväspäi, ende oli parlamentan ezimehen vll 2003−2006 i 2009−2013. [[Bin'jamin Netan'jahu]] radab päministran vs 2009 keväz'kun 31. päiväspäi, mugažo radoi sil-žo sijal vll 1996−1999.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Izrailin administrativiž-territorialine jagand]].''

Izrail' jagase (südäiazjoiden ministrusen mödhe) seičemeks ümbrikoks (üks'lugu {{lang-he|‏מחוז‏‎}} ''mahoz'', {{lang-ar|منطقة‎}} ''mintaka''), ned alajagasoiš 15 alaümbrikoks (üks'lugu {{lang-he|‏נפה‏‎}} ''nafa''), alaümbrikod — 50 rajonaks (lidnad, municipalitetad).

== Eläjad ==
Izrailiš elädas [[izrail'alaižed]]. Vl 2014 valdkundan eläjiden lugu oli 7 821 850 ristitud. Kaikiš suremb ristitišt om nügüd'.

Rahvahad (2018): [[evrejalaižed]] — 74,4% (sidä kesken sündnuded Izrailihe 76,9%), [[arabialaižed]] — 20,9%, toižed rahvahad — 4,7%.

Uskondan mödhe (2018): [[judaizm|judaistad]] — 74,3%, [[islam]]anuskojad — 17,8%, [[hristanuskond|hristanuskojad]] — 1,9%, [[druzad]] — 1,6%, toižed uskojad i religijatomad — 4,4%.

Valdkundan toižed sured lidnad (enamba 200 tuh. ristituid vl 2010, surembaspäi penembha): [[Tel' Aviv]], [[Haif]], [[Rišon Le Cion]], [[Petah Tikv]], [[Ašdod]]. Kaik om 75 lidnad, niišpäi 14 lidnad oma enamba mi 100 tuh. eläjidenke. Lidnoiden eläjad ottas enamba ühesad kümnendest ristitištos.

== Ižanduz ==
Valdkund šingotase korktoiden tehnologijoiden tegimištol. Izrail' om [[Olasine alangišt|Olasižen alangišton]] analogaks, vl 2014 sen kompanijad otihe kahtent sijad verazmaižiden keskes Kitain jäl'ghe [[NASDAQ]]-biržan listingas.

Maižanduz ripub lujas [[vezi|reskveden]] tondaspäi. Sured rajadused oma pidamha armijad, jogavoččed andaks rahatomižed tuldas sihe [[Amerikan Ühtenzoittud Valdkundad|AÜV:oiden]] rahvahanikoišpäi. [[Tel' Aviv]] sen ezilidnoidenke om ekonomižeks pälidnaks.

== Kacu mugažo ==
* [[Palestin]]

== Homaičendad ==
<references />

== Irdkosketused ==
* [http://www.gov.il/ Izrailin Valdkundan oficialine portal (''gov.il'').] {{ref-he}} {{ref-ar}} {{ref-en}}
* [http://www.knesset.gov.il/ Izrailin parlamentan oficialine sait (''knesset.gov.il'').] {{ref-he}} {{ref-ar}} {{ref-en}} {{ref-ru}}
* [http://www.cbs.gov.il/ Izrailin Statistine keskuzbüro (''cbs.gov.il'').] {{ref-he}} {{ref-en}}
{{Commons|Israel}}

{{Azii}}

[[Kategorii:Izrail'| ]]
