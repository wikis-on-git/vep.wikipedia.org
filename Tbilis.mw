{{Eländpunkt
 | Nimi = Tbilis<br />თბილისი<br /><small>''(Tbilisi)''</small>
 | Lidnanznam = Seal of Tbilisi, Georgia.svg
 | Flag = Flag of Tbilisi.svg
 | Lidnanznam text = Tbilisin lidnanznam
 | Flag text = Tbilisin flag
 | Valdkund = Gruzii
 | Eläjiden lugu = 1,154,314
 | Voz' = 2020-01-01
 | Pind = 720
 | Fail = Tbilisi collage.png
 | Pämez' = Kaha Kaladze<br />(kül'mku 2017—)
 | Telefonkod = +995-32
 | Aigvö = [[UTC]]+4
}}
[[Fail:Tbilisi location map.png|thumb|left|250px|Lidnan municipalitetan transportine kart (2014).]]
'''Tbilis''' ({{lang-ka|თბილისი}} [tʰ'biliˌsi] «läm' purde») om [[Gruzii|Gruzijan]] pälidn da kaikiš suremb lidn. Se om valdkundan tegimišton, kundan da kul'turan kaikiš znamasižemb keskuz i energetine sol'm.

== Istorii ==
Löutihe kaivandusil 1.-2. voz'sadan termaližid kül'betid Tbilisan istorižes keskuses. Eländpunktad 6.-3. voz'sadan EME alusenpanendanke oma löutud lidnan toižiš rajoniš.

[[Iberii (car'kund)|Iberijan]] Vahtang-car' pani nügüdläižen eländpunktan alust 5. voz'sadal. Jäl'ghižel voz'sadal se kändihe valdkundan pälidnaks. Lidnas tehtas Gruzijan [[kogosüdäiprodukt|KSP:n]] pol't.

== Geografijan andmused ==
Lidn sijadase Kavkazantaguižes, Tbilisan katl'uses, [[Kur (jogi Kavkazantaguižes)|Kur]]-jogen randoil ({{lang-ka|მტკვარი}} ''Mtkvári'', jokseb [[Kaspijan meri|Kaspijan merhe]]), 380..770 m ü.m.t. korktusil. Kaikiš suremb ezilidn om [[Rustavi]] 11 km suvipäivnouzmha.

Klimat om [[subtropine vö|subtropine]] kontinentaline. Heinkun i elokun lämuz om +24,7..+24,9 C°, vilukun — +2,3 C°, voden keskmäine lämuz om +13,3 C°. Paneb sadegid 495 mm vodes.

Tbilis jagase kümneks lidnrajonaks. Nell' lidnanvuittušt žilod i 22 küläeländpunktan alištudas lidnan municipalitetale.

== Tobmuz ==
Tbilisan municipalitet om agjaha tazostadud lidn eriliženke statusanke. Valičendad oleldas kerdan nelläs vodes, kaik rahvaz valičeb Lidnan Suiman ezitajid (''Sakrebulo'') i Lidnan pämest.

== Eläjad ==
Vn 2014 Gruzijan rahvahanlugemižen mödhe lidnan eläjiden lugu oli 1 062 282 ristitud, municipalitetan — 1 108 717 ristitud. Läz pol'tošt millionad ristituid eläb lidnaglomeracijas. Kaikiš suremb lidnan ristitišt oli 1 259 692 eläjad vl 1989. Vn 2020 zavodindas kaik 1 184 818 ristitud elihe municipalitetas 720 km² pindal. [[Ortodoksine hristanuskond|Ortodoksižed hristanuskojad]] (91,4% vl 2002) oma enambuseks eläjiden keskes.

Rahvahad (kaik municipalitet, enamba 1% vl 2014): [[gruzijalaižed]] — 89,9%, [[armenijalaižed]] — 4,8%, [[azerbaidžanlaižed]] — 1,4%, [[venälaižed|venänikad]] — 1,2%, [[jezidad]] — 1,0%, toižed rahvahad — 1,7%.

== Transport ==
Avtobusad, minibusad, funikulörad, taksid da ezilidnelektrojonused oma kundaližeks transportaks lidnas. Vspäi 1966 metropoliten radab lidnas (vspäi 2018 om 23 stancijad 2 jonol, 27 km raudted).

Rahvahidenkeskeine civiline Tbilisin lendimport [[Šota Rustaveli]]n nimed (''TBS'', 3,8 mln passažiroid vl 2018) sijadase 18 km suvipäivnouzmha lidnan keskusespäi. Tehtas reisid Evropan, Lähižen Päivnouzmman, Azerbaidžanan i Kazahstanan järedoihe lidnoihe.

== Sebruzlidnad ==
{| cellpadding="7"
|- valign="top"
|
* {{ESP|#}} [[Bil'bao]], [[Ispanii]] (1989)
* {{QAT|#}} [[Doh]], [[Katar]] (2012)
* {{AUT|#}} [[Insbruk]], [[Tirol']], [[Avstrii]] (1982)
* {{ARM|#}} [[Jerevan]], [[Armenii]] (1996)
* {{EGY|#}} [[Kair]], [[Egipt]] (2012)
* {{UKR|#}} [[Kijev]], [[Ukrain]] (1999)
* {{MDA|#}} [[Kišinöv]], [[Moldov]] (2011)
||
* {{SVN|#}} [[Lüblän]], [[Slovenii]] (1977)
* {{KAZ|#}} [[Nur-Sultan]], [[Kazahstan]] (vspäi 2005)
* {{ITA|#}} [[Palermo]], [[Italii]] (1987)
* {{GER|#}} [[Saarbrükken]], [[Saar]], [[Saksanma]] (1975)
* {{IRN|#}} [[Tehran]], [[Iran]] (2015)
* {{LTU|#}} [[Vil'nüs]], [[Litvanma]] (2009)
|}

== Galerei ==
<gallery mode="packed" heights="125px">
Tbilisi-View from St Nicholas-04-2019-gje.jpg|Lidnan nägu Ph. Mikulain pühäpertišpäi
Tbilisi-Aghmashenebeli-18-135-2019-gje.jpg|Aghmashenebeli-ird
Tbilisi-86-Anchiskhati Basilica-2019-gje.jpg|Anchiskhati-bazilikjumalanpert'
Tbilisi-Rustaveli-08-Rustaveli-Theater-2019-gje.jpg|Rustavelin ird
Tbilisi-Sioni-Kathedrale-12-Kapelle-2019-gje.jpg|Sioni-päjumalanpert'
</gallery>

== Homaičendad ==
<references />

== Irdkosketused ==
* [http://www.tbilisi.gov.ge/ Lidnan tobmuden oficialine sait (''tbilisi.gov.ge'').] {{ref-ge}} {{ref-en}}
{{Commons|Tbilisi}}

{{Evropan pälidnad}}
{{Azijan pälidnad}}

[[Kategorii:Tbilis| ]]
[[Kategorii:Gruzijan lidnad]]
[[Kategorii:Eländpunktad kirjamišton mödhe]]
[[Kategorii:Gruzii|*]]
[[Kategorii:Pälidnad]]
[[Kategorii:Gruzijan regionad]]
