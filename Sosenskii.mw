{{Eländpunkt
 | Nimi = Sosenskii<br />Сосенский
 | Lidnanznam = Coat of Arms of Sosensky (Kaluga oblast).png
 | Flag = Flag of Sosensky (Kaluga oblast).png
 | Lidnanznam text = Sosenskijan lidnanznam
 | Flag text = Sosenskijan flag
 | Valdkund = Venäma
 | Eläjiden lugu = 10,628
 | Voz' = 2018
 | Pind = 4
 | Fail = Sossenski Stela.jpg
 | Pämez' = Lidija Naidük<br />(heinku 2010—)
 | Telefonkod = +7-48442-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Sosenskii''' ({{lang-ru|Со́сенский}}) om [[Venäma]]n lidn da lidnankund [[Kalugan agj]]an päivnouzmas. Se om [[Kozel'skan rajon]]an kahtenz' surtte lidn kahtespäi.

== Istorii ==
Eländpunktan aluz om pandud vl 1952 kuti kaivuzžilo otmaha kävutamižhe [[bur hil'|buran hilen]] basseinad. Registriruihe žilod oficialižikš vl 1954, taritihe toižid-ki nimitusid (''Oktäbr'skii, Leninskii, Šepelevskii''). Saihe kaiked kebnad hil't 1980-nzil vozil, no šingotez jätktsi sodategimištol. Vs 1991 tal'vkun 16. päiväspäi om lidnan statusanke.

Sosenskii šingotase ladimensauvomižen tegimel, specialiždetaliden valamižtegimel, sauvondmaterialiden pästandal (pezatäudui), mugažo üks' edheotand tegeb sädatust, sobid i avtoid specialižiden radnikoičendoiden täht.

== Geografijan andmused ==
Lidn sijadase rajonan päivnouzmas, 220 m ü.m.t. keskmäižel korktusel. Matkad [[Kalug]]hasai om 60 km pohjoižpäivnouzmha-pohjoižhe orhal vai 80 km avtotel. Lähembaižed lidnad oma [[Kozel'sk]]-rajonkeskuz 12 km päivlaskmha orhal vai avtotedme, i [[Čekalin (lidn)|Čekalin]] (Tulan agj) 19 km päivnouzmha orhal vai 69 km avtotedme.

Šepelevo-raudtestancii (83 rist. vl 2010, 5 kilometras lidnaspäi) i kaks' küläd mülüdas lidnankundha Sosenskijan ližaks. Lidnankundan pind — 4,12 km².

== Eläjad ==
Vl 1959 lidnan ristitišt oli 7 034 eläjad. Vn 2010 Venäman rahvahanlugemižen mödhe lidnan eläjiden lugu oli 12 392 ristitud, rajonan koume kümnendest. Kaikiš suremb lidnan ristitišt oli 14 700 eläjad vll 1998−2000. [[Ortodoksine hristanuskond|Ortodoksižen hristanuskondan]] pühäpert' om olmas lidnas.

Rahvahad (2010): [[venälaižed]] — 94,7%, [[ukrainalaižed]] — 1,9%, [[armenijalaižed]] — 1,3%, toižed rahvahad — 2,1%.

Professionaližen opendusen aluzkund om Sosenskijan politehnine tehnikum.<ref>[http://sptt.kaluga.eduru.ru/ Sosenskijan politehnižen tehnikuman sait (''sptt.kaluga.eduru.ru'').] {{ref-ru}}</ref>

== Homaičendad ==
<references/>

== Irdkosketused ==
* [http://sosensky-adm.ru/ Lidnan tobmuden aluzkundoiden sait (''sosensky-adm.ru'').] {{ref-ru}}
* [http://sosensky.info/ Lidnan informacine sait (''sosensky.info'').] {{ref-ru}}
{{Commons|Category:Sosensky}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Kozel'skan rajon]]
