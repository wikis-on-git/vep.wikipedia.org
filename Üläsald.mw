{{Eländpunkt
 | Nimi = Üläsald<br/>Верхняя Салда
 | Lidnanznam = Coat of Arms of Verkhnyaya Salda (Sverdlovsk oblast).png
 | Flag = Flag of Verkhnyaya Salda (Sverdlovsk oblast).png
 | Lidnanznam text = Üläsaldan lidnanznam
 | Flag text = Üläsaldan flag
 | Valdkund = Venäma
 | Eläjiden lugu = 41,026
 | Voz' = 2021
 | Pind = 72
 | Fail = Вид с вышки - panoramio (3).jpg
 | Pämez' = Igor' Sal'nikov<br/>(tal'vku 2021—)
 | Telefonkod = +7-34345-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Üläsald''' ({{lang-ru|Ве́рхняя Салда́}}) om [[Venäma]]n lidn [[Sverdlovskan agj]]an päivlaskmas. Se om Üläsaldan lidnümbrikon administrativine keskuz da pala.

== Istorii ==
Eländpunktan aluz om pandud vl 1778 kuti žilo [[kaugedraud]]an da raudsuladusen tegimenno, nimitihe jogen mödhe da sijadusen mödhe joginiškan randal. Tegim oli tetab sortiruidud raudvanundan pästandal. Vspäi 1929 Üläsald oli radnikžiloks, saudihe metalližkonstrukcijoiden da sildoiden tegint siš. Uz' tegim ližazi eläjiden lugud, i vn 1938 24. päiväl tal'vkud radnikžilo sai lidnan statusad. Vspäi 1963 alištub agjan tobmudele oikti.

Üläsald šingotase mail'man kaikiš surembal [[titan (himine element)|titanan]] da sen ühthesuldausiden tehmižel («VSMPO-AVISMA»-korporacii), mugažo kaugedraudanvalamižtegim i leibänkombinat ratas lidnas.

== Geografijan andmused ==
Lidn sijadase [[Uralmäged|Keskmäižen Uralan]] päivnouzmaižen pautken taga, Sald-jogen randoil (ven. ''Салда'', 122 km pitte, Tagilan oiged ližajogi, [[Ob'|Obinjogen]] hurapol'ne bassein), 200 m ü.m.t. keskmäižel korktusel. Berözovk-järv om ani pohjoižen röunan taga. Uit-vezivaradim om saudud Saldan ülezjogen, sijadase lidnan suvipalas. Mel'ničnai-mägi ({{lang-ru|Мельничная}}) seižub lidnan päivnouzmas, suks'bazanke. Matkad [[Jekaterinburg]]hasai om 134 km suvhe orhal, 174 km avtotedme vai raudtedme. Lähembaine lidn om [[Alasald]] 5 km päivnouzmha-pohjoižpäivnouzmha orhal, avtol i raudtel. Üläsald-raudtestancii om lidnan päivlaskmas. Elektrojonused ühtenzoittas lidnad [[Alatagil]]anke 30 km suvipäivlaskmha i [[Alapajevsk]]anke 70 km suvipäivnouzmha.

Seičemetoštkümne žilod da küläd mülüdas lidnümbrikho Üläsaldan ližaks. Lidnümbrikon pind — 1695,66 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 46 221 ristitud, lidnümbrikon — 49 527 ristitud. Kaikiš suremb lidnan ristitišt oli 53..56 tuhad eläjid vll 1979−1998 (56 000 rist. vll 1986−1987). Kaik 42 733 ristitud elihe lidnas i 45 737 ristitud kaikes lidnümbrikos vl 2017. Jäine pert'kulu, mägisuksiden kompleks i sportkompleks oma saudud lidnas.

Rahvahad (ozutadud rahvahudenke vl 2010): [[venälaižed]] — 94,9%, [[totarlaižed]] — 1,4%, toižed rahvahad — 3,7%.

[[Ortodoksine hristanuskond|Ortodoksižen hristanuskondan]] Ioann-jumalantedomehen jumalanpert'<ref>[http://sobory.ru/geo/locat/6935 Üläsaldan pühäpertid ''sobory.ru''-saital.] {{ref-ru}}</ref> om olmas lidnas (udessündutihe vll 1998−2013). [[Islam]]an «Azan»-pühäpert' om avaitud.

Üläsaldan aviametallurgine kolledž<ref>[http://vsamk.ru/ Üläsaldan aviametallurgižen kolledžan sait (''vsamk.ru'').] {{ref-ru}}</ref> A.A. Jevstigneevan nimed, sijaline privatine socialiž-tehnologine tehnikum, mugažo Uralan federaližen universitetan (Jekaterinburg) filial oma professionaližen opendusen aluzkundoikš.

Edeližed lidnümbrikon pämehed oma Mihail Savčenko (tal'vku 2017 — sügüz'ku 2020) i Konstantin Noskov (tal'vku 2020 — tal'vku 2021).

== Galerei ==
<gallery mode="packed" heights="125px">
VerkhnyayaSalda TitaniumValley 005 8827.jpg|«Titanovaja dolina»-tehmižzon vl 2019 (''Titanine alangišt'') šourumanke ezimal
VerkhnyayaSalda CulturePalace 005 8701.jpg|Kul'turkeskuz G.D. Agarkovan nimed (2019)
Средняя школа № 1 г. Верхняя Салда.JPG|Keskškol nomer 1 vl 2011
</gallery>
[[Fail:Banner VerkhnyayaSalda DJI 0081.jpg|thumb|center|1000px|<center>Üläsaldan ühthine nägu (2019) Ioann-jumalantedomehen jumalanpertinke</center>]]

== Homaičendad ==
<references />

== Irdkosketused ==
* [http://duma-vsalda.midural.ru/ Üläsaldan lidnümbrikon Duman oficialine sait (''duma-vsalda.midural.ru'').] {{ref-ru}}
* [http://v-salda.ru/ Üläsaldan lidnümbrikon Administracijan oficialine sait (''v-salda.ru'').] {{ref-ru}}
{{Commons|Category:Verkhnyaya Salda}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
