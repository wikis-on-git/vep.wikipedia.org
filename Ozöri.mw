{{Eländpunkt
 | Nimi = Ozöri<br />Озёры
 | Lidnanznam = Coat of Arms of Ozyory (Moscow oblast).jpg
 | Flag = Flag of Ozyory (Moscow oblast).png
 | Lidnanznam text = Ozörin lidnanznam
 | Flag text = Ozörin flag
 | Valdkund = Venäma
 | Eläjiden lugu = 24,653
 | Voz' = 2020-01-01
 | Pind = 12
 | Fail = Ozyory4.jpg
 | Pämez' =
 | Telefonkod = +7-49670-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Ozöri''' ({{lang-ru|Озёры}}) om [[Venäma]]n lidn [[Moskvan agj]]an suvipäivnouzmas. Se om [[Ozörin lidnümbrik]]on administrativine keskuz (edel vn 2015 semendkud — rajonan).

== Istorii ==
Eländpunkt mainitase kirjutadud purtkiš vspäi 1588 kuti ''Ozerki''-külä (vai ''Ozerok''). Külän šingotez zavodiše bumagkanghan manufakturan sauvondanke vl 1834. Jumalanpert' om saudud vl 1851. Moskvan regionan znamasine tekstiline keskuz 19. voz'sadan lopuspäi. Žilo sai lidnan statusad vn 1925 17. päiväl elokud. [[Toine mail'man soda|Toižen mail'man sodan]] aigan lidn ei olend okkupiruidud, no alastui bombardiruindale Okan vastrandaspäi. Mehanine (optikan) tegim oli saudud da radoi sodan jäl'ghe.

Ozöri šingotase [[vilugoitim]]iden pästandal tegimišton i torguindan täht, optižen stöklan tegimel, metallan ümbriradmižen tegimel, sömtegimištol (konditerine kombinat), sömpakuitesen kahtel edheotandal, spravitandan edheotandoil (pansionat, sanatorii).

== Geografijan andmused ==
Lidn sijadase lidnümbrikon keskuzpalas, [[Okanjogi|Okanjogen]] hural randal, 120 m ü.m.t. keskmäižel korktusel. Om ümbärtud segoitadud mecal i kavag'mecoil, om äi penid järvid i jogid niiš. Matkad [[Moskv]]an röunhasai ([[Moskvan rengazavtote]]hesai) om 126 km lodeheze orhal, avtotel vai raudtel. Lähembaižed lidnad oma [[Kašir]] 23 km päivlaskmha orhal, 36 km avtotedme vai 150 km raudtedme, i [[Zaraisk]] 24 km suvipäivnouzmha, 32 km avtotedme vai 95 km raudtedme.

''Ozöri''-raudtestancii radab lidnas vspäi 1893, se om 39-kilometrižen sarakon [[Kolomn]]aspäi (sen Golutvin-päraudtestancijaspäi) lopstancii. Pordaigaline pullosild radab Okas päliči.

== Eläjad ==
Vl 1939 lidnan ristitišt oli 22 629 eläjad, vl 1959 — 24 786 eläjad. Vn 2010 Venäman rahvahanlugemižen mödhe lidnan eläjiden lugu oli 25 800 ristitud, rajonan (nüg. lidnümbrik) seičeme kümnendest. Kaikiš suremb ristitišt oli enamba 28 tuhad eläjid vll 1989−1998 (28 500 rist. vl 1992). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/821 Ozörin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venämalaižed]] — 95,0%, [[ukrainalaižed]] — 1,0%, toižed rahvahad — 4,0%.

Professionaližen opendusen aluzkund om [[Jegor'jevsk]]an tehnikuman Ozörin filial.

== Galerei ==
<gallery mode="packed" heights="125px">
Ozyory 08-2016 img08 government building.jpg|Lidnümbrikon administracijan pert'
Ozyory.jpg|Ph. Stroican jumalanpert'
Ozyory 08-2016 img05 confectionery.jpg|Konditerine kombinat
Ozyory 08-2016 img04 Palace of Culture.jpg|Kul'turkeskuz
Ozyory 08-2016 img10 railway station.jpg|Raudtestancii vl 2016
</gallery>

== Homaičendad ==
<references />

== Irdkosketused ==
* [http://www.ozregion.ru/ Lidnümbrikon tobmuden aluzkundoiden oficialine sait (''ozregion.ru'').] {{ref-ru}}
* [http://www.ozery.info/ Lidnan informacine sait (''ozery.info'').] {{ref-ru}}
{{Commons|Category:Ozyory}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Ozörin lidnümbrik|*]]
