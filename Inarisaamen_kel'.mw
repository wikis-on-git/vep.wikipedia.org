'''Inari-saamen kel'''' (ičeze nimituz om ''anarâškielâ'') om üks' [[Saamen keled|saamen kelišpäi]]; sil pagištas [[Suomenma|Suomenman]] Inari-sebras. Kaik om läz 300..400 pagižijad tämbäi (kel' om läz kolnu, sikš miše lapsed sidä ei openugoi). Se om uks'jäine saamen kel', kudambal pagištas Suomenmas vaiše. 

Sil kelel ičeze [[Vikipedii]] om olmas.  

== Tämbäine situacii ==

[[Suomen kel'|Suomen]], kollta-saamen da [[Pohjoižsaamen kel'|pohjoižsaamen]] keliden ühtes inari-saamen kel' om üks' Inari-sebran oficialižiš kelišpäi. Sil pagištas erasiš küliš, kudumbad seištas Inari-järven randal: Nellim (''Njellim''), Ivalo (''Avveel''), Menesärvi (''Menišjävri''), Repojoki (''Riemâšjuuhâ''), Tirro (''Mosshâš''), Inari (''Aanaar markkân''), Kaamanen (''Kaamâs''), Aksujärvi (''Ákšujävri''), Süsäjärvi (''Čovčjävri''), Iijärvi (''Ijjävri''), Sevettijärvi (''Čevetjävri'') da Partakko (''Päärtih'').

== Kirjkel' ==

Inari-saamen kelel kirjamišt [[Latinan kirjamišt|latinan kirjamišton]] pohjal om olmas. Nece kirjamišt linni oficialižeks vl 1996.: 

*A/a, (Â/â), B/b, C/c, Č/č, D/d, Đ/đ, E/e, F/f, G/g, H/h, I/i, J/j, K/k, L/l, M/m, N/n, O/o, P/p, R/r, S/s, Š/š, T/t, U/u, V/v, Y/y, Z/z, Ž/ž, Ä/ä, (Á/á);

*Q/q-, W/w-, X/x-, Å/å- da Ö/ö-kirjamad kävutasoiš vel'gvaihiš vaiše. 

Nügüd'aigan ''á'' da ''ä'' ei olgoi erigoittud. 

== Grammatik ==

Toižiden saamen keliden kartte, inari-saamen kelen nimil om kändoid (nominativ, akuzativ, genitiv, lokativ, illativ, komitativ, partitiv, abessiv da essiv; akuzativ da genitiv ei olgoi erigoittud paksus) da luguid (uks'lugu, kaks'lugu da äilugu), suguid el ole; verboil om aigoid (nell'), luguid, (koume), modusid (viž) da personid (koume). 

== Homaičendad ==
<references />

[[Kategorii:Saamen keled]]
[[Kategorii:Keled i dialektad kirjamišton mödhe]]
[[Kategorii:Suomenman keled]]
[[Kategorii:Suomalaiž-ugrilaižed keled]]
