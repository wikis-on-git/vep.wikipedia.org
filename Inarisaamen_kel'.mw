'''Inarisaamen kel' ''' (ičeze nimituz om ''anarâškielâ'') om üks' [[saamen keled|saamen kelišpäi]]. Sil pagištas [[Suomenma]]n pohjoižes [[Inarin kund]]as. Kaik om läz 300..400 pagižijad nügüd'. Lapsed ei openugoi kel't, ka se om kadomižen röunal. Üks'jäine saamen kel', kudambal pagištas Suomenmas vaiše.

Sil kelel ičeze [[Vikipedii]] om olmas.

== Nügüd'aigaine situacii ==
Inarisaamen kel' om Inarin kundan üks' oficialižiš kelišpäi [[suomen kel'|suomen]], [[skoltsaamen kel'|skoltsaamen]] i [[pohjoižsaamen kel'|pohjoižsaamen]] keliden ühtes. Sil pagištas erasiš saudud [[Inari (järv)|Inari]]-järven randal küliš: Nellim (''Njellim''), Ivalo (''Avveel''), Menesärvi (''Menišjävri''), Repojoki (''Riemâšjuuhâ''), Tirro (''Mosshâš''), Inari (''Aanaar markkân''), Kaamanen (''Kaamâs''), Aksujärvi (''Ákšujävri''), Süsäjärvi (''Čovčjävri''), Iijärvi (''Ijjävri''), Sevettijärvi (''Čevetjävri'') i Partakko (''Päärtih'').

== Kirjkel' ==
Inari-saamen kelen kirjamišt om sätud [[latinan kirjamišt]]on pohjal. Nece kirjamišt linni oficialižeks vl 1996:

*A/a, (Â/â), B/b, C/c, Č/č, D/d, Đ/đ, E/e, F/f, G/g, H/h, I/i, J/j, K/k, L/l, M/m, N/n, O/o, P/p, R/r, S/s, Š/š, T/t, U/u, V/v, Y/y, Z/z, Ž/ž, Ä/ä, (Á/á);

*Q/q-, W/w-, X/x-, Å/å- da Ö/ö-kirjamed kävutasoiš velgvaihiš vaiše.

Nügüd'aigan ''á'' da ''ä'' ei olgoi erigoittud.

== Grammatik ==
Kelen grammatik om toižiden saamen keliden kartte. Inarisaamen kelen nimil om kändoid (nominativ, akuzativ, genitiv, lokativ, illativ, komitativ, partitiv, abessiv da essiv; akkuzativ da genitiv ei olgoi erigoittud paksus) da luguid (üks'lugu, kaks'lugu da äilugu), suguid el ole. Kelen verboil om aigoid (nell'), luguid (koume), modusid (viž) da personid (koume).

== Homaičendad ==
<references />

[[Kategorii:Saamen keled]]
[[Kategorii:Keled i dialektad kirjamišton mödhe]]
[[Kategorii:Suomenman keled]]
[[Kategorii:Suomalaiž-ugrilaižed keled]]
