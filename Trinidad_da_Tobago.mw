{{10000}}
{{Valdkund
| Nimi = Trinidadan da Tobagon Tazovaldkund<br />Republic of Trinidad and Tobago
| Valdkundznam = Coat of arms of Trinidad and Tobago.svg
| Flag = Flag of Trinidad and Tobago.svg
| Valdkundznam text = Trinidadan da Tobagon valdkundznam
| Flag text = Trinidadan da Tobagon flag
| Pälidn = Port of Spein
| Eläjiden lugu = 1,215,527<ref>[https://www.cia.gov/library/publications/the-world-factbook/geos/td.html Trinidadan da Tobagon ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 5,131
| Kart = Trinidad and Tobago in its region.svg
| Kel' = [[anglijan kel'|anglijan]]
| Valdkundan pämez' = [[Ujiks Pola-Mei|Pola-Mei Ujiks]]
| Päministr = [[Rouli Kit|Kit Rouli]]
| Religii = [[hristanuskond]], [[induizm]]
| Valüt = [[Trinidadan da Tobagon dollar]] (TTD)
| Internet-domen = [[.tt]]
| Telefonkod = +1-868
| Aigvö = [[UTC]]−4
}}
'''Trinidad da Tobago''' ({{lang-en|Trinidad and Tobago}} [ˈtrɪnɪdæd ... təˈbeɪɡoʊ]), täuz' oficialine nimituz — '''Trinidadan da Tobagon Tazovaldkund''' ({{lang-en|Republic of Trinidad and Tobago}}), om sar'hine valdkund [[Keskuzamerik]]as, [[Kariban meri|Kariban meren]] suves, läz [[Venesuel]]an mererandištod. Pälidn om [[Port of Spein]].

== Istorii ==
Vn 1962 elokun 31. päiväl Trinidad da Tobago tedištoiti ripmatomudes [[Sur' Britanii|Sures Britanijaspäi]].

Valdkundan ezmäine Konstitucii oli väges vspäi 1962. Nügüdläine kahtenz' lugul Konstitucii<ref>[http://www.constituteproject.org/ontology/Trinidad_and_Tobago?lang=en Trinidadan da Tobagon Konstitucijan tekst ''constituteproject.org''-saital.] {{ref-en}}</ref> om vahvištadud vl 1976, se om olmas äiluguižidenke vajehtusidenke, vn 2007 versii om väges.

== Geografijan andmused ==
[[Fail:Trinidad Topography.png|thumb|left|250px|Trinidadan da Tobagon topografine kart.]]
Trinidad da Tobago sijadase 11 km pohjoižhe [[Venesuel]]an randaspäi da 130 km suvhe [[Sent Vinsent da Grenadinad|Grenadinoišpäi]]. Kaks' merisal'med om [[Trinidad]]-saren da [[Venesuel]]an keskes: Boka del' Serpiente da Boka del' Dragon. [[Trinidad]]- i [[Tobago]]-sariden keskes om 30 km.

Valdkundan randad lainištab [[Atlantine valdmeri|Atlantižen valdmeren]] [[Kariban meri]]. Randanpird om 362 km.

[[Trinidad]]-sar' otab valdkundan territorijan 93%. Molembiden järedoiden sariden mägisel'gad jätkatas [[Venesuel]]an mägisel'gid. Valdkundan kaikiš korktemb čokkoim om [[Aripo]]-mägi, 940 m kortte valdmeren pindan päl. Sarel jokstas äi ojid da penid jogid.

Londuseližed pävarad oma [[londuseline gaz]], [[kivivoi]] da [[asfal't]].

== Politine sistem ==
[[Fail:POS Redhouse.JPG|thumb|right|250px|Trinidadan da Tobagon parlamentan sauvused (''Rusked pert''', 2008) [[Port of Spein]]as.]]
Ohjandusen form om unitarine konstitucine [[parlamentine tazovaldkund]]. Valdkundan pämez' om prezident ({{lang-en|President of the Republic of Trinidad and Tobago}}). Valičijoiden Kollegii parlamentan Kodiden kaikiš ühtnijoišpäi valičeb händast kerdan vides vodes. Ei sa olda prezidentaks enamba kaht strokud jäl'geten. Päministr (angl. ''Prime Minister'') om valdkundan pämez' faktižešti, hän om vägestunuden partijan lider valičendoiden satusiden mödhe, ned oleskeldas kerdan vides vodes.

Trinidadan da Tobagon parlament om kaks'kodine. Üläkodi om Senat ({{lang-en|Senate}}), se mülütab 31 ühtnijad (päministran nevondan mödhe — 16 kandidatad, oppozicijaspäi — 6, da ripmatomad kundusen sarakoišpäi — 9), pandas radnikusele prezidentan käsköl. Alakodi om Ezitajiden Kodi (angl. ''House of Representatives''), heid om 41 ristitud, kaik rahvaz valičeb heid videks vodeks. Kaik 15 deputatad ratas Tobagon Suimas.

Käskuzkundaližen tobmuden pä om Arbitražkäskuzkund. Prezident paneb sen päsudijad radsijha.

Parlamentan alakodin ühtnijoiden järgenduseližed valičendad oliba vn 2015 7. päiväl sügüz'kud. [[Ujiks Pola-Mei|Pola-Mei Ujiks]] radab prezidentan vs 2018 keväz'kun 19. päiväspäi. [[Rouli Kit|Kit Rouli]] om päimistr vs 2015 sügüz'kun 9. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Trinidadan da Tobagon administrativiž-territorialine jagand]].''

Trinidad da Tobago jagase [[Trinidad]]-saren 14 municipalitetaks (angl. ''corporation''), sidä kesken 5 lidn- da 9 agjmunicipalitetad, i [[Tobago]]-sar' ičeohjandusenke.

== Eläjad ==
Trinidadas da Tobagos elädas [[tribagolaižed]]. Vn 2014 heinkus valdkundan ristitišt oli 1 223 916 eläjad, se oli kaikiš suremb. Ristitišt poleneb emigracijan tagut.

Augotižlibundan mödhe (2011): [[indijalaižed]] — 35,4%, [[afrikalaižed]] — 34,2%, toižed segoitadud augotižlibundanke — 15,3%, segoitadud afrikalaižed indijalaižidenke — 7,7%, toiženke augotižlibundanke — 1,2%, märhapanendata — 6,2%.

Uskondan mödhe (2011): [[protestantizm|protestantad]] — 32,1%, riman [[katoline jumalankodikund|katolikad]] — 21,6%, [[induizm|induistad]] — 18,2%, [[islam]]anuskojad — 5,0%, [[Jehovan tundištajad]] — 1,5%, toižed uskojad — 8,4%, religijatomad — 2,2%, märhapanendata — 11,0%.

Trinidadan da Tobagon kaikiš surembad lidnad (enamba 30 tuh. ristituid vn 2000 rahvahanlugemižen mödhe<ref>[http://www.cso.gov.tt/statistics/cssp/census2000/Total_Population_by_Sex_%20Sex_Ratio_and_Area_2000.pdf 2000 Census: Total Population by Sex, Sex Ratio and Area. — ''Cso.gov.tt''.] {{ref-en}}</ref>, surembaspäi penembha): [[Čaguanas]], [[San Fernando (Trinidad da Tobago)|San Fernando]], [[Port of Spein]] (pälidn), [[Arim]]. Lidnalaižiden pala om 53,2% (2020).

== Ižanduz ==
Trinidadan da Tobagon päeksport om nozoltadud [[londuseline gaz]] (6nz' sija mail'mas), [[kivivoi]], londuseline [[asfal't]]; toine eksport om [[raud]], [[sahar (produkt)|sahar]], [[kokos]]ad.

== Homaičendad ==
<references />

== Irdkosketused ==
* [http://www.ttparliament.org/ Trinidadan da Tobagon parlamentan oficialine sait (''ttparliament.org'').] {{ref-en}}
* [http://www.ttconnect.gov.tt/ Trinidadan da Tobagon ohjastusen oficialine sait (''ttconnect.gov.tt'').] {{ref-en}}
{{Commons|Trinidad and Tobago}}

{{Pohjoižamerik}}

[[Kategorii:Trinidad da Tobago| ]]
