{{Eländpunkt
 | Nimi = Kargat<br />Каргат
 | Lidnanznam = Coat of Arms of Kargat (Novosibirsk oblast).png
 | Flag =
 | Lidnanznam text = Kargatan lidnanznam
 | Flag text =
 | Valdkund = Venäma
 | Eläjiden lugu = 8,914
 | Voz' = 2021
 | Pind = 69
 | Fail = Переезд в Каргате-1.jpg
 | Pämez' = Vladimir Ponomarenko<br />(reduku 2017—)
 | Telefonkod = +7-38365-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Kargat''' ({{lang-ru|Карга́т}}) om [[Venäma]]n lidn da lidnankund [[Novosibirskan agj]]an keskuzpalas. Se om [[Kargatan rajon]]an administrativine keskuz.

== Istorii ==
Eländpunktan aluz om pandud sodavägiden sijaduseks 18. voz'sadan keskuses, nimitihe jogen mödhe. Vl 1957 kätihe radnikžiloks. Se sai lidnan statusad vn 1965 sügüz'kul uden rajonan keskusen statusanke ühtes.

Kargat om maižanduzrajonan keskuseks, šingotase tegimištoližkombinatal i sömtegimištol (lihakombinat, paštatesen sijad).

== Geografijan andmused ==
Lidn sijadase Kargat-jogen (387 km) randoil sen keskjoksmuses (vedhudetoman [[Čani]]-järven bassein), 130 m ü.m.t. keskmäižel korktusel. Matkad [[Novosibirsk]]hasai om 169 km päivnouzmha orhal, 182 km avtol vai raudtedme. Lähembaine lidn om [[Čulim (lidn)|Čulim]] 42 km päivnouzmha orhal, 50 km «Irtiš»-avtotedme (R-254) vai [[Transsib]]-raudtel.

Kaks' pen't žilod (kaik 13 rist. vl 2017) mülüdas lidnankundha Karasukan ližaks: Kapralovo-blokpost i Kazarm 3144 km. Lidnankundan pind — 281,57 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 042 ristitud, lidnankundan — 10 059 ristitud, rajonan koume videndest. Kaikiš suremb lidnan ristitišt oli 12..13 tuh. eläjid vll 1959−2001 (13 100 rist. vl 1996).

[[Ortodoksine hristanuskond|Ortodoksižen hristanuskondan]] ph. Illä-endustajan jumalanpert'<ref>[http://sobory.ru/geo/locat/25634 Kargatan pühäpertid ''sobory.ru''-saital.] {{ref-ru}}</ref> om saudud vll 2010−2013.

Kolivanin agrarižen kolledžan filial om professionaližen opendusen aluzkundaks.

== Galerei ==
<gallery mode="packed" heights="125px">
Насосная каргат.jpg|Vezičuhunduz i pompstancii raudtestancijanno (2008)
Kargat railway station.jpg|Kargat-päraudtestancijan sauvuz vl 2008
</gallery>

== Homaičendad ==
<references />

== Irdkosketused ==
* [http://admkargat.nso.ru/ Lidnan tobmuden aluzkundoiden oficialine sait (''admkargat.nso.ru'').] {{ref-ru}}
{{Commons|Category:Kargat}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Kargatan rajon|*]]
