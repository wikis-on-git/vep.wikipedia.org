[[Fail:Galaktionov Smolny institute 1823.jpg|thumb|right|250px|Smol'nii-institut vl 1823]]
[[Fail:Воспитанницы Смольного института благородных девиц на уроке танцев.jpg|thumb|right|250px|Smol'nii-institutan openikad karguiden urokal]]
'''Hüväsuguižiden neiččiden Smol'nii institut''' ({{lang-ru|Смольный институт благородных девиц}}) [[Piter]]iš oli ezmäine [[naižiden institutad|naižiden openduzaluzkund]] [[Venäman imperii|Venäman imperijas]]. Se pani [[naižiden openduz|naižiden opendusen]] alusen valdkundas i oli valdkundaline (bajarišton lapsed maksoiba openduses). Ezmäine imperijan mugoižiš aluzkundoišpäi (kaik niid oli koumekümne) i kaikiš prestižižemb.

Institutan eziauguine nimi oli «Imperatorine hüväsuguižiden neiččiden kazvatandsebr» ({{lang-ru|Императорское воспитательное общество благородных девиц}}). Sen aluz oli pandud [[Jekaterina II]]-imperatornaižen käsköl vn 1764 5 (16). semendkud hänen Ivan Beckoi-sekretarin iniciativan mödhe. Käskös om kirjutadud, miše sebr sädase «andamha valdkundale hüvin opetud naižid, hüvid mamoid, kanzan i ristitkundan ližakahid ühtnijoid».

Aluzkund sijazihe [[Džakomo Kvarengi]]-arhitektoran sauvuses (om letud vll 1806−1808) vn 1917 redukuhusai, sid' [[Novočerkassk]]as, i vll 1919−1932 emigracijas — [[Serbii|Serbijan]] territorijal. Smol'nii-nimi libui Smol'nii-tanhaspäi, mitte oli saudud vl 1725 Petr I-imperatoran käskön mödhe läz Smol'nai-küläd dögtintegimenke. Vn 1917 redukun revolücijan jäl'ghe sauvuz kävutase Piterin tobmuden ohjandusen päsijaduseks rattemata, vspäi 1996 se om Piterin gubernatoran oficialine rezidencii.

{{Commons|Category:Smolny Institute for Noble Maidens}}

{{stub}}
[[Kategorii:Institutad kirjamišton mödhe]]
[[Kategorii:Piterin istorii]]
