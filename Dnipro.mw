{{Eländpunkt
 | Nimi = Dnipro<br />Дніпро
 | Lidnanznam = Coat of arms of Dnipropetrovsk.png
 | Flag = Флаг Днепропетровска 2.png
 | Lidnanznam text = Dnipron lidnanznam
 | Flag text = Dnipron flag
 | Valdkund = Ukrain
 | Eläjiden lugu = 1,001,092
 | Voz' = 2018
 | Pind = 405
 | Fail = Collage of Dnipro city images.jpg
 | Pämez' = Boris Filatov<br />(kül'mku 2015—)
 | Telefonkod = +380-(0)56-xxx-xx-xx
 | Aigvö = tal'vel [[UTC]]+2,<br />kezal [[UTC]]+3
}}
'''Dnipro''' ({{lang-uk|Дніпро́}} [d̪ɲiˈprɔ], {{lang-ru|Днепр}}<!--üks' kahtes oficialižes kelespäi Dnepropetrovskan agjas-->; 1784 — '''Novi Kodak''', 1784−1796 i 1802−1926 — '''Jekaterinoslav''', 1796−1802 — '''Novorossiisk''', 1926−2016 — '''Dnepropetrovsk''') om [[Ukrain]]an nellänz' lidn eläjiden lugun mödhe. Se om [[Dnepropetrovskan agj]]an administrativine keskuz.

== Istorii ==
Eländpunktan aluz om pandud vl 1776. Se sai lidnan statusad vl 1778. Vozil 1776−1796 da 1802−1926 sen nimi oli ''Jekaterinoslav'' ({{lang-uk|Катеринослав}}). Raudte ühtenzoiti lidnad [[Donbass]]an kivihilen i [[Krivii Roh]]an raudkivendon löudmižsijidenke 19. voz'sadan lopus, i se šingotaškanzi [[raud]]an metallurgijan tegimil. [[Nevondkundaline Ühtištuz|Nevondkundaližen]] aigan lidn oli sauptud verazmalaižišpäi sodategimišton koncentracijan tagut.

Dnipro om Ukrainan ižandusen oficialižetoi pälidn, šingotase raudmetallurgijan i torviden tegimil, mašiništonsauvomižel (vagonoiden palad), finansižel sarakol.

== Geografijan andmused ==
Lidn sijadase [[Dnepr]]-jogen molembil randoil, 120 m ü.m.t. keskmäižel korktusel. Matkad [[Kijev]]hasai om 503 km lodeheze avtotedme.

== Eläjad da transport ==
Vn 2001 rahvahanlugemižen mödhe eläjiden lugu oli 1 065 008 ristitud. Kaikiš suremb ristitišt oli 1 189 900 eläjad vl 1992. Läz 1,4 mln ristituid elädas ezilidnoidenke (2015).

Avtobusad, trolleibusad, tramvaid, maršruttaksid, taksid da jogiastjad oma kundaližeks transportaks lidnas. Metropoliten radab vspäi 1996 (1 jono, 6 stancijad, 7,1 km raudted). Keskuzline i Suvine päraudtestancijad, koume avtostancijad i jogistancii oma olmas lidnas. Rahvahidenkeskeine civiline lendimport (''DNK'') sijadase 5 km suvipäivnouzmha lidnaspäi, tehtas reisid [[Kijev]]-, [[Ven (lidn)|Ven]]- i [[Tel' Aviv]]-lidnoihe, mugažo čarterreisid Keskmeren lebutahoiže.

== Tetabad ristitud ==
;Sündnuded
* [[Kabakov Il'ja|Il'ja Kabakov]] (sünd. 1933) — nevondkundaline i amerikalaine pirdai.
* [[Timošenko Julija|Julija Timošenko]] (sünd. 1960) — politine da valdkundaline šingotai, enzne Ukrainan päministr (2005, 2007−2010).
;Eläjad
* [[Kučma Leonid|Leonid Kučma]] (sünd. 1938) — politine da valdkundaline šingotai, enzne Ukrainan prezident (1994−2005).

== Irdkosketused ==
* [http://dniprorada.gov.ua/ Lidnan parlamentan oficialine sait (''dniprorada.gov.ua'').] {{ref-uk}}
{{Commons|Dnipro}}

[[Kategorii:Dnipro| ]]
[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:Dnepropetrovskan agj|*]]
