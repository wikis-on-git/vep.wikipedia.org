{{Eländpunkt
 | Nimi = Sibirin Usol'je<br />Усолье-Сибирское
 | Lidnanznam = Usolie-sibirskoe-grrb.png
 | Flag = Flag of Ussolie-Sibirskoye (Irkutsk oblast).png
 | Lidnanznam text = Sibirin Usol'jen lidnanznam
 | Flag text = Sibirin Usol'jen flag
 | Valdkund = Venäma
 | Eläjiden lugu = 77,989
 | Voz' = 2017
 | Pind = 74
 | Fail = Usol trambuild1.jpg
 | Pämez' = Maksim Toropkin<br />(sügüz'ku 2017—)
 | Telefonkod = +7-39543-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
[[Fail:Usolye Sibirskoye tram system.svg|thumb|left|250px|Lidnan kart tramvaijononke (2017)]]
'''Sibirin Usol'je''' ({{lang-ru|Усолье-Сибирское}}, {{lang-bua|Дабһан}}) om [[Venäma]]n lidn da lidnümbrik [[Irkutskan agj]]an suves. Se om agjan videnz' lidn eläjiden lugun mödhe, edel 2016. vot oli mugažo [[Usol'jen rajon (Irkutskan agj)|Usol'jen rajonan]] administrativižeks keskuseks (ei mülünd rajonha).

== Istorii ==
Eländpunktan aluz om pandud vl 1669 [[keitandsol]]an purtkil kuti ''Usol'je'' jenisejalaižil Mihalövad-vellesed-[[kozakišt|kozakoil]]. Usol'je sai lidnan statusad vl 1925. Vspäi 1940 om nügüdläiženke nimenke erištamha Permin sätud [[Usol'je]]-lidnaspäi. Šingotaškanzihe himižen tegimišton keskuseks [[Toine mail'man soda|Suren sodan]] jäl'ghe, pästtihe bazižid substancijoid, silikonad, mašiništod päiväižbatarejiden täht.

Sibirin Usol'je šingotase kaivuzmašiništon tegimel, farmaceftižen torhuden tegimel, «Baikal»-faneriž-virikombinatal, ratud kristalliden edheotandal, Usol'je-solredukurortal. Vodele 2017 travijad himižed edheotandad ei ole rados, om äi travijoid jändusid niišpäi, toksižed himižed tehmištlavuded oma likvidacijas.

== Geografijan andmused ==
Lidn sijadase [[Angar (jogi)|Angar-jogen]] hural randal (Bratskan vezivaradim), 440 m ü.m.t. keskmäižel korktusel. Matkad [[Irkutsk]]hasai om 66 km suvipäivnouzmha orhal, 79 km «Sibir'»-avtotedme vai [[Transsib]]al. Lähembaižed lidnad om [[Svirsk]] i [[Čerömhovo (lidn)|Čerömhovo]] 40 km lodeheze orhal vai 50 km avtotel i [[Angarsk]] 30 km suvipäivnouzmha keskushesai orhal i kaikil teil.

Sibirin Usol'je om lidnümbrikon üks'jäine eländpunkt.

== Eläjad da transport ==
Vn 2010 Venäman rahvahanlugemižen mödhe eläjiden lugu oli 83 327 ristitud. Kaikiš suremb ristitišt oli enamba 100 tuhad eläjid vll 1975−2001 (109 tuh. rist. vll 1985−1986).

[[Ortodoksine hristanuskond|Ortodoksižen hristanuskondan]] Spasan Toižetamižen jumalanpert'<ref>[http://sobory.ru/geo/locat/19956 Sibirin Usol'jen pühäpertid ''sobory.ru''-saital.] {{ref-ru}}</ref> (letihe vll 1994−2016) i puine ph. Mikulai-čudonsädajan jumalanpert' (om saudud vll 2006−2008), [[katoline jumalankodikund|katoline]] naižjumalankodi (vspäi 2002) i [[islam]]an pühäpert' oma väges lidnas.

Professionaližen opendusen aluzkundad: Usol'jen industrialine i holitusen sferan tehnikumad, medicinine kolledž, Angarskan pedagogižen kolledžan filial, Irkutskan valdkundaližen tehnižen universitetan filial.

Avtobusad, tramvaid da maršruttaksid oma kundaližeks transportaks lidnas. Ezilidnelektrojonused (päraudtestancii da koume platformad) i kezaližed jogilaivad ühtenzoittas Irkutskan aglomeracijan toižidenke lidnoidenke.

== Galerei ==
<gallery mode="packed" heights="125px">
М53.JPG|«Sibir'»-avtote (R255) läbitab lidnad (2015)
Usolye-Sibirskoye radar 04.jpg|Kaičendministrusen radiolokacine «Voronež-M»-stancii (2016)
Filial IrGTU in Usolie-Sibirskoe.jpg|Irkutskan valdkundaližen tehnižen universitetan filial (2009)
Usolye-Sibirskoye tram extension construction (32146303490).jpg|Tramvaid i torguindkeskuz (2009)
Railstation Ussolie-Sibirskoye.jpg|Sibirin Usol'je-päraudtestancijan sauvuz vl 2021
</gallery>

== Homaičendad ==
<references />

== Irdkosketused ==
* [http://duma.usolie-sibirskoe.ru/ Lidnan Duman oficialine sait (''duma.usolie-sibirskoe.ru'').] {{ref-ru}}
* [http://usolie-sibirskoe.ru/ Lidnan Administracijan oficialine sait (''usolie-sibirskoe.ru'').] {{ref-ru}}

{{Commons|Category:Ussolie-Sibirskoye}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
