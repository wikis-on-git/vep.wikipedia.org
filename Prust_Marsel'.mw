{{1000}}{{A10000}}
{{Personalii
| изображение = Marcel Proust 1895.jpg
| описание изображения = Marsel' Prust vn 1895 fotokuval
}}
'''Valenten Lui Žorž Ežen Marsel' Prust''' ({{lang-fr|Valentin Louis Georges Eugène Marcel Proust}}; sünd. [[10. heinku]] [[1871]], [[Pariž]], [[Francii]] — kol. [[18. kül'mku]] [[1922]] sigä-žo, om mahapandud Parižan [[Per-Lašez]]-kaumžomal) oli francine kirjutai i runokirjutai. Sädi prozan romanid i sanutesid [[modernizm]]an stiliš. Prust sai mail'man tetabut kut semitomaižen «[[Kadotadud aigan ecmäs]]»-epopejan tegii läz 2500 personažanke, se om kaikiš znamasižembiš sädusišpäi mail'man 20. voz'sadan literaturas (koume jäl'gmäšt tomad läksiba surman jäl'ghe). [[Arvostuzlegionan orden]]an kavaler (1920).

== Biografii==
Prust oli sündnu Adrian Prust-lekarin-epidemiologan i evrejalaižen makleran Žanna Veil'-tütren kanzha, Adrian-tat oli äiluguižiden kirjutusiden i kirjoiden medicinas tegijan. [[Upehtundläžund]]an kurod ozutihe prihaižel ühesavoččes igäspäi. Vll 1882−1889 Marsel' openui Kondorse-liceiš i oli sen pästnikan. Služi armijas [[Orlean]]-lidnas üht vot, sen jäl'ghe tuli samha opendust [[Sorbonn]]an (nüg. Parižan universitetoiden pala) juridižel fakul'tetal, no jäti sidä kesketi. Sai varandad kazvatajiden surman jäl'ghe vll 1903−1905.

Mez' zavodi kirjutada sädusid i publikoita niid aigaližes igäs. Tegi publikacijoid školopendusen aigan völ ''La Revue verte''- i ''La Revue lilas''-aiglehtesiš. Vll 1890−1891 Prust vedi salonhronikan pacast ''Le Mensuel''-aiglehteses. Vspäi 1892 sätud sebranikoidenke ''Le Banquet''-aiglehtez («Pir») lähtli, i painihe kirjutajad siš, mugažo prestižižes ''La Revue Blanche''-aiglehteses. Prust oli anglofilaks, i se kuvastihe hänen sädusihe. Kändli literatursädusid anglijan kelespäi francijaks, toižidenke ühtnijoidenke, muga vll 1904−1906 Prust pästi anglijalaižen [[Röskin Džon|Džon Röskin]]-arvostelijan kirjoiden kändusid: «Amjenan Biblii», «Sezam i lilijad».

== Päižed literatursädused ==
* 1896 — «Mel'hüvüded i päiväd» ({{lang-fr|Les Plaisirs et les Jours}})
* 1896−1899 — «Žan Santöi» (''Jean Santeuil'')
* 1908−1909 — «Sent-Bövad vaste» (''Contre Sainte-Beuve'')
* «[[Kadotadud aigan ecmäs]]»-cikl (''À la recherche du temps perdu''):
** 1913 — «Svanannoks čuradusel» (''Du côté de chez Swann'').
** 1918 — «Änikoičijoiden neiččiden pil'veses» (''À l’ombre des jeunes filles en fleurs'')
** 1920−1921 — «Germantiden adivoiš» (''Le côté de Guermantes I et II'')
** 1921−1922 — «Sodom i Gomorr» (''Sodome et Gomorrhe I et II'')
** 1923 — «Ottud plenha naine» (''La prisonnière'')
** 1925 — «Pagenu naine» (''Albertine disparue'')
** 1927 — «Löutud aig» (''Le Temps retrouvé'')

== Kacu mugažo ==
* [[Prustan küzundlehtez]]

== Homaičendad ==
<references />

[[Kategorii:Francijan kirjutajad]]
[[Kategorii:Francijan runokirjutajad]]
[[Kategorii:Kirjutajad kirjamišton mödhe]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
