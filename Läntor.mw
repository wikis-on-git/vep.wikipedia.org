{{Eländpunkt
 | Nimi = Läntor<br />Лянтор
 | Lidnanznam = Lyantor COA (2006).gif
 | Flag = Flag of Lyantor (Yugra).png
 | Lidnanznam text = Läntoran lidnanznam
 | Flag text = Läntoran flag
 | Valdkund = Venäma
 | Eläjiden lugu = 39,841
 | Voz' = 2017
 | Pind = 63.07
 | Fail =
 | Pämez' = Sergei Mahinä<br />(semendku 2004—)
 | Telefonkod = +7-34638-xx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Läntor''' ([[venäkel'|ven]]. i {{lang-uk|Лянтор}}, {{lang-tt|Ләнтор}}) om [[Venäma]]n lidn da lidnankund [[Hantin da Mansin avtonomine ümbrik|Hantin da Mansin avtonomižen ümbrikon]] keskuses. Se mülüb [[Surgutan rajon]]ha.

== Istorii ==
Eländpunktan aluz om pandud vl 1931 kuti kalanpüdajiden rahvahaline ''Pim-žilo'', nimitihe jogen mödhe. Vl 1966 avaitihe [[kivivoi]]n da sen gazan Läntoran löudmižsijan, nimitihe Läntor-Tuhlor-järven mödhe. Vl 1978 sauvoškanzihe kivivoin sajiden žilod Piman sijas, udesnimitihe sidä ''Läntorskii-žiloks''. Vn 1992 18. päiväl semendkud se sai lidnan statusad nügüdläiženke nimenke.

Läntor šingotase kivivoin samižel («Läntorneft'»-kompanijan 9 löudmižsijad lidnan ümbrištos, «[[Surgutneftegaz]]:an» pala) i kivivoingazan ümbriradmižen tegimel.

== Geografijan andmused ==
Lidn sijadase Pim-jogen hural randal (390 km pitte, [[Ob'|Obin]] oiged ližajogi), 55 m keskmäižel korktusel valdmeren pindan päl. Vačim-Jagun-jogi lankteb Pimha lidnas. Läntor om ümbärtud penil järvil. Matkad [[Hanti-Mansiisk]]hasai om 182 km suvipäivlaskmha orhal vai 365 km avtotedme. Lähembaižed lidnad oma [[Surgut]] (lähembaine raudtestancii da rahvahidenkeskeine lendimport avtotedme) 77 km suvipäivnouzmha orhal vai 92 km avtol i [[Neftejugansk]] 64 km suvhe orhal vai 134 km avtotedme.

Läntor om lidnankundan üks'jäine eländpunkt. Lidnankundan pind — 87,56 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 38 992 ristitud, rajonan koumandez. Kaikiš suremb ristitišt oli 40 135 eläjad vl 2015.

Rahvahad (enamba 0,8% vl 2010): [[venälaižed]] — 51,4%, [[totarlaižed]] — 9,8%, [[ukrainalaižed]] — 8,1%, [[baškiralaižed]] — 4,1%, [[kumikad]] — 3,5%, [[tadžikalaižed]] — 2,4%, [[azerbaidžanlaižed]] — 2,0%, [[čuvašalaižed]] — 1,7%, [[čečenalaižed]] — 1,4%, [[lezgilaižed]] — 1,2%, [[nogailaižed]] — 1,1%, [[uzbekad]] — 1,1%, [[armenijalaižed]] — 0,8%, [[kazahlaižed]] — 0,8%, toižed rahvahad — 6,6%, rahvahuden ozutandata — 4,0%.

Läntoran kivivointehnikum<ref>[http://lnt.ugrasu.ru/ Läntoran kivivointehnikuman sait (''lnt.ugrasu.ru'').] {{ref-ru}}</ref> (Jugran valdkundaližen universitetan filial) om professionaližen opendusen aluzkundaks.

== Homaičendad ==
<references />

== Irdkosketused ==
* [http://www.admlyantor.ru/ Lidnan tobmuden aluzkundoiden oficialine sait (''admlyantor.ru'').] {{ref-ru}}
{{Commons|Category:Lyantor}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Surgutan rajon]]
