{{Taxobox
 | name         = Torahein
 | image title  = Torahein
 | image file   = Hyoscyamus niger 001.jpg
 | image descr  = Toraheinän kul'turkazmuz [[Göttingen]]an botanižes sadus, [[Saksanma]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Paslönänikoižed]] (''Solanales'')
 | familia      = [[Paslönanvuiččed]] (''Solanaceae'')
 | genus        = [[Torahein (heim)]] (''Hyoscyamus'')
 | species      = '''Torahein'''
 | latin        = {{btname|Hyoscýamus níger |([[Linnei Karl|L.]], 1753)}}
 | wikispecies  = Hyoscyamus niger
 | commons      = Category:Hyoscyamus niger
 | itis         = 30523
 | ncbi         = 4079
 | range map    =
}}
'''Torahein''' ({{lang-la|Hyoscyamus niger}}) om kaks'vozne [[heinäsižed kazmused|heinäsine]] morii kazmuz. Mülüb [[Paslönanvuiččed]]-sugukundan [[Torahein (heim)|Torahein]]-heimho, sen tipine erik.

== Leviganduz ==
Torahein om levitadud kazmuz, eziauguine areal om [[Evrazii]] (päiči vilus vös) i [[Afrik]]an pohjoine. Om introduciruidud i mectunu erik Pohjoižamerikas i Avstralijas.

Kazvab rujoheinäks okaidud maiš, teveril i eländsijidenno, pustolänidme, pöudoil. Torahein om ottud kul'turha, kazvatadas zell'torhudeks väghižil rohlil mahusil.

== Ümbrikirjutand ==
Kazmusen kaik palad oma toksižed lujas [[alkaloidad|alkaloididen]] olendan tagut, haižub vastmel'žikš. Erikon latinine ''niger''-nimituz «must» om anttud äniklehtesiden alusen mujun tagut.

Jurišt om värtmudenvuitte pehmed, sarakoičese, 2..3 santimetrhasai diametral. Lehtesed oma karvakahad pehmdad, čereduišoiš, alah om vauktamb. Sädab lehtesid jurespäi ezmäižel vodel. Sanged seikh 115 santimetrhasai kortte kazvab kahtendel vodel, sarakoičese. Pakuižetabad änikod kazdas seikhen i barboiden agjoiš, ned oma 20..45 mm surtte, leikan formal.

Plod om kaks'palaine konorüt kukšinan formal, oleskeleb küps heinkus-elokus. Semned oma henod äiluguižed.

== Kävutand ==
Kaik preparatad kävutasoiš vaiše lekarin pätandan mödhe i irdpolel tobjimalaz. Ottas semnid spravitajan voin purtkeks, unotez seikhen nahkaspäi om hambhiden läžundoid vaste. Varhapandas lehtesid ({{lang-la|Folium Hyoscyami}}) ezmäižen voden lopus i kahtenden voden heinkus änikoičendan aigan. Sadas tarbhaižiden substancijoiden ekstraktoid, oz., anestetikoid.

Mezjäižed keratas kazmusespäi vähän nektarad, toraheinän heid'om om travii heiden täht.

Torahein tob gallücinacijoid i om toksine penes lugumäras eskai, piidab pesta südäikohtud pigai. Travindan tundused tuldas 15..20 minutas. Čomad änikod vedatadas lapsiden tarkust, ka tariž heitta kaik kazmusid eländpunktoišpäi.

== Galerei ==
<center><gallery>
Fail:Henbane2.jpg|Kazmuz kahtendel vodel
Fail:Hyoscyamus niger 0003.JPG|Änikod
Fail:Hyosciamus niger fruits.jpg|Plodud küpstas
Fail:Hyoscyamus niger seeds.jpg|Henod semned
</gallery></center>

== Homaičendad ==
<references />

{{Commons|Hyoscyamus niger}}

[[Kategorii:Paslönanvuiččed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Rujoheinäd]]
[[Kategorii:Zell'kazmused]]
