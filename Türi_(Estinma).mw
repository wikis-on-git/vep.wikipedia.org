{{Eländpunkt
 | Nimi = Türi
 | Lidnanznam = Tyri suurvapp.png
 | Flag = Türi linn flag.gif
 | Lidnanznam text = Türin lidnanznam
 | Flag text = Türin flag
 | Valdkund = Estinma
 | Eläjiden lugu = 4,981
 | Voz' = 2019-01-01
 | Pind = 9.79
 | Fail = Kevad Türil.JPG
 | Pämez' =
 | Telefonkod = +372-38x-xxxx
 | Aigvö = tal'vel [[UTC]]+2,<br />kezal [[UTC]]+3
}}
'''Türi''' (mugažo [[estin kel'|estin kelel]]) om [[Estinma]]n lidn municipaližeta statusata valdkundan keskuzpalas. Se om [[Türin volost'|Türin volost']]an keskuz, mülüb [[Järva (makund)|Järva-makundha]], sen kahtenz' lidn eläjiden lugun mödhe.

== Istorii ==
Eländpunkt mainitase ezmäižen kerdan vl 1347 saksan ''Turgel''-nimitusenke. Ezmäine škol radaškanzi vl 1687. Šingotihe kartonfabrikal 20. voz'sadan augotišes. Vl 1917 kändihe Türid torguindžiloks (est. ''alevik''), vspäi 1926 om lidnan statusanke. Vll 1937−1941 radiomačt 197 m kortte oli olmas lidnas, Rusked Armii mureni sidä. [[Nevondkundaline Ühtištuz|Nevondkundaližen]] aigan lidn oli Türin rajonan keskuseks (1950−1959).

Lidn oli municipalitetaks vll 1927−1944 i 1989−2005. Jäl'gmäine lidnan pämez' om Kaia Iva (2002–2005).

Türi šingotase metalližkonstrukcijoiden tegimel, jablokoiden da änikoiden kazvatandal, turizmal. Vspäi 2000 lidn om tetab Estinman «keväz'ližeks pälidnaks», keväz'festival' oleleb ({{lang-et|Türi Kevadfestival}}) pajoidenke i änikoidenke, mugažo jablokfestival' om regulärine sügüzel<ref>[http://www.tyrikodud.ee/?id=326 How about moving to… Türi? (Kut kacut sirdandha Türihe?) — ''Tyrikodud.ee''.] {{ref-en}} {{ref-et}} {{ref-fi}}</ref>. Muzikškol om avaitud vspäi 1990.

== Geografijan andmused ==
Lidn sijadase makundan suvipäivlaskmas, [[Pärnu (jogi)|Pärnu-jogen]] randal. Matkad [[Tallidn]]an keskushesai om 80 km lodeheze orhal vai 90..95 km avtotel, sidä kesken «Tallidn — [[Tartu]]»-trassadme vai «Tallidn — [[Rapl]] — Türi»-avtotedme. Türi-stancii sijadase «Tallidn — [[Vil'jandi]]»-raudtel, radab vspäi 1900, matkad Tallidnan Baltijan päraudtestancijhasai om 97 km.

== Eläjad ==
Vn 2011 Estinman rahvahanlugemižen mödhe lidnan eläjiden lugu oli 5 410 ristitud. Kaikiš suremb lidnan ristitišt oli 6 862 eläjad vl 1989. Kaik 10 786 ristitud elihe Türin volostiš vn 2019 augotišes 1008 km² pindal.

Rahvahad (lidnalaižed, enamba 0,4% vl 2011): [[estilaižed]] — 94,73%, [[venänikad]] — 2,53%, [[ukrainalaižed]] — 1,26%, [[suomalaižed]] — 0,57%, toižed rahvahad — 0,91%.

== Galerei ==
<gallery mode="packed" heights="125px">
Türi kirik.jpg|Türin lüteranine jumalanpert'<br />vl 2012
Türi Ühisgümnaasium.jpg|Lidnan gimnazii<br />vl 2017
Türi kultuurimaja.jpg|Lidnan kul'turkeskuz<br />vl 2012
Türi jaamahoone.jpg|Türi-raudtestancijan sauvuz<br />vl 2012
</gallery>

== Irdkosketused ==
* [http://www.tyri.ee/ Lidnan da sen volostin oficialine sait (''tyri.ee'').] {{ref-et}} {{ref-en}}
* [http://www.estonia360.ee/tyri/ Verkkamer Türi-lidnan päl, täuz' nägu ''estonia360.ee''-saital.]
{{Commons|Category:Türi}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Järva-makund]]
