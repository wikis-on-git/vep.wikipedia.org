{{Rajon
| Nimi          = Volosovon rajon<br />Волосовский район
| Znam          = Coat of Arms of Volosovo rayon (Leningrad oblast).png
| Flag          = Flag of Volosovo rayon (Leningrad oblast).png
| Znam text     = Volosovon rajonan znam
| Flag text     = Volosovon rajonan flag
| Valdkund      = Venäma
| Pälidn        = Volosovo
| Eläjiden lugu = 51,824
| Year          = 2016
| Pind          = 2,680.53
| Map           = Location of Volosovsky District (Leningrad Oblast).svg
| Map width     = 
}}
'''Volosovon rajon''' (ven.: ''Волосовский район'') om municipaline ühtnik [[Leningradan agj]]as.

Administrativine keskuz om [[Volosovo]]-lidn, sijadase rajonan pohjoižpäivnouzmas.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Leningradan ümbrik]]ho ühten aigan niiden sädandanke. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik. Vl 1931 enččen Moloskovicin rajonan territorijad ühtištuihe Volosovon rajonanke. Vozil 1931-1939 koume estišt rahvahališt küläkundad oli sätud rajonas.

[[Toine mail'man soda|Toižen mail'man sodan]] aigan vozil 1941 (heinku) - 1944 (uhoku) rajonan territorii oli okkupiruidud. Vozil 1963-1965 rajonan territorii oli mülünu [[Kingiseppan rajon]]ha. Vl 1999 sulakun 20. päiväl lindanvuitte [[Volosovo]]-žilo tegihe lidnaks. Rajon om olmas nügüdläižiš röunoiš vspäi 2006.

== Geografijan andmused ==
Volosovon rajon om Leningradan agjan suvipäivlaskmaine taho. Pind — 2 680 nellikkilometrad (14nz' sija agjas 18:späi). Mec katab koume videndest rajonan territorijad.

Om röunoid 5 [[Leningradan agj]]an rajonanke:
* päivnouzmas [[Gatčinan rajon]]anke;
* suves [[Lugan rajon]]anke;
* suvipäivlaskmas [[Slancin rajon]]anke;
* päivlaskmas [[Kingiseppan rajon]]anke;
* pohjoižes [[Lomonosovan rajon (Leningradan agj)|Lomonosovan rajonanke]].

[[Ižoran ülüz]] om rajonan tobj pala. Znamasine jogi om [[Lug (jogi)|Lug]] sen oiktoiden ližajogidenke ([[Vrud (Lugan ližajogi)|Vrud]] da [[Oredež (jogi)|Oredež]]). Om penid järvid rajonadme. Kaik joged da järved mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[sauvondmaterialad]] ([[šebin']], [[savi|saved]], [[lete|letked]], [[mouckivi]]), [[mec]], [[vezi|reskvezi]].

Vspäi 2006 rajonan territorii alajagase 16 municipaližhe ühtnikha: 1 lidnkundha da 15 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 32 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl (koumanz' kucund). [[Savenkov Viktor|Viktor Savenkov]] radab sen ezimehen da rajonan pämehen vs 2014 sügüz'kun 29. päiväspäi. Ezitajiden Nevondkund valičeb rajonan administracijan pämest.

Vs 2006 vilukun 1. päiväspäi [[Rižkov Vasilii|Vasilii Rižkov]] radab rajonan administracijan pämeheks koumanden strokun jäl'geten. Koume varapämest oma hänele abhu. Nell' komitetad, 5 palakundad, 8 sektorad, laudkund da inspekcii alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 49 443 ristitud (15nz' sija agjas 18:späi).

Kaik om 202 eländpunktad rajonas, sidä kesken 1 lidn, 21 žilod, 1 žilo raudtestancijanno da 179 küläd.

Toižed sured eländpunktad oma [[Begunici]]-külä (3,7 tuh. rist. vl 2010), [[Sur' Vrud]]-külä (2,3 tuh. rist. vl 2010), [[Izvar (Volosovon rajon)|Izvar]]-külä (2,2 tuh. rist. vl 2010), [[Kikerino]]-žilo (2,1 tuh. rist. vl 2013) da [[Sel'co (žilo, Volosovon rajon)|Sel'co]]-žilo (2,1 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 88,8%, [[ukrainalaižed]] — 1,8%, [[vaugedvenälaižed]] — 1,2%, [[armenijalaižed]] — 0,9%, [[azerbaidžanlaižed]] — 0,7%, [[uzbekalaižed]] — 0,6%, [[suomalaižed]] — 0,5%, [[tadžikalaižed]] — 0,5%, [[totarlaižed]] — 0,5%, toižed — 2,7%, rahvahuden ozutandata — 1,8% (jäl'gmäižiden keskes 8,4% mahttas pagišta venäkelel).

Erased igähižed rahvahad: [[estilaižed]] — 111 rist. (0,22%), [[karjalaižed]] — 24 rist. (0,05%), [[saamalaižed]] — 2 rist. (vähemba mi 0,01%), [[vepsläižed]] — 2 rist. (vähemba mi 0,01%), [[ižoralaižed]] — 1 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 24-25.] {{ref-ru}}</ref>.

== Ižanduz ==
Rajonan ižandusen päsarakod oma mecan varhapanend da ümbriradmine, sauvond da sauvondmaterialoiden tehmine (apakod puspäi, laudad da lahkod, kuivad sauvondsegoitused, gazbeton), sömtegimišt, maižanduz (maid, kartohkan kazvatuz), turizm<ref>[http://lenoblinvest.ru/images/rayoni/volos/investpasport-VOLOSOVO.pdf Volosovon rajonan investicine pasport (lenoblinvest.ru). — 10 lp. — Lpp. 2-5, 8-9.] {{ref-ru}}</ref>.

== Homaičendad ==
<references />

== Irdkosketused ==
* [http://волосовскийрайон.рф/ Volosovon rajonan oficialine sait.] {{ref-ru}}

{{Rajonad Leningradan agjas}}

[[Kategorii:Volosovon rajon| ]]
