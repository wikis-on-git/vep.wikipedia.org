{{Eländpunkt
 | Nimi = Derbent<br />Дербент <small>(ven.)</small><br />Кьвевар <small>(lezg.)</small><br />Дәрбәнд / Dərbənd <small>(azerb.)</small><br />Цали, Дере-бент <small>(tab.)</small>
 | Lidnanznam = Coat of Arms of Derbent (Dagestan) (2014).png
 | Flag = 
 | Lidnanznam text = Derbentan lidnanznam
 | Flag text = 
 | Valdkund = Venäma
 | Eläjiden lugu = 123,720
 | Voz' = 2018
 | Pind = 69.63
 | Fail = Montage-of-Derbent-(2016).png
 | Pämez' = Enrik Muslimov<br />(keväz'ku 2018—. ''velgusentäutai'')
 | Telefonkod = +7-87240-xx-xxx
 | Avtokod = 05
 | Aigvö = [[UTC]]+3 (MSK+0)
}}
[[Fail:Derbent winter.jpg|thumb|left|250px|Derbentan lidnuz tal'vel.]]
'''Derbent''' ({{lang-ru|Дербент}}, {{lang-lez|Кьвевар}}, ''Алпан'' vai ''Цал'', {{lang-az|Дәрбәнд / Dərbənd}}, {{lang-tab|Цали}} vai ''Дере-бент'', [[avaran kel'|avar]]. i {{lang-rut|Дербенд}}, {{lang-dar|Чяли}}, {{lang-kum|Темир-къапу}}, {{lang-lbe|Дарбант}}) om [[Venäma]]n lidn da lidnümbrik [[Dagestanan Tazovaldkund]]an suvipäivnouzmas. Se om tazovaldkundan koumanz' lidn eläjiden lugun mödhe, [[Derbentan rajon]]an administrativižeks keskuseks mugažo, ei mülü rajonha.

== Istorii ==
Eländpunkt om üks' amuižiš lidnoišpäi [[Venäma]]n territorijas, sen aluz om pandud 4. voz'tuhal edel meiden erad. Mainitase Amuižen Grekanman kirjutajil 6. voz'sadal EME, nimitihe vihtoi ''Bab al' Abvab'' i ''Veroi pahr''. Derbent-nimi om [[persijan kel'|persijan kelespäi]] (دربند‎ Darband) i kändase «sauptud (sidodud) verajad». Üks'jäine [[Sasanidad|Sasanidoiden]] kaičenus lidnuz (2 verajad) sijadase lidnas, varmitihe sidä möhemba äi kerdad. Derbentan kaks'jaine sein (om kaičenus 3,6 km pitte, 7 verajad) i lidnuz mülüdas [[UNESCO|UNESCO:n]] mail'man jäl'gushe. [[Sur' šuukte]] läbiti lidnad. Vspäi 1813 oli [[Venäman imperii|Venäman imperijas]] palaks, vl 1840 sai oficiališt makundan lidnan statusad.

Vl 1898 «[[Mahačkal|Petrovsk-Port]] — [[Baku]]»-raudtejono läbiti lidnad. Vl 2015 oigetihe lidnan statusan andmižen kaks' tuhad vot. Lidn šingotase sömtegimišton edheotandoil (kon'jakkombinat, vändaivinantegim, konservkombinat, lihakombinat, maidkombinat, leibtegim), mugažo [[ülälühüdad lainhed|ÜLL]]-radiostancijoiden tegim i sauvondkombinat (panel'pertid) ratas.

== Geografijan andmused ==
Lidn sijadase [[Kaspijan meri|Kaspijan meren]] randal, 0 m keskmäižel korktusel valdmeren pindan päl, koume kilometrad levette tazangištol [[Kavkaz|Suren Kavkazan]] i meren keskes, meren päivlaskmaižel randal. Kaspijan kendäk om 27 metrad valdmeren pindan alemb korktusel, lidn vedase 20 kilometrad pidust' sen randad. Derbent seižub penen Suhodol-jogen (10 km) i Samuran-Derbentan kanalan randoil. Matkad [[Mahačkal]]hasai om 120 km lodeheze orhal, raudtedme vai 130 km avtotedme. Lähembaine lidn om [[Dagestanan Lämoid]] 10 km lodeheze.

Derbent om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 121 251 ristitud. Kaikiš suremb ristitišt om nügüd'. Religijan pühäpertid: islam — 5, armenine jumalankodikund, ortodoksine hristanuskond i iudaizm — üksin.

Professionaližen opendusen aluzkundad: Derbentan medicinine, pedagogine i maižandusen kolledžad, kour-, sauvond- i raudteprofškolad, Juždag-institut, Derbentan gumanitarine institut, Dagestanan opendusen da kul'turan akademii i 9 üläopendusen aluzkundoiden (Moskv, Mahačkal, Groznii) filialad.

== Irdkosketused ==
* [http://www.derbent.org/ Lidnümbrikon tobmuden aluzkundoiden oficialine sait (''derbent.org'').] {{ref-ru}}
{{Commons|Derbent}}

{{Dagestanan Tazovaldkundan lidnad}}

[[Kategorii:Derbent| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Dagestanan Tazovaldkundan lidnad]]
[[Kategorii:Dagestanan Tazovaldkundan lidnümbrikod]]
[[Kategorii:Derbentan rajon|*]]
