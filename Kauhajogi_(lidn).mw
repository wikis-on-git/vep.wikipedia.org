{{Eländpunkt
 | Nimi = Kauhajogi<br />Kauhajoki <small>(suom. i roč.)</small>
 | Lidnanznam = Kauhajoki.vaakuna.svg
 | Flag = 
 | Lidnanznam text = Kauhajogin lidnanznam
 | Flag text = Kauhajogin flag
 | Valdkund = Suomenma
 | Eläjiden lugu = 13,187
 | Voz' = 2020-01-01
 | Pind = 1,315.55
 | Fail = Kauhajoen keskusta.JPG
 | Pämez' = Linda Leinonen<br />(uhoku 2018—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Kauhajogi''' ([[suomen kel'|suom]]. i {{lang-sv|Kauhajoki}}) om [[Suomenma]]n lidn da lidnankund valdkundan suvipäivlaskmas. Se om [[Suvipohjanma]]-agjan videnz' lidnankund kahesaspäi eläjiden lugun mödhe.

== Istorii ==
Eländpunkt mainitase 16. voz'sadaspäi, časoun' om olmas vspäi 1584. Municipalitetan aluz om pandud vl 1868. [[Suomenman parlament]] sijazihe kundas pordaigaližešti [[Tal'vsoda]]n aigan, tegi 34 ištundad koumes kus. Kund sai lidnan statusad (''kaupunki'') vl 2001.

Kauhajogi šingotase laudoiden pästandal tehmižsauvondan täht («CLT Plant Oy»), torguindal (severz'-se järedoid torguindkeskusid) i plastiktegesiden pästandal («Serres Oy»: imimed läžundkodin operaciihonusiden täht, fansisteman fitingad), mugažo «Suupohjan Osuuspankki»-bankan päfater radab lidnas.

== Geografijan andmused ==
Lidn sijadase agjan suvipäivlaskmas, [[Kauhajogi (jogi)|ühtennimižen jogen]] randoil ({{lang-fi|Kauhajoki}} 73 km pitte, [[Kürönjogi|Kürönjogen]] bassein). Matkad lidnaspäi agjan [[Seinjogi]]-keskushesai om 52 km pohjoižpäivnouzmha orhal, 58 km avtotedme vai raudtedme, [[Hel'sinki]]hesai om 290 km suvipäivnouzmha orhal, 345 km avtol vai raudtel. Lähembaine lidn om [[Kurikk]] 24 km pohjoižpäivnouzmha avtol vai jonusel.

Vl 2020 lidnan ühthine pind — 1315,55 km², sidä kesken kuivma 1298,99 km², vezi i sokaz tahond otiba 16,56 nellikkilometrad.

== Eläjad ==
Vl 1980 lidnankundan eläjiden lugu oli 14 946 ristitud, vl 2010 — 14 269 ristitud. Kaikiš suremb ristitišt oli 19 027 eläjad vl 1950 i 15 643 eläjad vl 1990. Ristituiden kaks' koumandest eläb lidnankundan keskuses.

Mamankelen mödhe (2016): suomen kel' — 97,5%, ročin kel' — 0,3%, toižed keled — 2,2%.

Keijo Kuja-Lipasti radoi edeližeks lidnanpämeheks (2009−2017).

== Galerei ==
<gallery mode="packed" heights="125px">
Kauhajoen kaupungintalo.JPG|Lidnan ohjastusen pert'
Kauhajoki Church 2017.jpg|Kauhajogen jumalanpert'<br />(vn 2017 nägu)
Kauhajoen kaupunginkirjasto.JPG|Lidnan kirjišt
Virkku.JPG|«Virkku»-ujundsportkeskuz
</gallery>

== Homaičendad ==
<references />

== Irdkosketused ==
* [http://www.kauhajoki.fi/ Lidnankundan oficialine sait (''kauhajoki.fi'').] {{ref-fi}}
{{Commons|Category:Kauhajoki}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipohjanma]]
