{{10000}}{{A10000}}
{{Valdkund
| Nimi = Gondurasan Tazovaldkund<br >República de Honduras
| Valdkundznam = Coat of arms of Honduras.svg
| Flag =
| Valdkundznam text = Gondurasan valdkundznam
| Flag text = Gondurasan flag
| Pälidn = Tegusigal'p
| Eläjiden lugu = 9,182,766<ref>[https://www.cia.gov/library/publications/the-world-factbook/geos/ho.html Gondurasan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 112,090
| Kart = LocationHonduras.svg
| Kel' = [[ispanijan kel'|ispanijan]]
| Valdkundan pämez' = [[Ernandes Huan Orlando|Huan Orlando Ernandes]]
| Päministr = ''hän-žo''
| Religii = [[hristanuskond]]
| Valüt = [[Gondurasan lempir]] (HNL)
| Internet-domen = [[.hn]]
| Telefonkod = +504
| Aigvö = [[UTC]]−6
}}
'''Gonduras''', täuz' oficialine form — '''Gondurasan Tazovaldkund''' ({{lang-es|República de Honduras}} [reˈpuβlika ðe onˈduɾas]), om valdkund [[Keskuzamerik]]as. Sen pälidn da kaikiš suremb lidn om [[Tegusigal'p]].

== Etimologii ==
Valdkundan nimituz ispanijan kelel (''Honduras'') znamoičeb «süvüded».

== Istorii ==
Vn 1821 15. päiväl sügüz'kud Gonduras tedištoiti ičeze ripmatomudes [[Ispanii|Ispanijaspäi]].

Vl 2009 sodakukerduz tegihe valdkundas.

Valdkundan ezmäine Konstitucii oli vahvištadud vl 1825. Jäl'gmäine kahtenz'toštkümnenz' lugul Konstitucii<ref>[http://www.constituteproject.org/ontology/Honduras?lang=en Gondurasan Konstitucijan tekst ''constituteproject.org''-saital.] {{ref-en}}</ref> tuli väghe vl 1982 i om olmas voziden 1984−2013 vajehtusidenke.

== Geografijan andmused ==
[[Fail:Honduras Topography.png|thumb|left|250px|Gondurasan topografine kart.]]
Gonduras om mavaldkundröunoiš [[Nikaragua]]nke suvipäivnouzmas (röunan piduz — 940 km), [[Sal'vador]]anke suvipäivlaskmas (391 km) da [[Gvatemal]]anke päivlaskmas (244 km). Ühthine röun kuivmadme — 1575 km. Valdkundan pohjoižed randad lainištab [[Atlantine valdmeri|Atlantižen valdmeren]] [[Kariban meri]] (randanpird — 669 km), suvižed randad lainištab [[Tün' valdmeri]] ([[Fonsekan laht]], 163 km). Ühthine randanpird om 832 km.

Gondurasan territorijan tobj pala om mägišt. Kaikiš korktemb čokkoim om [[Serro Las Minas]]-mägi, 2870 m kortte valdmeren pindan päl. Pened [[manrehkaiduz|manrehkaidused]] oma paksud. Kaikiš znamasižembad joged oma [[Ulua (jogi)|Ulua]], [[Patuk (jogi)|Patuk]] da [[Aguan (jogi)|Aguan]].

Randišton klimat om [[tropine vö|tropine]] passatine, mägištol [[ven vö|ven]] klimat om. Kaikuččen kun keskmäine lämuz om +22..+26 C° randištol, mägištol kesklämuz vajehtab znamasižemb voden aigan (+10..+22 C°). Paneb sadegid 3000 mm keskmäras, enamba kaiked — Kariban mererandpolel, pohjoiž- da päivnouzmpautkil. Vihmsezon oleskeleb man südäimes da suves semendkul-redukul, Tünen valdmererandištol — sügüz'kul-vilukul. Kovad tulleid oma paksud.

Londuseližed pävarad oma [[kuld]], [[hobed]], [[vas'k|vas'kkivend]], [[hahktin]], [[cink]], [[antimonii]], [[raud|raudkivend]], [[kivihil']]; toižed varad oma [[mec]], [[gidroenergii]], [[kala]].

== Tobmuz ==
[[Fail:Tegucigalpa Presidential Palace.jpg|thumb|right|250px|Prezidentan pert'kulu [[Tegusigal'p]]as.]]
Gonduras om unitarine konstitucine [[prezidentine tazovaldkund|prezidentine]] tazovaldkund kaks'partijaliženke sistemanke. Valdkundan pämez' om prezident ({{lang-es|Presidente de la República de Honduras}}), hän-žo om ohjastusen pämez' da armijan päkäsknik. Rahvaz valičeb händast nelläks vodeks, vspäi 2015 strokuiden lugu om röunatusita (edel lasktihe üks'jäšt strokud). Ministrad da koume varaprezidentad oma abuiš prezidental.

Parlament om üks'kodine Nacionaline Kongress ({{lang-es|Congreso Nacional}}). Rahvaz valičeb sen 128 ühtnijoid (''diputados'') mugažo nelläks vodeks.

Ülembaine Käskuzkund om käskuzkundaline tobmuz, se kogoneb 9 sudijaspäi da 7 varasudijaspäi.

Gondurasan päjärgvaličendad oliba vn 2017 26. päiväl kül'mkud. Vs 2014 vilukun 27. päiväspäi nügüdläine [[Ernandes Huan Orlando|Huan Orlando Ernandes]]-prezident tuleb radho, sai vn 2013 valičendol 36,89% änid, vn 2017 — 42,95%.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gondurasan administrativiž-territorialine jagand]].''

Gonduras jagase 18 departamentaks ({{lang-es|departamento}}) ühtenke pälidnan ümbrikonke. Departamentad alajagasoiš municipalitetoikš (isp. ''municipio'', vl 2008 niid oli 285).

== Eläjad ==
Gondurasas elädas [[gondurasalaižed]]. Vl 2014 valdkundan ristitišton lugu oli 8 598 561 eläjad. Kaikiš suremb ristitišt om nügüd'.

Ristitišt augotižlibundan mödhe: [[mestizo]] (segoitadud indejalaižed evropalaižidenke) — 90%, [[indejalaižed]] — 7%, afrikalaižed — 2%, evropalaižed — 1%.

Uskondan mödhe (2014): [[katoline jumalankodikund|riman katolikad]] — 46%, [[protestantizm|protestantad]] — 41%, [[ateizm|ateistad]] — 10%, toižed uskojad — 3%.

Lidnalaižiden pala om 57,7% (2019). Gondurasan toižed sured lidnad (enamba 100 tuh. ristituid vl 2010, surembaspäi penembha): [[San Pedro Sul]], [[Čolom]], [[La Seib]], [[El' Progreso (Gonduras)|El' Progreso]]. Vl 2010 kaik oli 32 lidnad enamba 10 tuh. ristitištonke.

== Ižanduz ==
Vn 2012 Gondurasan päeksport oli erazvuiččed [[sobad]] (40%), [[kofe]] (10%), [[počtmark]]ad (6%); toine eksport — [[elektroveimed]] (sidä kesken [[optine kabel'|optižkabeläd]]), [[banan]]ad, [[pal'mvoi]], [[sigar]]ad, [[kivivoi]]n gazad, [[muil]], [[kuld]].

== Homaičendad ==
<references />

== Irdkosketused ==
* [http://www.presidencia.gob.hn/ Gondurasan Tazovaldkundan prezidentan oficialine portal (''presidencia.gob.hn'').] {{ref-es}}
* [http://www.congresonacional.hn/ Gondurasan Tazovaldkundan parlamentan oficialine sait (''congresonacional.hn'').] {{ref-es}}
{{Commons|Honduras}}

{{Pohjoižamerik}}

[[Kategorii:Gonduras| ]]
