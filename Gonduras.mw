{{Valdkund
| Nimi = Gondurasan Tazovaldkund<br >República de Honduras
| Valdkundznam = Coat of arms of Honduras.svg
| Flag = Flag of Honduras.svg
| Valdkundznam text = Gondurasan valdkundznam
| Flag text = Gondurasan flag
| Pälidn = Tegusigal'p
| Eläjiden lugu = 8,598,561<ref>[https://www.cia.gov/library/publications/the-world-factbook/geos/ho.html Vl 2014 Gondurasan ristitišton endustuz heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 112,090
| Kart = LocationHonduras.svg
| Kel' = [[ispanijan kel'|ispanijan]]
| Valdkundan pämez' = [[Ernandes Huan Orlando|Huan Orlando Ernandes]]
| Päministr = ''hän-žo''
| Religii = [[hristanuskond]]
| Valüt = [[Gondurasan lempir]] (HNL)
| Internet-domen = [[.hn]]
| Telefonkod = +504
| Aigvö = [[UTC]]-6
}}
'''Gonduras''', täuz' oficialine form — '''Gondurasan Tazovaldkund''' ([[ispanijan kel'|isp.]]: ''República de Honduras''), om valdkund [[Keskuzamerik]]as. Sen pälidn da kaikiš suremb lidn om [[Tegusigal'p]].

== Etimologii ==
Valdkundan nimituz ispanijan kelel (''Honduras'') znamoičeb «süvüded».

== Istorii ==
Vl 1821 sügüz'kun 15. päiväl Gonduras tedoti ičeze ripmatomudes [[Ispanii|Ispanijaspäi]].

Vl 2009 sodakukerduz oli valdkundas.

Jäl'gmäine Konstitucii (kahtenz'toštkümnenz') tuli väghe vl 1982 (voziden 1984-2005 vajehtusidenke)<ref>[http://www.congresonacional.hn/dmdocuments/2014/CONSTITUCION-2005.pdf Nügüdläine Gondurasan Konstitucii. — Congresonacional.hn.] {{ref-es}}</ref>.

== Geografijan andmused ==
[[Fail:Honduras Topography.png|thumb|left|250px|Gondurasan topografine kart.]]
Gonduras om mavaldkundröunoiš [[Nikaragua]]nke suvipäivnouzmas (röunan piduz — 940 km), [[Sal'vador]]anke suvipäivlaskmas (391 km) da [[Gvatemal]]anke päivlaskmas (244 km). Ühthine röun kuivmadme — 1575 km. Valdkundan pohjoižed randad lainištab [[Atlantine valdmeri|Atlantižen valdmeren]] [[Kariban meri]] (randanpird — 669 km), suvižed randad lainištab [[Tün' valdmeri]] ([[Fonsekan laht]], 163 km). Ühthine randanpird om 832 km.

Gondurasan territorijan tobj pala om mägišt. Kaikiš korktemb čokkoim om [[Serro Las Minas]]-mägi, 2870 m valdmeren pindan päl. Pened [[manrehkaiduz|manrehkaidused]] oma paksud. Kaikiš znamasižembad joged oma [[Ulua (jogi)|Ulua]], [[Patuk (jogi)|Patuk]] da [[Aguan (jogi)|Aguan]].

Randišton klimat om [[tropine vö|tropine]] passatine, mägištol om [[ven vö|ven]] klimat. Kaikuččen kun kesklämuz om +22...+26°C randištol, mägištol kesklämuz vajehtab znamasižemb voden aigan (+10...+22°C). Paneb sadegid 3000 mm keskmäras, enamba kaiked — Kariban mererandpolel, pohjoiž- da päivnouzmpautkil. Vihmsezon man südäimes da suves om semendkul-redukul, a Tünen valdmererandištol — sügüz'kul-vilukul. Kovad tulleid oma paksud.

Londuseližed pävarad oma [[kuld]], [[hobed]], [[vas'k|vas'kkivend]], [[hahktin]], [[cink]], [[antimonii]], [[raud|raudkivend]], [[kivihil']]; toižed oma [[mec]], [[gidroenergii]], [[kala]].

== Tobmuz ==
[[Fail:Tegucigalpa Presidential Palace.jpg|thumb|right|250px|Prezidentan pert'kulu [[Tegusigal'p]]as.]]
Gonduras om unitarine konstitucine [[prezidentine tazovaldkund|prezidentine]] tazovaldkund kaks'partijaližen sistemanke.

Valdkundan pämez' om prezident (rahvaz valičeb händast 4 vodeks, toižen strokun voimuseta), hän-žo om ohjastusen pämez' da armijan päkäsknik. Ministrad da koume varaprezidentad oma abuiš prezidental.

Parlament om üks'kodine Nacionaline Kongress ([[ispanijan kel'|isp.]] ''Congreso Nacional''), sen 128 ühtnijoid (''diputados'') mugažo rahvaz valičeb 4 vodeks.

Ülembaine Käskuzkund om käskuzkundaline tobmuz, se kogoneb 9 sudijad da 7 varasudijad.

Gondurasan päjärgvaličendad oliba vl 2013 kül'mkun 24. päiväl. Vs 2014 vilukun 27. päiväspäi nügüdläine [[Ernandes Huan Orlando|Huan Orlando Ernandes]]-prezident tuli radho (sai 36,89%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gondurasan administrativiž-territorialine jagand]].''

Gonduras alajagase 18 departamentha ([[ispanijan kel'|isp.]] ''departamento'') da uhthe pälidnan ümbrikho. Departamentad alajagase municipalitetha (vl 2008 niid oli 285) (isp. ''municipio'').

== Eläjad ==
Gondurasas elädas [[gondurasalaižed]].

Gondurasan toižed sured lidnad (enamba 100 tuh. ristitud vl 2010, surembaspäi penembha): [[San Pedro Sul]], [[Čolom]], [[La Seib]], [[El' Progreso (Gonduras)|El' Progreso]]. Vl 2010 kaik oli 32 lidnad enamba 10 tuh. ristitištonke.

== Ižanduz ==
Vn 2012 Gondurasan päeksport oli erazvuiččed [[sobad]] (40%), [[kofe]] (10%), [[počtmark]]ad (6%); toine eksport — [[elektroveimed]] (sidä kesken [[optine kabel'|optižkabeläd]]), [[banan]]ad, [[pal'mvoi]], [[sigar]]ad, [[kivivoi]]n gazad, [[muil]], [[kuld]].

== Homaičendad ==
<references />

== Irdkosketused ==
* [http://www.presidencia.gob.hn/ Gondurasan Tazovaldkundan prezidentan oficialine portal.] {{ref-es}}
* [http://www.congresonacional.hn/ Gondurasan Tazovaldkundan parlamentan oficialine sait.] {{ref-es}}
* [http://www.ffaah.mil.hn/ Gondurasan azekhiden vägiden oficialine sait.] {{ref-es}}

{{Commons|Honduras}}
{{Pohjoižamerik}}

[[Kategorii:Gonduras| ]]
