{{Eländpunkt
 | Nimi = Uusikaarlepüü<br />Uusikaarlepyy <small>(suom.)</small><br />Nykarleby <small>(roč.)</small>
 | Lidnanznam = Uusikaarlepyy.vaakuna.svg
 | Flag =
 | Lidnanznam text = Uusikaarlepüün lidnanznam
 | Flag text = Uusikaarlepüün flag
 | Valdkund = Suomenma
 | Eläjiden lugu = 7,473
 | Voz' = 2020-01-01
 | Pind = 737.15
 | Fail = Nykarleby sollefteågatan.jpg
 | Pämez' = Mats Brandt<br />(kül'mku 2018—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Kommunfusioner i Jakobstadsregionen.svg|thumb|left|250px|Lidnankundan da sen ümbrišton kart (2020)]]
'''Uusikaarlepüü''' ({{lang-fi|Uusikaarlepyy}}, mugažo ''Lapuanjoensuu'', {{lang-sv|Nykarleby}}, sijaline ročin virkand: [nyˈkɑːrleˌbyː]) om [[Suomenma]]n lidn da lidnankund valdkundan päivlaskmas, [[Botnine laht|Botnižen lahten]] randal. Se om [[Pohjanma]]-agjan nellänz' lidnankund kudespäi eläjiden lugun mödhe.

== Istorii ==
Lepua-külä sai lidnan oiktusid vl 1620. Sil-žo aigal nügüdläine nimi om sündnus, suomen nimituz toštab ročin nimed känduses, [[Kokkol|Karlebü]]-lidnan mödhe. Torad mäniba lidnan ümbrištos Suomen sodan aigan (1808) Ročinman i Venäman keskes. Mülütihe koumed küläkundad Uusikaarlepüühü vl 1975: Uusikaarlepüü (küläkund), Munsal ({{lang-fi|Munsala}}) i Jepua.

Uusikaarlepüü šingotase «[[KWH Group]]»-konglomeratan (baziruiše Vas-lidnas) kahtel tegimel: pakuitesen i torviden pästand («Prevex»), abrazivad krepindanke («KWH Mirka»). Mugažo «Westwood»-edheotand tegeb puižid [[pordhad|pordhid]].

== Geografijan andmused ==
Lidn sijadase agjan pohjoižes, Lapua-jogensun randoil ({{lang-fi|Lapuanjoki}}, {{lang-sv|Lappo å / Nykarleby älv}} 150 km pitte). Matkad agjan [[Vas (lidn)|Vas]]-keskushesai om 66 km suvipäivlaskmha orhal vai 77 km avtol, [[Hel'sinki]]-pälidnhasai om 395 km suvhe-suvipäivnouzmha orhal vai 460 km avtotedme. Lähembaižed lidnad avtotedme oma [[Pietarsaari]] 20 km pohjoižhe-pohjoižpäivnouzmha i [[Kokkol]] (Keskpohjanma) 50 km pohjoižpäivnouzmha. «[[Seinjogi]] — [[Oulu]]»-raudtekeskust läbitab kundad, kaks' raudtestancijad.

Vl 2020 lidnankundan pind — 2334,14 km², sidä kesken kuivma 977,71 km², vezi i sokaz tahond ottas 7,75 km², meri om 1348,68 km².

== Eläjad ==
Vl 1980 lidnan eläjiden lugu oli 7 537 ristitud, vl 2010 — 7 458 ristitud. Municipalitetan kaikiš suremb ristitišt oli 7 768 eläjad vl 1985. Ristitišton pol' eläb lidnankundan keskuses.

Kodikel' (2016): [[suomen kel']] — 7,1%, [[ročin kel']] — 86,9%, toižed keled — 6,0%.

Gösta Villman (roč. ''Gösta Willman'') radoi edeližen lidnanpämehen (2002−2018).

== Galerei ==
<gallery mode="packed" heights="125px">
Uusikaarlepyy town hall 2017.jpg|Lidnan ohjastusen pert'
Uusikaarlepyy Church 2017.jpg|Uusikaarlepüün Ph. Birgittan jumalanpert'<br />(om saudud 18. voz'sadan ühtendel polel,<br />vn 2017 nägu)
15A64- 101.tif|«KWH Mirka»-kompanijan tegim<br />(2016)
Jeppo järnvägsstation.JPG|Jepua ({{lang-sv|Jeppo}})-raudtestancijan sauvuz (2013)
</gallery>

== Homaičendad ==
<references />

== Irdkosketused ==
* [http://www.nykarleby.fi/ Lidnan oficialine sait (''nykarleby.fi'').] {{ref-sv}} {{ref-fi}}
{{Commons|Category:Nykarleby}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjanma]]
