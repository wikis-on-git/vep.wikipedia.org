{{Eländpunkt
 | Nimi = Jermolino<br />Ермолино
 | Lidnanznam = Coat of Arms of Ermolino (Kaluga oblast).png
 | Flag = Flag of Ermolino (Kaluga oblast).png
 | Lidnanznam text = Jermolinon lidnanznam
 | Flag text = Jermolinon flag
 | Valdkund = Venäma
 | Eläjiden lugu = 10,089
 | Voz' = 2018-01-01
 | Pind = 7.24
 | Fail = Ермолино школа.jpg
 | Pämez' = Lüdmila Fedotova<br />(sulaku 2017—)
 | Telefonkod = +7-48438-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Jermolino''' ({{lang-ru|Ермо́лино}}) om [[Venäma]]n lidn da lidnankund [[Kalugan agj]]an pohjoižpäivnouzmas. Se om [[Borovskan rajon]]an kaikiš penemb lidn koumespäi, [[Obninsk]]an pohjoine ezilidn.

== Istorii ==
Eländpunkt mainitase ezmäižen kerdan [[Boris Godunov]]an kirjeižes vn 1601 kezakul kuti valdkundaline ''Jermakovo (Jermolino)-külä''. Šingotihe kaugedraudan tehmižel 18. voz'sadal i tekstil'fabrikal vspäi 1880. [[Toine mail'man soda|Toižen mail'man sodan]] aigan žilo oli okkupiruidud nacistoil (20. reduku 1941 — 3. viluku 1942). Vspäi 2008 om lidnan statusanke.

Jermolino šingotase puvillkanghankombinatal, optižen kabelän tegimel, sömtegimištol (lihapol'fabrikatad) i lidnan jarmankal. Jermolino-sodalendimport radab lidnas.

== Geografijan andmused ==
Lidn sijadase rajonan päivnouzmaižes palas, [[Protv]]-jogen molembil randoil ({{lang-ru|Протва́}} 282 km pitte, [[Okanjogi|Okan]] hura ližajogi), 150 m ü.m.t. keskmäižel korktusel. Matkad [[Moskvan agj]]hasai om 7 km pohjoižhe orhal. Matkad [[Kalug]]hasai om 79 km suvhe orhal vai 95 km avtotel. Lähembaižed lidnad oma [[Borovsk]]-rajonankeskuz 4 km päivlaskmha orhal vai avtotedme, [[Balabanovo]] (raudtestancii) 3 km päivnouzmha orhal vai 6 km avtotedme, i [[Obninsk]] 6 km suvhe orhal vai 10 km avtotedme. Sur' Moskvan avtorengaz (A-108) läbitab Jermolinon pohjošt.

Jermolino om lidnankundan üks'jäine eländpunkt. Lidnankundan pind — 7,24 km².

== Eläjad ==
Vl 1939 žilon ristitišt oli 5 833 eläjad. Vn 2010 Venäman rahvahanlugemižen mödhe lidnan eläjiden lugu oli 10 409 ristitud, rajonan kudendez. Kaikiš suremb lidnan ristitišt oli 11 tuhad eläjid vll 2000−2001. [[Ortodoksine hristanuskond|Ortodoksižen hristanuskondan]] Jumalanmaman Kalugan jumalaižen pühäpert'<ref>[http://sobory.ru/article/?object=34009 Jumalanmaman Kalugan jumalaižen pühäpert' Jermolino-lidnas ''sobory.ru''-saital.] {{ref-ru}}</ref> i enččen Rusinovo-žilon časoun' oma olmas lidnas.

Rahvahad (2010): [[venälaižed]] — 94,1%, [[ukrainalaižed]] — 1,4%, [[moldovalaižed]] — 1,2%, toižed rahvahad — 3,3%.

Professionaližen opendusen aluzkund om Jermolinon tehnikum.<ref>[http://gbpou-erm-t.ucoz.com/ Jermolinon tehnikuman sait (''gbpou-erm-t.ucoz.com'').] {{ref-ru}}</ref>

== Homaičendad ==
<references/>

== Irdkosketused ==
* [http://admermolino.ru/ Lidnan tobmuden aluzkundoiden sait (''admermolino.ru'').] {{ref-ru}}
{{Commons|Category:Yermolino, Kaluga Oblast}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Borovskan rajon]]
