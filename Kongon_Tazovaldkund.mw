{{Valdkund
| Nimi = Kongon Tazovaldkund<br />République du Congo
| Valdkundznam = Coat of arms of the Republic of the Congo.svg
| Flag = Flag of the Republic of the Congo.svg
| Valdkundznam text = Kongon Tazovaldkundan valdkundznam
| Flag text = Kongon Tazovaldkundan flag
| Pälidn = Brazzavil'
| Eläjiden lugu = 4,662,446<ref>[https://www.cia.gov/library/publications/the-world-factbook/geos/cf.html Congo, Republic of the // Mail'man faktoiden kirj. — ''Cia.gov''.] {{ref-en}}</ref>
| Voz' = 2014
| Pind = 342,000
| Kart = LocationRCongo.svg
| Kel' = [[francijan kel'|francijan]]
| Valdkundan pämez' = [[Sassu-Ngesso Deni|Deni Sassu-Ngesso]]
| Päministr = ''eile olmas''
| Religii = [[hristanuskond]], [[paganuz]]
| Valüt = [[Keskafrikan KFA:n frank]] (XAF)
| Internet-domen = [[.cg]]
| Telefonkod = +242
| Aigvö = [[UTC]]+1
}}
'''Kongon Tazovaldkund''' ([[francijan kel'|franc.]] ''République du Congo''), om ekvatorialine valdkund [[Keskafrik]]as. Pälidn da kaikiš suremb lidn om [[Brazzavil']].

== Istorii ==
Vozil 1885−1947 nügüdläižen Kongon Tazovaldkundan territorii oli [[Francijan Ekvatorialine Afrik|Francijan Ekvatorialižen Afrikan]] palaks.

Vl 1960 elokun 15. päiväl Kongon Tazovaldkund tedoti ičeze ripmatomudes [[Francii|Francijaspäi]].

Jäl'gmäine Konstitucijan udištamine oli vl 2002 keväz'kus, se om ottud kaiken rahvahan referenduman jäl'ghe.

== Keled ==
Valdkundas om üks' oficialine kel' — [[francijan kel']]. Sen ližaks, om 2 muga nimitadud nacijoidenkeskeižiden kontaktoiden kel't: [[lingala]], [[kongon kel'|kongon]] (kikongo).

Kongon Tazovaldkundan nimi nacionaližil kelil:
* Republíki ya Kongó (''lingala'')
* Repubilika ya Kongo (''kongon kel''')

== Geografijan andmused ==
[[Fail:Congo Brazzaville Topography.png|thumb|left|250px|Kongon topografine kart.]]
Kongon Tazovaldkund om mavaldkundröunoiš [[Gabon]]anke päivlaskmas (röunan piduz — 1903 km), [[Kamerun]]anke (523 km) da [[Keskafrikan Tazovaldkund|Keskafrikan Tazovaldkundanke]] (467 km) pohjoižes, [[Kongon Demokratine Tazovaldkund|Kongon Demokratižen Tazovaldkundanke]] päivnouzmas da suves (2410 km), [[Angol]]anke suvipäivlaskmas (201 km). Ühthine röunoiden piduz — 5504 km. Päivlaskmas om 169 km [[Atlantine meri|Atlantižen meren]] randištod.

Valdkundan territorii om [[Kongo (jogi)|Kongo-]] da [[Kvilu]]-jogiden bassein. Kaikiš korktemb valdkundan čokkoim om [[Nabeb]]-mägi, 1020 m meren pindan päl.

Klimat om ekvatorialine pohjoižes da subekvatorialine valdkundan suves. Ani kaikes vodes om luja nepsuz. Paneb sadegid 1200-2000 mm vodes. Sulakun lämuz om +26 C°, heinkun — +22 C°.

Londuseližed pävarad oma [[kivivoi]], [[londuseline gaz]], [[diamant]]ad, [[vas'k]], [[hahktin]], [[cink]], [[uran (himine element)|uran]], [[raud|raudkivend]]. [[Mec|Vihmmec]] katab 70% valdkundan territorijad.

== Tobmuz ==
[[Fail:Palais sasssou.jpg|thumb|right|250px|Kongon Tazovaldkundan prezidentan pert'kulu.]]
Kongon Tazovaldkund om unitarine [[prezidentine tazovaldkund|prezidentine]] tazovaldkund äjiden partijoiden sistemanke da ühten dominirujan partijanke. Valdkundan da ohjastusen pämez' om prezident, kudambad rahvaz valičeb 7 vodeks (kahtenz' strok om voimusine). Nügüdläine [[Sassu-Ngesso Deni|Deni Sassu-Ngesso]]-prezident ištub radsijal vspäi 1997. Sikš ku konstitucijad vajehtihe, ka nece om kahtenz' strok.

Valdkundan parlament om kaks'kodine. Üläkodi om Senat ({{lang-fr|Sénat}}), se mülütab 72 ühtnijad (heid valitas kuzin kaikuččes agjaspäi niiden suimil 6 vodeks). Alakodi om Nacionaline Suim ({{lang-fr|Assemblée Nationale}}), se mülütab 153 ristitud (üksin valičemižümbrikospäi, kaik rahvaz valičeb heid videks vodeks).

Vl 2009 oliba prezidentan järgvaličendad, a parlamentan ühtnijoid valitihe järgkerdan vl 2012.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kongon Tazovaldkundan administrativiž-territorialine jagand]].''

Administrativiž-territorialižikš Kongon Tazovaldkund jagase 12 agjaha, niiden keskes [[Brazzavil']]-pälidn da [[Puent Nuar]]-lidn oma agjoikš. Agjad alajagasoiš kommunihe, mugažo ümbrikoihe.

== Eläjad ==
Urbaniziruidud ristitišt om 62%.

Kongon Tazovaldkundan järedad lidnad (enamba 800 tuh. ristituid, surembaspäi penembha): [[Brazzavil']] (pälidn) da [[Puent Nuar]]. Neniš lidnoiš eläb valdkundan ristitišton läz pol't.

== Ižanduz ==
Vl 2011 Kongon Tazovaldkundan päeksport oli [[kivivoi]], [[pu (material)|pumaterialad]], [[sahar (produkt)|sahar]], [[kakao]] da [[kofe]], [[diamant]]ad.

== Homaičendad ==
<references />

== Irdkosketused ==
* [http://www.congo-siteportail.info/ Kongon Tazovaldkundan informacine portal (''congo-siteportail.info'').] {{ref-fr}}
* [http://www.presidence.cg/accueil/ Kongon Tazovaldkundan prezidentan oficialine sait (''presidence.cg'').] {{ref-fr}}
* [http://www.assemblee-nationale.cg/ Kongon Tazovaldkundan Nacionaližen Suiman oficialine sait (''assemblee-nationale.cg'').] {{ref-fr}}
{{Commons|Republic of the Congo}}

{{Afrik}}

[[Kategorii:Kongon Tazovaldkund| ]]
