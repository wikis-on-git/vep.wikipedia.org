{{10000}}{{A10000}}
{{Valdkund
| Nimi = Kongon Tazovaldkund<br />République du Congo
| Valdkundznam = Coat of arms of the Republic of the Congo.svg
| Flag = Flag of the Republic of the Congo.svg
| Valdkundznam text = Kongon Tazovaldkundan valdkundznam
| Flag text = Kongon Tazovaldkundan flag
| Pälidn = Brazzavil'
| Eläjiden lugu = 5,062,021<ref>[https://www.cia.gov/library/publications/the-world-factbook/geos/cf.html Kongon Tazovaldkundan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 342,000
| Kart = LocationRCongo.svg
| Kel' = [[francijan kel'|francijan]]
| Valdkundan pämez' = [[Sassu-Ngesso Deni|Deni Sassu-Ngesso]]
| Päministr = [[Makosso Anatol' Kollinet|Anatol' Kollinet Makosso]]
| Religii = [[hristanuskond]], [[paganuz]]
| Valüt = [[Keskafrikan KFA:n frank]] (XAF)
| Internet-domen = [[.cg]]
| Telefonkod = +242
| Aigvö = [[UTC]]+1
}}
'''Kongon Tazovaldkund''' ({{lang-fr|République du Congo}}), om ekvatorialine valdkund Keskmäižes [[Afrik]]as. Pälidn da kaikiš suremb lidn om [[Brazzavil']].

== Istorii ==
Vozil 1885−1947 nügüdläižen Kongon Tazovaldkundan territorii oli [[Francijan Ekvatorialine Afrik|Francijan Ekvatorialižen Afrikan]] palaks.

Vl 1960 elokun 15. päiväl Kongon Tazovaldkund tedoti ičeze ripmatomudes [[Francii|Francijaspäi]].

Jäl'gmäine Konstitucijan udištamine<ref>[http://www.constituteproject.org/constitution/Congo_2015.pdf?lang=en Vn 2015 Kongon Tazovaldkundan Konstitucijan tekst ''constituteproject.org''-saital.] {{ref-en}}</ref> oli vn 2015 kül'mkus, se om vahvištadud kaiken rahvahan referenduman jäl'ghe.

== Keled ==
Valdkundas üks' oficialine kel' om olmas — [[francijan kel']]. Sen ližaks, om kaht muga nimitadud nacijoidenkeskeižiden kontaktoiden kel't: [[lingala]], [[kongon kel'|kongon]] (kikongo).

Kongon Tazovaldkundan nimituz nacionaližil kelil:
* Republíki ya Kongó (''lingala'')
* Repubilika ya Kongo (''kongon kel' '')

== Geografijan andmused ==
[[Fail:Congo Brazzaville Topography.png|thumb|left|250px|Kongon topografine kart.]]
Kongon Tazovaldkund om mavaldkundröunoiš [[Gabon]]anke päivlaskmas (röunan piduz — 1903 km), [[Kamerun]]anke (523 km) da [[Keskafrikan Tazovaldkund|Keskafrikan Tazovaldkundanke]] (467 km) pohjoižes, [[Kongon Demokratine Tazovaldkund|Kongon Demokratiženke Tazovaldkundanke]] päivnouzmas da suves (2410 km), [[Angol]]anke suvipäivlaskmas (201 km). Ühthine röunoiden piduz — 5504 km. Päivlaskmas om 169 km [[Atlantine valdmeri|Atlantižen valdmeren]] randištod.

Valdkundan territorii om [[Kongo (jogi)|Kongo-]] da [[Kvilu]]-jogiden bassein. Kaikiš korktemb čokkoim om [[Nabeb]]-mägi, 1020 m ü.m.t. korktusel.

Klimat om ekvatorialine pohjoižes da subekvatorialine valdkundan suves. Luja nepsuz om kaikes vodes ani. Paneb sadegid 1200..2000 mm vodes. Sulakun keskmäine lämuz om +26 C°, heinkun — +22 C°.

Londuseližed pävarad oma [[kivivoi]], [[londuseline gaz]], [[diamant]]ad, [[vas'k]], [[hahktin]], [[cink]], [[uran (himine element)|uran]], [[raud|raudkivend]]. [[Mec|Vihmmec]] katab valdkundan territorijan seičeme kümnendest.

== Tobmuz ==
Kongon Tazovaldkund om unitarine [[prezidentine tazovaldkund|prezidentine]] tazovaldkund äjiden partijoiden sistemanke da dominirujanke partijanke. Valdkundan i ohjastusen pämez' om prezident, kaik rahvaz valičeb händast videks vodeks (edel 2015 vot — seičemeks), kahtenz' strok om voimusine. Nügüdläine [[Sassu-Ngesso Deni|Deni Sassu-Ngesso]]-prezident ištub radsijal vspäi 1997, hän-žo oli prezidental vll 1979−1992. Sikš ku vajehtihe konstitucijad kahtišti, ka nece om ühtenz' strok, eile seičemenz'. Prezident paneb ministrišton ühtnijoid radnikusile.

Valdkundan parlament om kaks'kodine. Üläkodi om Senat ({{lang-fr|Sénat}}), se mülütab 72 ühtnijad, valitas heid kuzin kaikuččes agjaspäi niiden suimil kudeks vodeks. Alakodi om Nacionaline Suim ({{lang-fr|Assemblée Nationale}}), se kogoneb 139 ristituspäi, üksin valičemižümbrikospäi, kaik rahvaz valičeb heid videks vodeks.

Vn 2016 keväz'kun 20. päiväl prezidentan järgenduseližed valičendad oliba, [[Deni Sassu-Ngesso]] sai vägestust ezmäižes turas (60,19%). Valitihe parlamentan alakodin ühtnijoid järgkerdan vn 2017 heinkun 16. päiväl. [[Anatol' Kollinet Makosso]] radab päministran vn 2021 semendkun 13. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kongon Tazovaldkundan administrativiž-territorialine jagand]].''

Administrativiž-territorialižikš Kongon Tazovaldkund jagase 12 agjaks ({{lang-fr|département}}), niiden keskes [[Brazzavil']]-pälidn da [[Puent Nuar]]-lidn oma agjoikš. Agjad alajagasoiš 86 ümbrikoks, mugažo 6 kommunaks.

== Eläjad ==
Vl 2014 valdkundan eläjiden lugu oli 4 662 446 ristitud. Kaikiš suremb ristitišt om nügüd'. Urbaniziruidud ristitišt om 67% (2018).

Uskondan mödhe (2010): riman [[katoline jumalankodikund|katolikad]] — 33,1%, [[hristanuskond]]an udessündutamižen / nouzendan jumalankodikundoiden polenpidajad — 22,3%, [[protestantizm|protestantad]] — 19,9%, salütistad — 2,2%, [[islam]]anuskojad — 1,6%, kimbanguistad — 1,5%, toižed uskojad — 8,1%, religijatomad — 11,3%.

Kongon Tazovaldkundan järedad lidnad (enamba 800 tuh. ristituid, surembaspäi penembha): [[Brazzavil']] (pälidn) i [[Puent Nuar]]. Neniš lidnoiš eläb valdkundan ristitišton läz pol't.

== Ižanduz ==
Vl 2011 Kongon Tazovaldkundan päeksport oli [[kivivoi]], [[pu (material)|pumaterialad]], [[sahar (produkt)|sahar]], [[kakao]] da [[kofe]], [[diamant]]ad.

== Homaičendad ==
<references />

== Irdkosketused ==
* [http://www.congo-siteportail.info/ Kongon Tazovaldkundan informacine portal (''congo-siteportail.info'').] {{ref-fr}}
* [http://www.presidence.cg/accueil/ Kongon Tazovaldkundan prezidentan oficialine sait (''presidence.cg'').] {{ref-fr}}
* [http://www.assemblee-nationale.cg/ Kongon Tazovaldkundan Nacionaližen Suiman oficialine sait (''assemblee-nationale.cg'').] {{ref-fr}}
{{Commons|Republic of the Congo}}

{{Afrik}}

[[Kategorii:Kongon Tazovaldkund| ]]
