{{10000}}{{A10000}}
[[Fail:Curium spectrum visible.png|thumb|left|300px|Kürijan spektr]]
{{Himine element|96|Kürii|Cm|247,0703|HimAktinoid|2|8|18|32|25|9|2|}}
'''Kürii''' (''Cm'' — ''curium'' latinan kelel) om 96nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Ei ole kürijad londuses, se om ratud transplutonine element. [[AÜV|Amerikalaine]] himik Glenn Siborg da hänen kollegad Berklin tedoiduzkeskusespäi saiba kürijad ezmäižen kerdan vl 1944. Element om nimitadud [[Pjer Küri|Pjer]] i [[Marija Sklodovskaja-Küri|Marija Küri]]-tedomehiden muštoks.

Kürijan toksižuz om vähemb, mi [[neptunii|neptunijal]] vai [[americii|americijal]].

== Fizižed ičendad ==
Kürii om [[radioaktivižuz|radioaktivine]] hobedakaz [[metall]]. Kristalline segluz om kaksitadud geksagonaline.

Atommass — 247,0703. Ninevuz (normaližiš arvoimižiš) — 13,51 g/sm³. Suladandlämuz — 1613 K (1340 C°). Kehundlämuz — 3383 K (3110 C°).

Tetas 20 ratud radioaktivišt izotopad 233..252 atommassanke i niiden 4 izomärad, sidä kesken 8 izotopad (243..250) elädas enamba vot. Kaikiš hätkemb om <sup>247</sup>Cm 15,6 mln vozid pol'čihodamižen pordonke.

== Himižed ičendad ==
Himižed reakcijad oma [[lantanoidad|lantanoidoiden]] i [[americii|americijan]] pojavad. Muigotandmärad: +6..+2, tobjimalaz +3.

== Kävutand ==
Kürijan potencialine leved kävutand om radioizotopižiš energijanpurtkiš, kompaktižes südäitukuižes reaktoras (likutimes). Hätken eläjad izotopad oma α-čihodamiženke tobjimalaz, sikš elementan toksižuz om vähemb.

Kaik kürii sädase [[atomreaktor]]iš lujas penikaižin verdoin. Saihe kaikes aigas vaiše severz'-se kilogrammad (242 i 244 izotopad), grammad i milligrammad (toižed izotopad). Om tehnologijoiden sädamižen programid ližadamha kürijan samišt.

== Irdkosketused ==
* [http://www.webelements.com/webelements/elements/text/Cm/key.html Kürii ''webelements.com''-saital.] {{ref-en}}
* [http://n-t.ru/ri/ps/pb096.htm Kirjutuz kürijas Himižiden elementoiden populärižes ''n-t.ru''-kirjištos.] (venäkelel)
{{Commons|Curium}}

{{Periodine tablut}}

[[Kategorii:Himižed elementad kirjamišton mödhe]]
