{{Eländpunkt
 | Nimi = Lug<br />Луга
 | Lidnanznam = Coat of Arms of Luga (Leningrad oblast).png
 | Flag = Flag of Luga.png
 | Lidnanznam text = Lugan lidnanznam
 | Flag text = Lugan flag
 | Valdkund = Venäma
 | Eläjiden lugu = 35,785
 | Voz' = 2017
 | Pind = 13
 | Fail = Luga town view.JPG
 | Pämez' = [[Stepanov Vladimir|Vladimir Stepanov]]<br />(sügüz'ku 2014—)
 | Telefonkod = +7-81372-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Lug''' ({{lang-ru|Луга}}, {{lang-fi|Laukaa / Ylä-Laukaa / Luga}}, {{lang-vot|Laugaz}}) om [[Venäma]]n lidn da lidnankund [[Leningradan agj]]an suvipäivlaskmas. Se om [[Lugan rajon]]an administrativine keskuz, mülüb rajonha vspäi 2006.

== Istorii ==
Eländpunkt mainitase ezmäižen kerdan 16. voz'sadan aigkirjoiš kuti ''Luskoje-külä'' da ''Lužskii Posad''. Posad sai lidnan statusad vl 1777, kätihe Lugan makundan keskuseks vl 1781. Om rajonan keskuseks vspäi 1927.

Vozil 1939−2005 alištui Leningradan agjan tobmudele oikti. [[Toine mail'man soda|Toižen mail'man sodan]] aigan oli okkupiruidud nacistižen Germanijan imperijan sodavägil vll 1941 (24. eloku) — 1944 (12. uhoku).

Lugan ižandusen päsarakod oma sömtegimišt (lihakombinat, leibkombinat, maidkombinat, konservtegim, sömän tegim živatoiden täht), instrumentan tehmine ([[tigel'|tigelid]], abrazivmaterialad, formuindletked), himine tegim (rostkenvastaižed nozoluded, kodihimii, mujud), avtopaloiden edheotand, elektrotegesiden pästand puhtastamha vet.

== Geografijan andmused ==
Lidnan tobj pala seižub [[Lug (jogi)|Lug-jogen]] hural randal (Baltjan meren bassein), 48 metrad ü.m.t. keskmäižel korktusel. Kavag'mecad letkesižil mahusil ümbärtas lidnad. Matkad [[Piter]]ihesai om 130 kilometrad pohjoižhe orhal, 140 km avtotedme vai raudtedme. Lähembaižed järedad lidnad oma [[Gatčin]] 95 km pohjoižhe orhal, avtotedme vai raudtedme, i [[Sur' Uz'lidn]] 85 km päivnouzmha orhal, 95 km avtotedme vai raudtedme.

Kaks' pen't žilod-lebutahod, külä da kordon mülüdas lidnankundha Lugan ližaks. Lidnankundan pind — 230 km².

== Eläjad ==
Vn 2010 Venäman rahvahanlugemižen mödhe 38 593 ristitud elihe lidnas, 39 172 — kaikes lidnankundas, rajonan pol'. Kaikiš suremb lidnan ristitišt oli 40..41 tuhad eläjid vozil 1989−2003 (41 800 rist. vl 1992). Vl 2017 kaik 36 328 ristitud elihe lidnankundas. Om äi kezakülid ümbrištos, sen ristitišt ližadab lujas kezaaigan.

Lugan agrotegimištoline tehnikum om professionaližen opendusen aluzkundaks, mugažo Leningradan agjan medicinižen školan filial da Leningradan universitetan (Puškin-lidn) filial oma olmas lidnas.

== Transport ==
Kundaline transport om avtobusad lidnan südäimes, ezilidnelektrojonused ümbrištos da [[Piter]]ihesai. Avtote ümbärdab lidnad päivnouzmpoles vspäi 2009. ''Lug-1-raudtestancii'' sijadase lidnan keskuses, ''Lug-2'' — lidnan suves Uz'lidnan sarakol.

== Galerei ==
<gallery mode="packed" heights="125px">
Luga Administracija 17-07-2004.jpg|Lidnan administracijan sauvuz vl 2004
Воскресенский собор. Весна.jpg|Hristan Eläbzdusen päjumalanpert', vn 2015 nägu
LugaAbrasiv.jpg|Lugan abrazivtegim (2010)
Pereuloksvayzi2 2.jpg|Škol nomer kaks'
Luga I railway station asv2018-07.jpg|Lugan päraudtestancijan sauvuz (Luga I, 2018)
</gallery>

== Homaičendad ==
<references />

== Irdkosketused ==
* [http://www.luga.ru/poselenia/luga_gorod Lidnankundan lehtpoled Lugan rajonan oficialižel saital (''luga.ru'').] {{ref-ru}}
{{Commons|Category:Luga}}

{{Leningradan agjan lidnad}}

[[Kategorii:Lug| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Lugan rajon|*]]
