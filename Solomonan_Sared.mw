{{10000}}
{{Valdkund
| Nimi = Solomonan Sared<br />Solomon Islands
| Valdkundznam = Coat of arms of the Solomon Islands.svg
| Flag = Flag of the Solomon Islands.svg
| Valdkundznam text = Solomonan Sariden valdkundznam
| Flag text = Solomonan Sariden flag
| Pälidn = Honiar
| Eläjiden lugu = 660,121<ref>[https://www.cia.gov/library/publications/the-world-factbook/geos/bp.html Solomonan Sariden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 28,896
| Kart = LocationSolomonIslands.png
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Sogavare Manasse|Manasse Sogavare]]
| Religii = [[hristanuskond]]
| Valüt = [[Solomonan Sariden dollar]] (SBD)
| Internet-domen = [[.sb]]
| Telefonkod = +677
| Aigvö = [[UTC]]+11
}}
'''Solomonan Sared''' ({{lang-en|Solomon Islands}}, se om täuz' oficialine nimituz) vai '''Solomonad''', om ümbärtud [[Korallidenmeri|Koralliden]]- da [[Solomonan meri|Solomonan]] meril sar'hine valdkund [[Valdmerimad|Valdmerimaiš]]. Sen pälidn da kaikiš suremb lidn om [[Honiar]].

== Istorii ==
Vl 1978 heinkun 7. päiväl Solomonan Sared tedištoitiba ičeze ripmatomudes [[Sur' Britanii|Sures Britanijaspäi]]. Nügüdläine Konstitucii<ref>[http://www.wipo.int/wipolex/fr/text.jsp?file_id=198247 Solomonan Sariden Konstitucii ''wipo.int''-saital.] {{ref-en}}</ref> om väges siš-žo päiväspäi.

== Geografijan andmused ==
[[Fail:Solomon Islands-CIA WFB Map.png|thumb|left|250px|Solomonan Sariden geografine kart.]]
Solomonan Sared sijadasoiš 992 sarel. Ned ottas [[Solomonan sared|ühtennimižen sarišton]] tobjan palan, oma päivnouzmpolehe [[Papua — Uz' Gvinei|Papua — Udes Gvinejaspäi]] da lodeheze [[Vanuatu]]späi. Solomonan Sariden randad lainištadas [[Tün' valdmeri|Tünen valdmeren]] [[Korallidenmeri|Koralliden]]- da [[Solomonan meri|Solomonan]] mered. Randanpird — 5313 km.

Sared oma kattud korallil vedenalaižiden aktivižiden vulkanoiden päd. Kaikiš korktemb čokkoim om [[Popomanaseu]]-mägenoc, 2310 m meren pindan päl. Om lühüdoid täuz'vezižid jogid.

Klimat om valdmerine [[ekvatorialine vö|ekvatorialine]] räk neps mussonine, lujad [[tropine ciklon|tropižed ciklonad]] oma harvad. Keskmäine lämuz om +26,5 C° vodes läbi. Paneb sadegid 3050 mm vodes.

Vozil 2007 da 2014 järedad manrehkaidused oliba (8 i 7.6 ballad Rihter-pordhišton mödhe).

Londuseližed varad oma [[kala]], [[mec]], [[fosfatad]], [[kuld]], [[alüminii|boksitad]], [[hahktin]], [[cink]], [[nikel']]. Tarbhaižiden kaivatusiden löudmižsijad seištas koskmatomil.

== Politine sistem ==
[[Fail:SI Houses of Parliament.jpg|thumb|right|250px|Solomonan Sariden parlamentan pertid [[Honiar]]as.]]
Ohjandusen form om unitarine [[konstitucine monarhii]] parlamentariženke sistemanke. Valdkundan pämez' om britanine [[Elizavet Toine]]-kunigaznaine. Valitud parlamental videks vodeks jenaral-gubernator om hänele abuhu. Ohjastusen pämez' om valitud parlamental päministr ({{lang-en|Prime Minister}}), hän paneb 20 ministrid radsijha.

Nacionaline Parlament ({{lang-en|National Parliament}}) om üks'kodine 50 ezitajanke, kaik rahvaz valičeb heid nelläks vodeks. Valičemižoiktuz om 21-voččil da sen vanhemb.

Vl 2019 sulakun 3. päiväl Solomonan Sariden päjärgvaličendad oliba, sidä kesken valdkundan parlamentha. [[Manasse Sogavare]] radab päministran vs 2019 sulakun 24. päiväspäi, hän radoi päministran mugažo vll 2000−2001, 2006−2007, 2015−2017.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Solomonan Sariden administrativiž-territorialine jagand]].''

Solomonan Sared jagasoiš 9 agjaks (provincijaks) Pälidnaiženke territorijanke ([[Honiar]]) sen ližaks.

== Eläjad ==
Solomonan Saril elädas [[solomonan sarilaižed]]. Vn 2014 heinkus valdkundan ristitišt oli 609 883 eläjad. Valdkundas om 120 sijališt kel't.

Uskondan mödhe (2009): [[protestantizm|protestantad]] — 73,4% (sidä kesken Melanezijan jumalankodikund 31,9%, evangelistad 17,1%, seičemenden päivän adventistad 11,7%, Ühtenzoittud jumalankodikund 10,1%), Riman [[katoline jumalankodikund|katolikad]] — 19,6%, toižed hristanuskojad — 2,9%, toižed uskojad — 4,0%, uskondan märhapanendata — 0,1%.

Toižed sured eländpunktad (3..7 tuh. ristituid vl 2005, surembaspäi penembha) oma [[Gizo (Solomonan Sared)|Gizo]], [[Auki]], [[Noro (Solomonan Sared)|Noro]].

== Ižanduz ==
Vl 2009 Solomonan Sariden päeksport oli [[pu (material)|parded]] (72%), [[kala]] (10%); toine eksport — [[pal'mvoi]] (5%), [[kakao]] (5%), [[kopr (torhuz)|kopr]] (torhuz kokospähkmišpäi).

== Homaičendad ==
<references />

== Irdkosketused ==
* [http://www.parliament.gov.sb/ Solomonan Sariden parlamentan sait (''parliament.gov.sb'').] {{ref-en}}
* [http://www.pmc.gov.sb/ Solomonan Sariden ohjastusen oficialine sait (''pmc.gov.sb'').] {{ref-en}}
{{Commons|Solomon Islands}}

{{Valdmerimad}}

[[Kategorii:Solomonan Sared| ]]
