{{1000}}{{A10000}}
[[Fail:Ruwenpflanzen.jpg|thumb|right|250px|Kazmused Ruvenzori-mägil, [[Ugand]]]]
{{Znamoičendad|Elo (znamoičendad)}}
'''Elo''' om [[biologii|biologijan]] pätärtuz, [[materii (filosofii)|materijan]] olendan olmas aktivine form. Nece form om ülemb erases hamas, mi materijan [[fizik|fizine]] vai [[himii|himine]] olend. Elo [[elon sündund|om sündunu]] [[Ma]]s biohimižen šingotesen satuseks i, ezimeletaden, levitadud kosmosas elon elementoišpäi (panspermijan gipotez).

== Stai i DNA ==
Ei ole elod [[stai (biologii)|biologižeta stajata]]. Sidä vizid, elo om kaik olijad stajas fizižed da himižed processad, kudambad abutadas sen metabolizmale da jagamižele. Kuvazumižen ümbrištho aigan eläbad stajad formiruidas organizmiden kaiken äjüden. Eläban materijan päznam om ottud [[genetine informacii]] [[DNA:n replikacii|DNA:n replikacijan]] täht. [[Virus]]ad ozutadas eläban materijan ičendoid vaiše niiden genetižen materialan tondan stajha jäl'ghe.

== Elon tundused ==
Nene tundused harakterizuidas eläbad materijad: [[organizm|organizacii]], [[substancijoiden vajehtuz|metabolizm]], [[proliferacii|kazvand]], [[adaptacii (biologii)|adaptacii]], [[stimul|reagiruind ärdutajid vaste]], [[äikerdoičend (biologii)|ičtazetoštmine]], [[igä]] (elo [[sündund]]aspäi [[surm]]hasai) — [[tervhuz]], [[elonmahtuz]], [[ičtazvedand]].

== Tedod elon polhe ==
[[Biologii]] tedoidab eläban [[londuz|londusen]] aspektoid, [[fizik]] — kaiken londusen, elabän-ki. Om äi specialižid disciplinoid elon polhe: [[astrobiologii]], [[kibernetik]], [[medicin]], [[genetik]]. Sen paloin, ühthižen biologijan [[ekologii]]-jaguz tedoidab eläbiden organizmiden da niiden rengazkundoiden kontaktoid keskneze da [[ümbrišt]]onke.

Man irdpolel elo ei löudand, kosmine biologii tedoidab sen tundusid da gipotetižid formid. Ratud elo om olmas laboratorijan turuškastjoiš, ratud vauktušiš, mikroprocessoriš i robotoiš, no ristit ei voind säta elod auguspäi täuzin. [[Religii]] el'getab elod surman jäl'ghe (eläbzduz, toštmižsündund-reinkarnacii i surmanjäl'ghine andmine). Rideltas [[kolmatomuz|kolmatomuden]] ristitun i [[heng]]en olendas olmas.

== Kacu mugažo ==
* [[Elon tundused]]
* [[Gomeostaz]]
* [[Teleonomii]]

== Homaičendad ==
<references/>

[[Kategorii:Elo| ]]
[[Kategorii:Londuz]]
[[Kategorii:Biologii]]
