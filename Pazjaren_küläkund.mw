[[Fail:Location of Pyazhozerskoye Settlement (Babaevsky District, Vologda Oblast).svg|thumb|right|250px|Küläkundan sijaduz rajonas i röunad]]
'''Pazjaren küläkund''' ({{lang-ru|Сельское поселение Пяжозерское}}) om [[venälaižed|venän]] i [[vepsläižed|vepsän]] küläkund [[Vologdan agj]]an [[Babajevon rajon]]an pohjoižes-lodehes. Sen administrativine keskuz om [[Pazjar (žilo)|Pazjar]]-žilo, sijadase küläkundan suvipäivnouzmas.

== Istorii ==
Küläkund om sätud vn 2006 1. päiväl vilukud enččen Pazjaren külänevondkundan territorijal. Pind om 1394,05 nellikkilometrad. Kaik koume žilod (toižed oma [[Kološm (žilo)|Kološm]] i [[Alanožem]]) da ühesa küläd mülüdas küläkundha.

== Geografijan andmused ==
Küläkund röunatab:
* [[Vepsän rahvahaline küläkund|Vepsän rahvahaliženke küläkundanke]] päivnouzmas,
* [[Keskuzline küläkund (Vologdan agj)|Keskuzliženke küläkundanke]] suves,
* [[Leningradan agj]]anke päivlaskmas,
* [[Vitegran rajon]]an [[Koštugin küläkund|Koštugin]] i [[Šuštan küläkund|Šuštan]] küläkundoidenke pohjoižes.

Nened vezištod sijadasoiš municipalitetan territorijal: [[Pazjar (järv)|Pazjar]], [[Linžjärv]], [[Nažmjärv]] da tž., jokstas joged: [[Nožem]], [[Pazjogi]], [[Kološm (jogi)|Kološm]], [[Logjogi]], [[Sarožk]]. [[Ojat' (jogi)|Ojat']]-jogi zavodiše [[Čaimjärv]]es küläkundan lodehes, kus [[Vepsän ülüz|Vepsän ülüden]] pala seižub.

== Eläjad ==
[[Fail:Vepsamaa 2017 (985).jpg|thumb|right|250px|Vepsänma vl 2017 — Pazjaren küläkund]]
Vn 2010 kaiken Venäman rahvahanlugemižen mödhe küläkundan eläjiden lugu oli 1106 ristitud (rajonan kaks'kümnendez), heišpäi 693 ristitud elihe Pazjar-žilos. Vodele 2017 ristitišt poleni i tegihe 890 kaikenaigašt eläjad.

== Homaičendad ==
<references />

== Irdkosketused ==
* [http://пяжозерское.рф/ Küläkundan oficialine sait (''пяжозерское.рф'').] {{ref-ru}}

{{Pazjaren küläkund}}

[[Kategorii:Pazjaren küläkund| ]]
[[Kategorii:Babajevon rajon]]
