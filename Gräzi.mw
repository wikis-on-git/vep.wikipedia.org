{{Eländpunkt
 | Nimi = Gräzi<br />Грязи
 | Lidnanznam = Coat of arms of Gryazi (2008).gif
 | Flag = Flag of Gryazi (Lipetsk oblast).png
 | Lidnanznam text = Gräzin lidnanznam
 | Flag text = Gräzin flag
 | Valdkund = Venäma
 | Eläjiden lugu = 46,492
 | Voz' = 2018-01-01
 | Pind = 38.61
 | Fail = Грязи-Воронежские.JPG
 | Pämez' = Oleg Filippov<br />(keväz'ku 2010—)
 | Telefonkod = +7-47461-xx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
'''Gräzi''' ({{lang-ru|Гря́зи}}) om [[Venäma]]n lidn, lidnankund da raudtesol'm [[Lipeckan agj]]an päivnouzmas. Se om agjan koumanz' lidn eläjiden lugun mödhe, [[Gräzin rajon]]an administrativine keskuz. [[Lipeck]]an suvipäivnouzmaine kaimdailidn.

== Istorii ==
Ende Gräzi-žilo oli olmas lidnan territorijal Matiran oiktal randal 17. voz'sadaspäi. Sirtihe sen eläjid paloin vl 1974 sauvomha Matiran vezivaradint, ühtištuihe žilod lidnanke vl 1979. Gräzi-radnikžilon aluz om pandud vl 1868 kuti raudtestancii udel «[[Moskv]] — [[Voronež]]»-raudtel. Vl 1869 sauvoškanzihe «[[Jelec]] — [[Borisoglebsk]]»-raudted žilospäi. Nimitihe stancijad i sid' radnikžilod Gräzi-žilon mödhe. Radnikžilo kändihe rajonan keskuseks vl 1928, sai lidnan statusad vn 1938 4. päiväl tal'vkud.

Gräzi šingotase mašinansauvomižen tegimil (gidromašiništ, kul'tivatorad, elevatorjauhmašiništ, raudtekonteinerad), sömtegimištol (järed sahartegim, sömkoncentratoiden kombinat, elevator), raudten edheotandoil, mugažo semniden tegim radab lidnas.

== Geografijan andmused ==
Lidn sijadase rajonan keskuzpalas, Matir-jogen hural randal tobjimalaz ({{lang-ru|Матыра}} 180 km pitte, [[Don]]an hurapol'ne bassein), 120 m ü.m.t. keskmäižel korktusel. Baigor-jogi (ven. ''Байгора'' 115 km pitte) lankteb Matirha huralpäi lidnan päivnouzmas. [[Matiran vezivaradim]] zavodiše ani mödvedhe lidnaspäi. Matkad [[Tambovan agj]]hasai om 6 km pohjoižpäivnouzmha orhal. Matkad [[Lipeck]]an röunhasai om 2 km päivlaskmha-lodeheze orhal vai teidme, 20 km keskushesai.

Koume raudtestancijad ratas lidnas: ''Gräzi-Orlovskije'' (ende Gräzi-Jeleckije) vspäi 1868, ''Gräzi-Volgogradskije'' vspäi 1869 i ''Gräzi-Voronežskije'' (keskuses) vspäi 1868. Sportivine Gräzi-aerodrom radab 5 km suvhe lidnaspäi.

Gräzi om lidnankundan üks'jäine eländpunkt. Lidnankundan pind — 38,61 km².

== Eläjad ==
Vl 1897 žilon ristitišt oli 1 700 eläjad. Vl 1939 kaik 25 900 ristitud elihe lidnas. Vn 2010 Venäman rahvahanlugemižen mödhe lidnan eläjiden lugu oli 46 807 ristitud, rajonan koume videndest. Kaikiš suremb lidnan ristitišt om 46..49 tuhad eläjid vspäi 1989 (49 300 rist. vl 2001). [[Ortodoksine hristanuskond|Ortodoksižen hristanuskondan]] nell' jumalanpertid<ref>[http://sobory.ru/geo/locat/6590 Gräzin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 96,8%, [[čiganalaižed]] — 1,0%, toižed rahvahad — 2,2%.

Professionaližen opendusen aluzkund om Gräzin tehnine kolledž.<ref>[http://gtk-gryazi.ru/ Gräzin tehnižen kolledžan sait (''gtk-gryazi.ru'').] {{ref-ru}}</ref>

== Galerei ==
<gallery mode="packed" heights="125px">
Церковь в Грязях.JPG|Ristan Zdviženjan jumalanpert'<br />(om saudud vodele 2004)
Матыра в Грязях.JPG|Matir-jogi lidnas
Bus station in Gryazi.JPG|Avtobusstancii<br />(om saudud vl 1998)
Gryazi.JPG|Gräzi-Voronežskije-päraudtestancii<br />vl 2007
</gallery>

== Homaičendad ==
<references />

== Irdkosketused ==
* [http://город-грязи.рф/ Lidnan tobmuden aluzkundoiden sait (''город-грязи.рф'').] {{ref-ru}}
* [http://грязи.рф/ Lidnan da rajonan informacine portal (''грязи.рф'').] {{ref-ru}}
{{Commons|Category:Gryazi}}

{{Lipeckan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agjan lidnad]]
[[Kategorii:Gräzin rajon|*]]
