{{1000}}
[[File:Claude Monet - Branch of the Seine near Giverny.JPG|thumb|Seine, Claude Monet, 1897]]
[[Fail:Вид со шлюза.JPG|thumb|250px|[[Süvär']]-jogen nägu [[Üläsüvärin GES]]:an šlüzan pälpäi.]]
'''Jogi''' om kaikenaigaine znamasine ([[oja]]n erineden) vezivalu, londuseline geografine objekt. [[Nil]] da [[Amazonas]] oma kaikiš surembad joged Mas.

Jogi voib jäduda, käta jäks täuzin vai kuida lophu pordaigaližešti. Jokseb ičeze alangištodme joginiškaspäi jogensuhusai i voib langeta toižhe jogehe, [[järv]]he, [[vezivaradim]]he, [[meri|merhe]] vai [[valdmeri|valdmerhe]], erasti [[so]]ho. Om oiktoid da hurid ližajogid päpaloin. [[Rand]] da [[kendäk]] oma vezivalun röunaks. Aigan mändes jogi voib vajehtada vagon sijadust tahoidme. Vezijagandad erigoittas erazvuiččiden jogiden basseinoid.

Jogen suruded: piduz (km), basseinan pind (km²), sekundine (m³/s) i vozne valujoksmuz (km³), jogen pidustan pautkuz (% vai [[promille]] ‰), ližajogiden lugu, joginiškan da jogensun korktuz valdmeren tazopindan päl, om-ik del't jogensus. Jogen vago voib olda ottud torvhe, lidnan territorijal tobjimalaz. Saudas [[padosein]]id vezivaradimid säden, kos'ked da [[vezilanktend]]ad heittas sil-žo aigal.

Otand kävutamižhe: kävutand [[reskvezi|reskvedeks]], [[kalanpüdand]] da [[kalankazvatuz]], [[elektruz|elektrusen]] da toižen vägen ([[vezimellic]]) samine, [[jogitransport|jogilikkuimed]] da [[kanal]]ad, [[pöud (maižanduz)|pöudoiden]] kastelend, rajod valdkundoiden keskes.

Joged kuctas [[sur'vezi]]d da [[mahuz|mahusen]] erozijad. Kuivan man [[gidrologii|gidrologijan]] jaguz — [[potamologii]] — om pühätadud jogiden tedoidusele.

{{stub}}
[[Kategorii:Joged| ]]
