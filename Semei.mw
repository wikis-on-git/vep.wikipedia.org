{{Eländpunkt
 | Nimi = Semei<br />Семей
 | Lidnanznam = Semey Seal.png
 | Flag = 
 | Lidnanznam text = Semein lidnanznam
 | Flag text = 
 | Valdkund = Kazahstan
 | Eläjiden lugu = 349,102
 | Voz' = 2018
 | Pind = 210
 | Fail = Semey central square.jpg
 | Pämez' = Ermak Salimov<br />(kezaku 2015—)
 | Telefonkod = +7-7222-xxx-xxx
 | Aigvö = [[UTC]]+6
}}
'''Semei''' ([[kazahan kel'|kaz]]. i {{lang-ru|Семей}}), vhesai 2007 oficialine nimi oli '''Semipalatinsk''' (kaz. i ven. ''Семипалатинск'', mž. kaz. ''Семпалат''), om lidn [[Kazahstan]]an pohjoižpäivnouzmas, sen [[Päivnouzmaine Kazahstanan agj]]an kahtenz' surtte lidn agjan alištusenke.

== Istorii ==
Eländpunktan aluz om pandud vl 1718 kuti ''Semipalatinskan lidnuz'' (nüg. «Vanh Lidnuz») 18 km mödvedhe nügüdläižen lidnan sijadusespäi. Om nimitadud buddizman seičemen lähižen vanhan pühäpertin mödhe («seičeme palatad»). Lidnan status om anttud vl 1782.

Vozil 1949−1989 nevondkundaližen [[südäitukuine azegišt|atomazegišton]] kodvad oliba 200 km suvipäivlaskmha lidnaspäi. Vn 1997 semendkus Semipalatinskan agj oli tühjitadud i Semei kadoti agjan keskusen statusad.

== Geografijan andmused ==
Semei sijadase [[Irtiš]]-jogen muugotil randoil. Matkad [[Ust' Kamenogorsk]]hasai (agjan keskuz) om 200 km päivnouzmha ülezjogen.

Klimat om terav kontinentaline, paneb sadegid 275 mm vodes.

Lidnanümbrikon pind om 27 490 km², 35 pen't küläd alištudas akimatale (lidnan administracijale).

== Eläjad ==
Vl 2009 eläjiden lugu oli 299 264 ristitud. Kaikiš suremb ristitišt oli 344 tuhad eläjid vl 1991 i om nügüd'. Kahesa islaman pühäpertid om lidnas, mugažo ortodoksižen hristanuskondan päjumalanpert', naižjumalankodi da severz'-se časounäd.

Lidnanümbrikon (Akimatan) rahvahaline mülükund (1. viluku 2010, enamba 0,4%): [[kazahlaižed]] — 63,2%, [[venälaižed|venänikad]] — 29,9%, [[totarlaižed]] — 3,7%, [[saksalaižed]] — 1,0%, [[ukrainalaižed]] — 0,8%, toižed rahvahad — 1,4%.

== Transport ==
Avtobusad da maršruttaksid oma kundaližeks transportaks lidnas. Päraudtestancii om [[Novosibirsk]] — [[Almati]]-raudtel, raudtesild da kaks' avtotesildad Irtišas päliči.

Rahvahidenkeskeine soda- da civiline lendimport (''СПЛ / PLX'') sijadase Semein hural randpolel (''Žanasemei'' — «Uz' Semei»), 10 km suvipäivlaskmha lidnan keskusespäi. Sišpäi tehtas reisid [[Nur-Sultan]]ha, [[Almati]]he, [[Ust' Kamenogorsk]]ha da [[Moskv]]ha.

== Homaičendad ==
<references/>

== Irdkosketused ==
* [http://www.akimsemey.gov.kz/ Semei-lidnan akimatan sait (''akimsemey.gov.kz'').] {{ref-kk}} {{ref-ru}}
{{Commons|Category:Semey}}

[[Kategorii:Kazahstanan lidnad]]
[[Kategorii:Eländpunktad kirjamišton mödhe]]
[[Kategorii:Päivnouzmaine Kazahstanan agj]]
