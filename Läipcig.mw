{{Eländpunkt
 | Nimi = Läipcig<br>Leipzig
 | Lidnanznam = Coat of arms of Leipzig.svg
 | Flag = Flag of Leipzig.svg
 | Lidnanznam text = Läipcigan lidnanznam
 | Flag text = Läipcigan flag
 | Valdkund = Saksanma
 | Eläjiden lugu = 581,980
 | Voz' = 2017-12-31
 | Pind = 297.60
 | Fail = Leipzig City von Osten.jpg
 | Pämez' = Burkhard Jung<br />(keväz'ku 2006—)
 | Telefonkod = +49-341
 | Aigvö = tal'vel [[UTC]]+1,<br/>kezal [[UTC]]+2
}}
[[Fail:Verwaltung Leipzig.svg|thumb|left|200px|Läipcigan administrativižed ümbrikod.]]
'''Läipcig''' ({{lang-de|Leipzig}} [ˈlaɪptsɪç], [[ülälužican kel'|ülälužic]].: ''Lipsk'') om lidn [[Saksanma]]n päivnouzmas. Se om [[Saksonii|Saksonijan]] kaikiš järedamb lidn, valdkundan kahesanz'-kümnenz' lidn eläjiden lugun mödhe (kuti [[Dortmund]] i [[Essen]]).

Lujas sur' i [[Läipcigan universitet|vanh tutab universitet]] radab lidnas vspäi 1409. Erazvuiččed jogavoččed [[jarmank]]ad oleldas Läipcigas.

== Istorii ==
Ezmässai slavilaižed (lužican serbalaižed) oliba elänuded neciš lidnas, sid' se kändihe saksalaižeks. Läipcig sai lidnan oiktusid vl 1165.

Läipcig šingotase avtoiden tehmižel ([[BMW]], [[Porsche]]), elektrotehnižel sarakol ([[Siemens|Siemens:an]] kompressorad), mašinansauvomižel, biotehnoparkal i südäikeran tedokeskusel, turizmal (3 mln ödumižid vl 2017) i logistikal ([[Amazon.com|Amazon]], [[DHL]]), mugažo [[fortepjano]]n tehmižel.

== Geografijan andmused ==
Lidn sijadase Saksonijan lodehes, Läipcigan alangišton keskuses. Matkad [[Berlin]]hasai om 150 km pohjoižpäivnouzmha orhal, 187 km avto- da raudtel.

Voden keskmäine lämuz om +9,5 C°. Tal'vel voib panda lunt.

Vspäi 1992 Läipcig jagase 10 administrativižhe lidnümbrikho (saks. ''Stadtbezirk''), nimitadas niid mail'man čuradusiden mödhe.

== Eläjad ==
Vn 2011 EÜ:n rahvahanlugemižen mödhe lidnan eläjiden lugu oli 502 979 ristitud, sil aigalpäi ližadub korktan sündutandmäran tagut i immigracijan taguiči. Läz 1 mln eläjid om ezilidnoidenke. Kaikiš suremb ristitišt oli 718 200 eläjad vl 1930, mugažo 617 574 eläjad vl 1950 sodan jäl'ghe. Vl 1999 suretihe lidnan territorijad. Eläjad verazmaiženke augotižlibundanke otiba 13,4% vl 2017, hö tuliba Päivnouzmaižen Evropan maišpäi, Sirijaspäi i Vjetnamaspäi päpaloin.

Religijan mödhe (2015): toižed religijad i religijatomad — 83,9%, Evangelijan hristanuskojad — 11,7%, Riman katolikad — 4,4%.

== Transport ==
Avtobusad, tramvaid da lidnelektrojonused oma kundaližeks transportaks lidnan südäimes. Lidnan päraudtestancii om üks' kaikiš surembišpäi mail'mas honusiden pindan mödhe.

Om kaks' lendimportad ümbrištos: rahvahidenkeskeine ''Läipcig/Galle'' (''LEJ'', kahtenz' surtte jüguiden lendimport Saksanmas) da regionaline ''Läipcig/Al'tenburg''.

== Galerei ==
<gallery mode="packed" heights="125px">
Fail:Leipzig Bundesverwaltungsgericht (01).jpg|Federaline administrativine käskuzkund vl 2008
Fail:Thomaskirche.jpg|Homan jumalanpert'
Fail:Leipzig um 1900.jpg|Läipcig vl 1900
Fail:Runde Ecke Leipzig.jpg|Memorialine «Runde Ecke»-muzei «Štazi»-radnikoičendas
Fail:BMW Leipzig MEDIA Download Luftaufnahme 3 max.jpg|BMW-kompanijan avtotegim
</gallery>

== Tetabad ristitud ==
;Sündnuded
Vl 1813 sur' [[Vagner Rihard|Rihard Vagner]]-muzikankirjutai oli sündnu Läipcigha. Se om kodilidnaks neniden ristitkundan šingotajiden täht: [[Göte Johan Vol'fgang fon|Johan Vol'fgang fon Göte]]-kirjutai, [[Nicše Fridrih Vil'gel'm|Fridrih Vil'gel'm Nicše]]-filosof.

;Elänuded
* Sur' [[Läibnic Gotfrid Vil'gel'm von|Läibnic]]-matematikantedomez' da filosof openzihe Läipcigan universitetas vll 1661−1666.
* Vll 1723−1750 genialine [[Bah Iogann Sebast'jan|Johan Sebast'jan Bah]]-muzikankirjutai radoi organistan da horan ohjandajan Pühän Homan jumalanpertiš.
* [[Obrazcova Elena|Elena Obrazcova]] (1939−2015), venälaine operpajatai.

== Irdkosketused ==
* [http://www.leipzig.de/ Lidnan oficialine sait (''leipzig.de'').] {{ref-de}} {{ref-en}}
* [http://leipzig.mid.ru/ Venäman generaline konsuluz Läipcigas (''leipzig.mid.ru'').] {{ref-ru}} {{ref-de}}
* [http://www.leipzig-lexikon.de/ Läipcig-Leksikon – Vajehnik Läipcigas (''leipzig-lexikon.de'').]
{{Commons|Leipzig}}

[[Kategorii:Läipcig| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Saksonii]]
