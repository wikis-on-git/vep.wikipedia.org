{{Venälaižen Federacijan subjekt
|Nimi           = Baškortostanan Tazovaldkund
|Venälaine nimi = Республика Башкортостан <small>(ven.)</small><br />Башҡортостан Республикаһы <small>(bašk.)</small>
|Flag           = [[Fail:Flag of Bashkortostan.svg|150px|Baškortostanan Tazovaldkundan flag]]
|FSCoA          = [[Fail:Coat of Arms of Bashkortostan.svg|125px|Baškortostanan Tazovaldkundan znam]]
|FlagLnk        = Baškortostanan Tazovaldkundan flag
|CoALnk         = Baškortostanan Tazovaldkundan znam
|FSMap          = [[Fail:Map of Russia - Bashkortostan.svg|250px]]
|FSCtrWhat      = Pälidn
|FSCtrNm        = [[Uf]]
|AreaRnk        = 27
|TotArea        = 142947
|WaterPrcnt     = 0.5
|PopRnk         = 7
|Eläjiden lugu  = 4,071,987
|PopCtDate      = 2015
|PopDens        = 28.49
|GDP            = 1266,9
|GDPCtDate      = 2013
|GDP(PPP)       = 311,7
|FedDistrNm     = Volgaveren
|EcRegNm        = Uralan
|CadNo          = 02, 102
|OfLangs        = [[venäkel']], [[baškiran kel']]
|HeadTtl        = Tazovaldkundan pämez'
|HeadNm         = [[Hamitov Rustem|Rustem Hamitov]]
|ViceTtl        = Päministr
|ViceNm         = ''hän-žo''
|LegislTtl      = Valdkundsuiman (Kurultajan) ezimez'
|LegislNm       = [[Tolkačov Konstantin|Konstantin Tolkačov]]
|FSAnthem       = ''[[Baškortostanan gimn]]''
|Domain         = 
|MSK            = [[UTC+5]] ([[MSK]]+2)
}}
'''Baškortostanan Tazovaldkund''' ([[venäkel'|ven]].: ''Республика Башкортостан'', [[baškiran kel'|bašk]].: ''Башҡортостан Республикаһы'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[tazovaldkund]]).

Se om surembaine Venäman tazovaldkund eläjiden lugun mödhe, mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da surembaine lidn om [[Uf]].

== Keled ==
Baškortostanan valdkundkeled oma [[baškiran kel']] da [[venäkel']].

== Istorii ==
Baškortostan om olmas vl 1917 kül'mkun 29. päivälpäi. [[Nevondkundaline Venäma]] tundišti Baškortostanan avtonomijan vl 1919 keväz'kun 23. päiväl (alusenpanendan oficialine dat). Sen röunad oliba levitadud vl 1922 kezakun 14. päiväl, [[Uf]] tegihe pälidnaks.

== Geografijan andmused ==
[[Fail:Relief Map of Bashkortostan.jpg|thumb|left|250px|Baškortostanan reljefan kart.]]
Tazovaldkundal oma röunad [[Čeläbinskan agj]]anke päivnouzmas, [[Orenburgan agj]]anke suves da suvipäivlaskmas, [[Tatarstanan Tazovaldkund]]anke päivlaskmas, [[Udmurtijan Tazovaldkund]]anke lodehes, [[Permin rand]]anke da [[Sverdlovskan agj]]anke pohjoižes. Baškortostan om mererandatoi tazovaldkund.

Pind om 142 947 km². [[Mec]] otab enamba 40% territorijad. Surembaine jogi om [[Vaugedjogi (Kaman ližajogi)|Vaugedjogi (Agidel')]] sen ližajogidenke ([[Uf (jogi)|Uf]], [[Döm]], [[Sur' Ik (Sakmaran ližajogi)|Sur' Ik]], [[Sim (jogi)|Sim]]). [[Ural (jogi)|Uralan]] ližajoged oma vähäluguižed, jokstas tazovaldkundan suves.

Korktembaine čokkoim om [[Uralmäged|Uralmägiden]] [[Jamantau]]-mägi (Sur' Jamantau-mägenpä — 1640 m).

Klimat om kontinentaline. Paneb sadegid 300-600 mm vodes.

Londuseližed varad oma [[kivivoi]], [[londuseline gaz]], [[kivihil']], [[raud|raudkivend]], [[vas'k]], [[cink]], [[kuld]], [[sauvondmaterialad]] ([[mouckivi]], [[sauvondgips]], [[bazal't]], [[savi]], [[lete]]), [[keitandsol]], [[mec]].

== Tobmuz ==
[[Fail:BashkirWhiteHouse.jpg|thumb|right|250px|Baškortostanan Tazovaldkundan pämehen, ohjastusen da konstitucižen käskuzkundan pert' [[Uf]]as.]]
Tazovaldkundan pämez' om [[Hamitov Rustem|Rustem Hamitov]] vs 2010 heinkun 15. päiväspäi. Hän-žo om tazovaldkundan ohjastusen päministraks vs 2012 elokun 6. päiväspäi (mugažo oli 20.07.2010-19.05.2011).

Baškortostanan Tazovaldkundan Valdkundsuim (Kurultai) om tazovaldkundan parlamentaks 110 ezitajanke. [[Tolkačov Konstantin|Konstantin Tolkačov]] radab sen ezimeheks vs 2013 sügüz'kun 8. päiväspäi.

Tazovaldkundan pämest valitihe järgkerdan vl 2014 sügüz'kun 14. päiväl, [[Hamitov Rustem|nügüdläine pämez']] sai vägestust ezmäižel tural (82,17%) da radab kahtenden strokun. Järgvaličendad Valdkundsuimha oliba vl 2013 sügüz'kun 8. päiväl.

== Eläjad ==
Vn 2010 kaiken Venäman rahvahanlugemižen mödhe<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref> Baškortostanan Tazovaldkundas elädas 4 072 102 ristitud. Lidnalaižiden eläjiden pala om 61,7% vl 2015 (vl 2010 — 60,4%).

Kaikes tazovaldkundas om [[Baškortostanan Tazovaldkundan lidnad|kaks'kümne üks' lidnad]]. Toižed sured lidnad (enamba 100 tuh. ristitud vl 2015, surembaspäi penembha) oma [[Sterlitamak]], [[Salavat]], [[Neftekamsk]], [[Oktäbr'skii]].

Rahvahad (enamba 0,5% vl 2010): [[venälaižed]] (35,2%), [[baškiralaižed]] (28,8%), [[totarlaižed]] (24,8%), [[čuvašalaižed]] (2,6%), [[marilaižed]] (2,6%), [[ukrainalaižed]] (1,0%), [[udmurtalaižed]] (0,5%), [[mordvinalaižed]] (0,5%); toižed — 1,6%; rahvahuden ozutandata — 2,4%.

== Ižanduz ==

== Homaičendad ==
<references />

== Irdkosketused ==
* [http://glavarb.ru/ Baškortostanan Tazovaldkundan pämehen oficialine sait.] {{ref-ru}} {{ref-ba}} {{ref-en}}
* [http://gsrb.ru/ Baškortostanan Valdkunsuiman (Kurultajan) oficialine portal.] {{ref-ru}} {{ref-ba}}
* [http://pravitelstvorb.ru/ Baškortostanan Tazovaldkundan ohjastusen oficialine sait.] {{ref-ru}} {{ref-ba}}

{{Baškortostanan Tazovaldkundan lidnad}}
{{Venälaižen Federacijan subjektad}}

{{stub}}

[[Kategorii:Baškortostanan Tazovaldkund| ]]
