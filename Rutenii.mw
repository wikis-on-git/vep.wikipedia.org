{{10000}}{{A10000}}
[[Fail:Ruthenium crystals.jpg|thumb|left|250px|Rutenijan kristallad]]
{{Himine element|44|Rutenii|Ru|101,07|Metall|2|8|18|15|1|0|0|}}
'''Rutenii''' (''Ru'' — ''ruthenium'' latinan kelel) om 44nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesandes gruppas (vanhtunuden klassifikacijan mödhe — kahesanden gruppan laptalagruppas), tabluden videndes periodas.

== Ühthine ümbrikirjutand ==
Element om lujas harv londuses, pala Man kores — 10<sup>−10</sup> (74. sija elementoiden keskes). Ei voi löuta sidä joudjas olendas.

Venämalaine Karl Klaus-himik avaiži rutenijan vl 1844. Element om nimitadud [[Venä]]n/[[Venäma]]n ühten latinižiš nimitusišpäi mödhe (''Ruthenia'').

== Fizižed ičendad ==
Rutenii om hobedahk [[metall|päličmänendmetall]]. Se om [[magnit]]ine material honuzližel lämudel.

Atommass — 101,07. Ninevuz (normaližiš arvoimižiš) — 12,41 g/sm³. Suladandlämuz — 2607 K (2334 C°). Kehundlämuz — 4423 K (4150 C°).

Londuseline rutenii kogoneb seičemes stabiližes izotopaspäi: <sup>96</sup>Ru (5,7% massan mödhe), <sup>98</sup>Ru (2,2%), <sup>99</sup>Ru (12,8%), <sup>100</sup>Ru (12,7%), <sup>101</sup>Ru (13%), <sup>102</sup>Ru (31,3%) i <sup>104</sup>Ru (18,3%). Tetas 27 ratud radioaktivišt izotopad 87..95, 97, 103, 105..120 atommassanke, i niiden 7 izomärad.

== Himižed ičendad ==
Rutenii om inertine himižikš, ei voi segoitada sidä muiktusihe. Reagiruib hloranke, ftoranke, NO-gruppanke, tegeb hapandusid, muigotandmär voib olda 0..+8. Se om hüvä katalizator.

== Kävutand ==
Rajatas metallan pol't elektronikas: rezistorad i varmdad elektrokontaktad. Ottas kävutamižhe räkänvastaižiš ühthesuladusiš. Rutenijan 0,1% ližaduz [[titan (himine element)|titanan]] ühthesuladushe kaičeb korrozijaspäi. Kävutadas katalizatoraks, ottas «rusked rutenii»-ühtnendad [[ion]]iden indikatoraks.

Sadas [[platin]]an puhtastamižel ližasegoitusišpäi, mugažo südäitukuižiden reakcijoiden jänduseks (250 grammhasai tonnas). Koncentriruiše [[Uralmäged|Uralmägiden]] mineralas platinanke ([[Venäma]]), om löudmižsijid [[Kanad]]as i [[Suviafrikan Tazovaldkund]]as. Sadas severz'-se kümned tonnoid vodes mail'mas. Maksoi 42 US$ troižes uncijas (vai 1,35 US$ grammas) vn 2016 semendkul.

== Irdkosketused ==
* [http://www.webelements.com/webelements/elements/text/Ru/key.html Rutenii ''webelements.com''-saital.] {{ref-en}}
* [http://n-t.ru/ri/ps/pb044.htm Kirjutuz rutenijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Ruthenium}}

{{Periodine tablut}}

[[Kategorii:Himižed elementad kirjamišton mödhe]]
