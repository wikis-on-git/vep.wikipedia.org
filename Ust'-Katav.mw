{{Eländpunkt
 | Nimi = Ust'-Katav<br />Усть-Катав
 | Lidnanznam = Coat of Arms of Ust-Katav (Chelyabinsk oblast).png
 | Flag = Flag of Ust-Katav (Chelyabinsk oblast).png
 | Lidnanznam text = Ust'-Katavan lidnanznam
 | Flag text = Ust'-Katavan flag
 | Valdkund = Venäma
 | Eläjiden lugu = 21,803
 | Voz' = 2020
 | Pind = 27.45
 | Fail = Ust-Katav from Katav pond.JPG
 | Pämez' = Sergei Semkov<br />(tal'vku 2015—)
 | Telefonkod = +7-35167-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Ust'-Katav ''' ({{lang-ru|Усть-Ката́в}}, {{lang-ba|Ҡытаутамаҡ}}, {{lang-tt|Кытау-Тамак}}) om [[Venäma]]n lidn [[Čeläbinskan agj]]an päivlaskmaižes sarakos. Se om Ust'-Katavan lidnümbrikon administrativine keskuz.

== Istorii ==
Eländpunktan aluz om pandud vl 1758 kuti mecpilindan žilo jogivaldmoidenke sauvomha susedližid raudantegimid, sid' žilo udenno raudantegimenno, nimitihe jogen mödhe. Ust'-Katavan Tegim-radnikžilo sai lidnan statusad vn 1942 28. päiväl elokud, vspäi 1943 om nügüdläiženke nimitusenke.

Ust'-Katav šingotase vagonansauvomižen tegimel ([[tramvai]]d, pompad i torvarmatur, gazanregulätorad, kosmine sarak) i mecan ümbriradmižen tegimel.

== Geografijan andmused ==
Lidn sijadase ümbrikon suvipäivlaskmas, [[Jurüzan' (jogi)|Jurüzan']]-jogen molembil randoil, Katav-jogen ({{lang-ba|Ҡытау}} 111 km pitte, [[Kam (jogi)|Kaman]] hurapol'ne bassein) lanktendanno Jurüzanihe huralpäi, 371 m ü.m.t. keskmäižel korktusel. Katavan uit padoseinänke om saudud lidnan keskuzpalas da suves. [[Baškortostan]] om ani lodeheze lidnaspäi. Matkad [[Čeläbinsk]]hasai om 209 km pohjoižhe orhal, 260 km avtotel vai 290 km raudtel. Lähembaižed lidnad oma [[Jurüzan' (lidn)|Jurüzan']] i [[Tröhgornii]] suvipäivnouzmha, [[Katav-Ivanovsk]] suvhe, [[Sim (lidn, Čeläbinskan agj)|Sim-lidn]] päivlaskmha.

«Čeläbinsk — [[Uf]]»-avtote (M5-trass) mäneb lidnan suviröunaks. Ust'-Katav-stancii radab «Čeläbinsk — Uf»-raudtel vspäi 1890, sijadase Jurüzanin pohjoižrandal.

Seičeme muite žilod, kaks' žilod raudtestancijanno i üks' külä mülüdas lidnümbrikho Ust'-Katavan ližaks. Lidnümbrikon pind — 675 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 23 580 ristitud, lidnümbrikon — 26 917 ristitud. Kaikiš suremb lidnan ristitišt oli 31 400 eläjad vl 1992. Vl 2019 ühthemänho 22 042 ristitud elihe lidnas i 24 922 ristitud kaikes lidnümbrikos.

Rahvahad (2010): [[venälaižed]] — 87,0%, [[baškiralaižed]] — 7,2%, [[totarlaižed]] — 3,6%, toižed rahvahad — 2,2%.

Professionaližen opendusen aluzkund om Ust'-Katavan industrialiž-tehnologine tehnikum.<ref>[http://ukitt.ru/ Ust'-Katavan industrialiž-tehnologižen tehnikuman sait (''ukitt.ru'').] {{ref-ru}} <small>''(+ äikel'ne avtomatine känduz)''</small></ref>

== Galerei ==
<gallery mode="packed" heights="125px">
Ust-Katav. Bryansk bridge.JPG|Bränskan sild Jurüzaniš päliči vl 2012
1й 71-623 для Перми на УКВЗ !!!!!!!!!!!.jpg|Vaumitud tondaks Permihe ezmäine 71-623-tramvai raudteil Ust'-Katavan vagonansauvomižen tegimenno
Дворец культуры вагоностроителей им. Т.Я. Белоконева.jpg|Vagonansauvojiden kul'turkeskuz T. Belokonevan nimed (2010)
Станция Усть-Катав (вокзал),ii.jpg|Ust'-Katav-päraudtestancijan sauvuz vl 2021
</gallery>

== Homaičendad ==
<references />

== Irdkosketused ==
* [http://www.ukgo.su/ Lidnümbrikon oficialine sait (''ukgo.su'').] {{ref-ru}}
{{Commons|Category:Ust-Katav}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
