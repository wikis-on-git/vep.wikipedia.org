'''Nencalaižiden''' ([[Nencan kel'|nencan kelel]]: ненэй ненэч, «todesine ristit») om vähäluguine rahvaz, kudamb eläb [[Venäma|Venäman]] lodehes. Pohjoižiden rahvahiden Venäman keskes se om kaikiš äiluguižemb rahvaz. 

Hö pagištas [[Venän kel'|venän]] da nencan (kudamb mülüb [[Samodižed keled|samodižihe kelihe]]) kelil.

== Tämbäine lugu da jagaduz ==

Nencalaižiden jagadas [[Evrop|evropižikš]] da [[Azii|azijatižikž]] nencalaižikš. 

Evropižed elädas [[Nencan avtonomine ümbrik|Nencan avtonomižes ümbrikos]] (27 000 vl 2002.), azijatižed — [[Jamalan Nenciden avtonomine ümbrik|Jamalan Nenciden avtonomižes ümbrikos]] päpaloin. Vähäižed joukud elädas [[Hantin da Mansin avtonomine ümbrik|Hantin da Mansin avtonomižes ümbrikos]], [[Murmanskan agj|Murmanskan]] da [[Arhangel'skan agj|Arhangel'skan]] agjoiš, da [[Komin Tazovaldkund|Komin Tazovaldkundas]]. 

Nencalaižil om kaks' päšt joukud kelen mödhe: [[tundra|tundrižed]] da mecaižed; heiden keled oma erazvuiččed da niiden keliden pagižijad toine tošt ei toimetagoi. Molembil kelil om paginoid. Tundrižil nencalaižil om kaikiden nencalaižiden enambuz; mecaižiden nencalaižiden tämbäine lugu om läz 1500 vaiše. 

== Elo ==

=== Söm === 

Nencalaižiden päine azj da sömlähte om [[Pedrad (heim)|pedroiden]] kazvatuz; hö sadas lihad da razvad sen kal't. Pedroiden lihaza ližatas väged solad kaičemha lihad pit'kaks aigaks; sidä lihad sömas torheks paksus. Nencalaižiden sömas pedroiden hibjiden kaikid paloid: vert, südäimid da toižid. 

Hö södas mugažo toižid lihan erikoid da kalad, kudambad keittas. 

Heiden päjomad oma [[Čai|čai]] da [[mors]]; morsad tehtas marjoišpäi, kudambad kazdas tundras. 

=== Azjad ===

Nencalaižiden päižed azjad oma pedroiden kazvatuz, kalanpüdand da mectuz, no pedroiden kazvatuz om kaikiš tarbhaižemb. 

Nencalaižided kuctas ičtaze «pedroiden lapsikš» eskai, sikš miše heiden elo om pedroihe sidodud. Pedroid kävutadas ei vaiše samha lihad, no mugažo regiš. Jogahižel pedrjoukul om tobmin — kaikiš järedamb pedr, kudambad ei kävutagoi regiš nikonz. Tal'ved kävutadas regiš koume..nell' pedroid, kezal — viž..kuz'. Pedrjouk oleskeleb tobjaks lujas, sikš nencalaižiden kävutadas koirid, kudambad heile abutadas.

=== Sobad ===

Tahoiš, kus nencalaižed elädas, om järgeližikš lujas vilu sä, sikš hüväd sobad oma tarhbhaižed nencalaižiden täht. Hö tehtas sobad živatoiden nahkišpäi. 

=== Pert' ===

Veroine nencalaižided pertikš kuctas ''čum''aks. Se om heiden elon «keskuz», voib sanuda. Elokahil perehil om tobjid čumid, alastomil perehil — penid čumad. Tegemha čumad kävutadas seibhid da pedroiden nahkid. 

Nügüd'aigal erased nencalaižided elädas čumiš völ. 

== Homaičendad ==
<references/>

[[Kategorii:Venäman rahvahad]]
[[Kategorii:Rahvahad kirjamišton mödhe]]
[[Kategorii:Pohjoižen igähižed rahvahad]]
