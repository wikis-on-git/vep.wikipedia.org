'''Nencalaižed''' ({{lang-yrk|ненэй ненэч}} «todesine ristit») om [[Pohjoižen igähižed rahvahad|Pohjoižen igähine]] vähäluguine rahvaz, eläb [[Venäma]]n lodehes. Se om kaikiš äiluguižemb pen' Venäman rahvaz, lugumär — 45 tuhad ristituid (2010, rahvahanlugemine).

Hö pagištas [[venän kel'|venän]] i nencan kelil, jäl'gmäine mülüb [[samodižed keled|samodižihe kelihe]]. Vaiše rahvahan pol' mahtab pagišta ičeze kelel.

== Tämbäine lugu da jagaduz ==
Nencalaižed jagasoiš [[Evrop|evropižikš]] da [[Azii|azijalaižikš]].

Evropižed nencalaižed elädas [[Nencan avtonomine ümbrik|Nencan avtonomižes ümbrikos]] tobjimalaz (7504 rist. vl 2010, 17,8% ristitištos), azijalaižed — [[Jamalan Nenciden avtonomine ümbrik|Jamalan Nenciden avtonomižes ümbrikos]] päpaloin (29772 rist. vl 2010, 5,7% ristitištos). Vähäižed gruppad elädas [[Hantin da Mansin avtonomine ümbrik|Hantin da Mansin avtonomižes ümbrikos]], [[Murmanskan agj|Murmanskan]] i [[Arhangel'skan agj|Arhangel'skan]] agjoiš, mugažo [[Komin Tazovaldkund]]as.

Nencalaižil om kaks' päšt gruppad kelen mödhe: [[tundr]]ižed (enambuses) da [[mec]]aižed (tämbäine lugu om läz 1500 ristitud). Kahten gruppan keled erinedas, niiden keliden pagižijad ei toimetagoi toine tošt. Molembil kelil om paginoid.

== Elo ==
=== Söm === 
Nencalaižiden päine radmine da sömän purde om [[pedrad (heim)|pedroiden]] kazvatuz, hö sadas lihad da razvad sen kal't. Ližatas väged solad [[pedranliha]]ze kaičemha sidä pit'kaks aigaks, södas mugošt lihad torheks paksus. Nencalaižed södas pedran hibjan kaikid paloid: vert, südäimid da toižid.

Rahvahan ezitajad södas toižiden-ki živatoiden lihad, mugažo kalad, keittas sidä.

Nencalaižiden päjomad oma [[čai]] da [[mors]]. Tehtas morsad tundran marjoišpäi.

=== Otmine ===
Nencalaižiden päradmine om [[pedroidenkazvatuz]], [[kalanpüdand]] da [[mectuz]], no pedroiden kazvatuz om kaikiš tarbhaižemb. 

Nencalaižed kuctas ičtaze «pedroiden lapsikš» eskai, muga heiden elo om pedroihe sidodud. Kävutadas pedroid ei vaiše samha lihad, no mugažo vall'astadas regiš. Jogahižel pedrjoukul päine pedr om, se om kaikiš järedamb i ei oleskele val'hiš. Tal'vel vall'astadas regiš koume..nell' pedrad, kezal — viž..kuz' živatad. Pedrjouk oleleb sureks lujas, sikš nencalaižed kävutadas koirid abutamha paimeta.

=== Sobad ===
Lujas vilu sä jäb järgeližikš nencalaižiden elämižen tahoiš, ka varmdad sobad oma tarbhaižed rahvahan täht. Pohjoižen eläjad tehtas sobad živatoiden nahkoišpäi.

=== Eländsija ===
Veroline nencine pert' nimitase ''čum:aks''. Se om kanzan elon keskuz. Elokahil perehil om tobjid čumid, gollil čum om pen'. Ottas kävutamižhe seibhid da pedroiden nahkoid čuman sauvondan täht, vedadas niid materialid ičezenke sirdandan aigan.

Nügüd'aigan erased nencalaižed elädas čumiš völ. 

== Homaičendad ==
<references/>

[[Kategorii:Nencalaižed| ]]
[[Kategorii:Rahvahad kirjamišton mödhe]]
[[Kategorii:Venäman rahvahad]]
[[Kategorii:Pohjoižen igähižed rahvahad]]
