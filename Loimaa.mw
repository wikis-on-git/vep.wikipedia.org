{{Eländpunkt
 | Nimi = Loimaa
 | Lidnanznam = Loimaa.vaakuna.svg
 | Flag = 
 | Lidnanznam text = Loimaan lidnanznam
 | Flag text = Loimaan flag
 | Valdkund = Suomenma
 | Eläjiden lugu = 15,843
 | Voz' = 2020-01-01
 | Pind = 851.93
 | Fail = Loimaan evankelinen kansanopisto.jpg
 | Pämez' = Jari Rantala<br />(tal'vku 2008—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Loimaa''' (mugažo [[suomen kel'|suomen]] i [[ročin kel'|ročin]] kelil, suomen virkand: [ˈloimɑː], ročin istorine: ''Loimijoki'') om [[Suomenma]]n lidn da lidnankund [[Suvipäivlaskmaine Suomenma]]-agjas. Se om agjan kudenz' lidn eläjiden lugun mödhe üks'toštkümnespäi.

== Istorii ==
Eländpunktan aluz om pandud 14. voz'sadal vai sen aigemba, Loimaa mainitase vspäi 1439. Raudte tuli Loimaaha vl 1876, i panihe nügüdläižen lidnan alust. Municipalitetan aluz om pandud vl 1921. [[Tal'vsoda]]n aigan (1939−1940) venäkel'žed ortodoksižed eläjad oliba sirtud sihe Karjalan kaglusen [[Krasnosel'skoje (Leningradan agj)|Krasnosel'skoje]]-žilospäi ({{lang-fi|Kyyrölä}}). Loimaa-kund sai lidnan statusad vl 1969. Ühtištuihe lidnad ümbärdajanke Loimaan kundanke vl 2005, Alastaro- i Mellilä-kundoidenke vl 2009.

Loimaa šingotase ühthekeitandan mašiništon tehmižel<ref>[http://pemamek.com/ Ühthekeitandan mašiništon kompanijan sait (''pemamek.com'').] {{ref-en}}</ref>, plastiktegesiden edheotandal, turizmal.

== Geografijan andmused ==
Lidn sijadase agjan pohjoižpäivnouzmaiženno röunanno, Loimijogen hural randal tobjimalaz ({{lang-fi|Loimijoki}} 114 km pitte, [[Kokemäenjogi|Kokemäenjogen]] hura ližajogi). Matkad agjan [[Turku]]-keskushesai om 65 km suvipäivlaskmha avtotel. Matkad [[Hel'sinki]]hesai om 128 km suvipäivnouzmha orhal vai 150 km avtotedme. Lähembaižed lidnad (avtol) oma [[Forss]] (Kanta-Häme) 37 km päivnouzmha, [[Somero]] 43 km suvipäivnouzmha i [[Huttinen]] (Sadakund) 50 km lodeheze. «Turku — [[Tampereh]]»-mante läbitab lidnad.

Vl 2020 lidnankundan ühthine pind — 851,93 km², sidä kesken kuivma 848,13 km², vezi da sokaz ma otiba 3,8 nellikkilometrad.

== Eläjad ==
Vl 1980 eläjiden lugu oli 18 612 ristitud (kaikiš suremb ristitišt), vl 2010 — 16 916 ristitud.

Mamankelen mödhe (2016): suomen kel' — 97,0%, ročin kel' — 0,2%, toižed keled — 2,8%.

Professionaližen opendusen aluzkundad oma Loimaan profkolledž i muzikkolledž.

== Galerei ==
<gallery mode="packed" heights="125px">
Loimaa-kunnantalo.jpg|Tobmuden pert' Hirvikoskiš, Loimaa
Kanta-Loimaa church 03.jpg|Kanta-Loimaan jumalanpert'
Sarka agricultural museum, Loimaa Finland.jpg|Suomen maižandusen ''Sarka''-muzei
Hirvihovi sports centre Hirvikoski Loimaa Finland.jpg|''Hirvihovi''-sportkeskuz
Loimaa railway station.jpg|Loimaa-raudtestancijan sauvuz
</gallery>

== Homaičendad ==
<references />

== Irdkosketused ==
* [http://www.loimaa.fi/ Lidnan ohjastusen sait (''loimaa.fi'').] {{ref-fi}}
{{Commons|Category:Loimaa}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipäivlaskmaine Suomenma]]
