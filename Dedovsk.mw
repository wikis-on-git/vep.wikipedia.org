{{Eländpunkt
 | Nimi = Dedovsk<br />Дедовск
 | Lidnanznam = Coat of arms of Dedovsk.gif
 | Flag = Flag of Dedovsk (Moscow oblast).png
 | Lidnanznam text = Dedovskan lidnanznam
 | Flag text = Dedovskan flag
 | Valdkund = Venäma
 | Eläjiden lugu = 30,500
 | Voz' = 2020-01-01
 | Pind = 15
 | Fail = Dedovsk, Moscow Oblast, Russia - panoramio (6).jpg
 | Pämez' =
 | Telefonkod = +7-498-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Dedovsk''' ({{lang-ru|Де́довск}}) om [[Venäma]]n lidn [[Moskvan agj]]an keskuzpalan päivlaskmas. Mülüb [[Istran lidnümbrik]]ho (edel vn 2017 keväz'kud — rajonha), sen kahtenz' surtte lidn i eländpunkt.

== Istorii ==
''Pustolän, ende Dedovo-külä'' mainitase ezmäižen kerdan aigkirjas vl 1573. ''Dedovo-žilo'' om znamoitud vn 1784 kartal.

Nügüdläižen eländpunktan aluz om pandud vll 1911−1913 kuti ''Dedovskii-žilo'' udenno kezerdusen da kanghiden fabrikanno (nügüd' pästab tehnižid kanghid). Nügüd'aigaine fabrik šingoti Dedovskijad teravas, i se lainzi Dedovo-žilod aigan mändes. Kätihe radnikžiloks vn 1925 21. päiväl semendkud. Žilo kazvoi, mülütihe kümne eländpunktad sihe. Radnikžilo sai lidnan statusad vl 1940 nügüdläiženke nimitusenke. [[Toine mail'man soda|Toižen mail'mansodan]] aigan [[Tora Moskvas|Toran Moskvas]] pala mäni lidnas da sen ümbrištos vn 1941 tal'vkun 2.-8. päivil.

Dedovsk šingotase tekstiližel da omblemižel sarakol (tehnižed kanghad, sportivižed i korporativižed sobad, kengiden fabrik), ladimensauvomižel (märičendkompleksad i avtomatik gazkompleksan täht), mugažo leibtegim i seinapakuden (oz., metrostancijoiden täht) edheotand ratas lidnas.

== Geografijan andmused ==
Lidn sijadase lidnümbrikon päivnouzmas, 190 m ü.m.t. keskmäižel korktusel. [[Istr (jogi)|Istr]]-jogen hurad Gräzev- i Nahabink-ližajoged ({{lang-ru|Грязева}} 10 km pitte, ''Нахабинка'' 25 km pitte) jokstas ani suvhe lidnaspäi. Matkad [[Moskv]]hasai ([[Moskvan rengazavtote]]hesai) om 23 km päivnouzmha. Lähembaižed lidnad oma [[Istr (lidn)|Istr]] 15 km päivlaskmha orhal, avtotel vai raudtel, Moskvan [[Zelenograd]]-rajon 10 km pohjoižhe orhal, i [[Krasnogorsk]] 12 km päivnouzmha-suvipäivnouzmha orhal vai teidme. Venäman kaikiš järedamb lidnanvuitte [[Nahabino]]-žilo (46,5 tuh. rist. vl 2020) zavodiše ani suvipäivnouzmha lidnaspäi.

''Dedovsk''-raudtestancii (lidnan keskuses, vll 1906−1965 stancijan nimituz oli Gučkovo), ''Malinovk''- (suvipäivnouzmas) i ''Miitovskai''- (lodehes) platformad ratas lidnas «Moskv ([[Rigan päraudtestancii (Moskv)|Rigan päraudtestancii]]) — [[Volokolamsk]]»-keskustal. Volokolamskan mante läbitab lidnan pohjoižpalad.

Dedovsk oli lidnankundan keskuseks edel vn 2017 keväz'kud, sen pind oli 25,52 km².

== Eläjad ==
Vl 1939 radnikžilon ristitišt oli 13 529 eläjad, vl 1959 lidnan — 19 549 eläjad. Vn 2010 Venäman rahvahanlugemižen mödhe lidnan eläjiden lugu oli 29 108 ristutud. Otab nelländest lidnümbrikon ristitištos. Kaikiš suremb lidnan ristitišt om 27..30 tuhad eläjid vspäi 1979 (30 740 rist. vl 1989). [[Ortodoksine hristanuskond|Ortodoksižen hristanuskondan]] Ph. Jurgii-vägestusenkandajan jumalanpert'<ref>[http://sobory.ru/geo/locat/4549 Dedovskan pühäpertid ''sobory.ru''-saital.] {{ref-ru}}</ref> (om saudud vll 2000−2005) i [[baptizm]]an «Päzutand»-pühäpert' (vspäi 1948) oma olmas lidnas.

Rahvahad (2010): [[venälaižed]] — 94,7%, [[ukrainalaižed]] — 1,0%, toižed rahvahad — 4,3%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Dedovsk, Moscow Oblast, Russia - panoramio (39).jpg|Universaline lauk<br />vl 2013
Церковь св.Георгия в Дедовске - panoramio (2).jpg|Ph. Jurgii-vägestusenkandajan jumalanpert'<br />(vn 2013 nägu)
Dedovsk, Moscow Oblast, Russia - panoramio (21).jpg|Kul'turkeskuz
Dedovsk railstation.jpg|''Dedovsk''-raudtestancii<br />(2010)
</gallery>

== Homaičendad ==
<references />

== Irdkosketused ==
* [http://istra-adm.ru/ Lidnümbrikon tobmuden aluzkundoiden oficialine sait (''istra-adm.ru'').] {{ref-ru}}
{{Commons|Category:Dedovsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Istran lidnümbrik]]
