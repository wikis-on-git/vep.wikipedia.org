{{Rajon
| Nimi          = Tarnogan rajon<br />Тарногский район
| Znam          = Gerb-Tarnogsky-region.gif
| Flag          = Flag of Tarnogsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Tarnogan Lidnut
| Eläjiden lugu = 11,795
| Year          = 2015
| Pind          = 5,181.55
| Map           = Vologda-Oblast-Tarnogsky.png
| Map width     = 
}}
'''Tarnogan rajon''' ({{lang-ru|Тарногский район}}) om [[rajon]] [[Vologdan agj]]as.

Administrativine keskuz om [[Tarnogan Lidnut]]-žilo (pagin. [[Tarnog (žilo)|Tarnog]]).

== Istorii ==
Rajonan aluz om pandud vl 1935 vilukun 25. päiväl [[Pohjoine rand|Pohjoižhe randha]], i vodhe 1936 tal'vkun 5. päivhäsai rajon mülüi sihe kuti administrativine ühtnik. Vozil 1936−1937 oli [[Pohjoine agj|Pohjoižen agjan]] palaks. Vs 1937 sügüz'kun 23. päiväspäi mülüb Vologdan agjaha. Vozil 1963−1964 [[Nüksenican rajon]]an territorii mülüi Tarnogan rajonha. Rajon om olmas nügüdläižiš röunoiš vspäi 1965.

== Geografijan andmused ==
Tarnogan rajon sijadase agjan pohjoižpäivnouzmas. Pind — 5 181 nellikkilometrad. [[Mec]] otab territorijan nell' videndest (4258 km²). Pedajikod, koivikod da kuzištod oma enambuses.

Om röunoid nellänke Venäman rajonanke:
* päivnouzmas [[Vologdan agj]]an [[Nüksenican rajon]]anke;
* suves [[Vologdan agj]]an [[Tot'man rajon]]anke;
* päivlaskmas [[Vologdan agj]]an [[Verhovažjen rajon]]anke;
* pohjoižes [[Arhangel'skan agj]]an [[Ustjan rajon]]anke.

Reljef om kukhikaz keskuses, päivlaskmas da suves, tazo päivlaskmas, sokaz pohjoižes. Znamasižed joged oma [[Kokšen'g]] ([[Ustjanjogi|Ustjan]] ližajogi) sen huran [[Uftüg (Kokšen'gan ližajogi)|Uftüg]]-ližajogenke. [[Suhon]]-jogi om rajonan suvipäivnouzmaižeks röunaks. Om 9 pen't järved (kaik penemba 1 km², no erased 20..30 m süvütte). Kaik joged mülüdas [[Pohjoine Dvin|Pohjoižen Dvinan]] ([[Jävaldmeri|Jävaldmeren]]) basseinha.

Londuseližed varad oma [[turbaz]], [[sauvondmaterialad]] ([[savi|saved]], ([[gravii]], [[lete|letked]]), [[mouckivi]], [[mec]], [[vezi|reskvezi]].

Vs 2009 sulakun 8. päiväspäi rajonan territorii alajagase 6 küläkundha.

== Tobmuz ==
Vs 2009 keväz'kun 1. päiväspäi [[Gusev Sergei|Sergei Gusev]] om valitud i radab rajonan da sen administracijan pämehen kahtenden strokun, viž vot valdatusiden strokunke. Rajonan pämehen järgenduseližed valičendad oliba vl 2014 sügüz'kun 14. päiväl, kaik rahvaz valiči händast. Kaks' administracijan varapämest oma hänele abhu. Koume ohjandust, 10 palakundad da üks' komitet alištudas rajonan administracijale.

Käskusenandai tobmuz om Ezitajiden Suim (ven. ''Представительное собрание'') 15 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2014 sügüz'kun 14. päiväl (videnz' kucund). [[Popova Valentina|Valentina Popova]] radab sen ezimehen vl 2015.

Vspäi 2012 Kundaline Nevondkund (ven. ''Общественный Совет'') radab rajonas (12 ühtnijad vl 2014).

== Eläjad ==
Vn 2010 Venäman rahvahanlugemižen mödhe eläjiden lugu oli 12 838 ristitud.

Kaik om 266 eländpunktad rajonas, sidä kesken viž žilod da 261 küläd. Ei ole toižid järedoid eländpunktoid.

== Ižanduz ==
Rajonan ižandusen päsarakod oma mecan varhapanend da ümbriradmine ([[pilindmaterialad]], cilindruidud parded), tor'vikveimtransport, maižanduz da sömtegimišt, turizm<ref>[http://tarnoga-region.ru/images/stories/arhiv/dokumenti/prochie/pasport.pdf Tarnogan rajonan investicine pasport rajonan ''tarnoga-region.ru''-saital. — 38 lp. — Lpp. 5-6.] {{ref-ru}}</ref>.

== Homaičendad ==
<references />

== Irdkosketused ==
* [http://www.tarnoga-region.ru/ Tarnogan rajonan oficialine sait (''tarnoga-region.ru'').] {{ref-ru}}
* [http://vologda-oblast.ru/municipalitety/tarnogskiy_rayon/ Tarnogan rajon Vologdan agjan ohjastusen oficialižel ''vologda-oblast.ru''-portalal.] {{ref-ru}} {{ref-en}}

{{Vologdan agjan rajonad}}

[[Kategorii:Tarnogan rajon| ]]
