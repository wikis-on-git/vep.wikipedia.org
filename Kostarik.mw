{{10000}}{{A10000}}
{{Valdkund
| Nimi = Kostarikan Tazovaldkund<br >República de Costa Rica
| Valdkundznam = Coat of arms of Costa Rica.svg
| Flag = Flag of Costa Rica.svg
| Valdkundznam text = Kostarikan valdkundznam
| Flag text = Kostarikan flag
| Pälidn = San Hose (Kostarik){{!}}San Hose
| Eläjiden lugu = 4,987,142<ref>[https://www.cia.gov/library/publications/the-world-factbook/geos/cs.html Kostarikan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 51,100
| Kart = Costa Rica in its region.svg
| Kel' = [[ispanijan kel'|ispanijan]]
| Valdkundan pämez' = [[Al'varado Kesada Karlos|Karlos Al'varado Kesada]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[kostarikan kolon]] (₡) (CRC)
| Internet-domen = [[.cr]]
| Telefonkod = +506
| Aigvö = [[UTC]]−6
}}
'''Kostarik''' vai '''Kosta Rika''' ({{lang-es|Costa Rica}}, sana sanha znamoičeb «elokaz rand»), täuz' oficialine form — '''Kostarikan Tazovaldkund''' ({{lang-es|República de Costa Rica}} [re̞ˈpuβ̞lika ð̞e̞ ˈko̞sta ˈrika]), om valdkund [[Keskuzamerik]]an suves. Pälidn da kaikiš suremb lidn om [[San Hose (Kostarik)|San Hose]].

== Istorii ==
Vn 1821 15. päiväl sügüz'kud Kostarik tedištoiti ripmatomudes [[Ispanii|Ispanijaspäi]].

Igähižed eläjad — [[uetaralaižed]] — kadoiba täuzin [[Konkist]]an jäl'ghe.

Valdkundan ezmäine Konstitucii oli olmas vspäi 1821. Nügüdläine 12nz' lugul Konstitucii<ref>[http://www.constituteproject.org/ontology/Costa_Rica?lang=en Kostarikan Konstitucijan tekst ''constituteproject.org''-saital.] {{ref-en}}</ref><ref>[http://costaricalaw.com/costa-rica-legal-topics/constitutional-law/constitutional-law-information-page/ Kostarikan Konstitucijan tekst ''costaricalaw.com''-saital.] {{ref-es}} {{ref-en}}</ref> om vahvištadud vl 1949 kül'mkun 7. päiväl, se om väges äiluguižidenke vajehtusidenke, jäl'gmäižed kohendused oliba vl 2015.

== Geografijan andmused ==
[[Fail:Costa Rica Topography.png|thumb|left|250px|Kostarikan topografine kart]]
Kostarik om mavaldkundröunoiš [[Nikaragua]]nke (röunan piduz — 309 km) pohjoižes da [[Panam]]anke suvipäivnouzmas (330 km). Ühthine röun kuivmadme — 639 km. Kostarikan [[Kokos (sar')|Kokos]]-sar' sijadase 550 km suvipäivlaskmpolehe Tünen valdmeren randištolpäi, sigä om meriröun [[Ekvador]]anke suvipoles.

Kostarikan suvipäivlaskmaižed randad lainištab [[Tün' valdmeri]] (randanpird — 1016 km), i pohjoižpäivnouzmaižed randad — [[Atlantine valdmeri|Atlantižen valdmeren]] [[Kariban meri]] (212 km). Ühthine randanpird om 1228 km.

Valdkundan kaikiš korktemb čokkoim om [[Čirripo]]-mägenoc, 3820 m ü.m.t.<ref>[http://www.PeakList.org/WWlists/ultras/CentAm.html Keskuzamerikan kaikiš korktembad mägenpäd ''peaklist.org''-saital.] {{ref-en}}</ref>

Londuseližed pävarad oma [[mec]]ad (territorijan kaks' koumandest), [[kuld]], [[rik]], [[gidroenergii]]. Kaik om 74 [[kel'dtaho]]d valdkundas (kacmata surhe ravhahantihedushe), ned ottas Kostarikan territorijan läz nelländest.

== Tobmuz ==
[[Fail:Asamblea Leg CR 2.JPG|thumb|right|250px|Parlamentan pert', [[San Hose (Kostarik)|San Hose]]]]
Kostarik om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-es|Presidente de la República de Costa Rica}}), rahvaz valičeb händast nelläks vodeks. Prezident paneb radsijha päministrad, no hänen valdatused oma röunatud enamba kaikid toižid [[Latinine Amerik|latinižamerikaižid]] prezidentid. Ozutesikš, prezident ei voi panda kel'dod käskushe büdžetan pol'he.

Parlament om üks'kodine Käskusenandai Suim ({{lang-es|Asamblea Legislativa}}), rahvaz valičeb sen 57 ühtnijad mugažo nelläks vodeks. Valdkundas eile käskusenandajid suimid municipalitetoiš.

Voziden 1948−1949 Rahvanikoiden sodan jäl'ghe Kostarikal eile ičeze armijad (iče kel'dihe), vaiše policii radab.

Kostarikan päjärgvaličendad oliba vn 2018 kahtel tural, 4. uhokud i 1. sulakud, valitihe prezidentad i parlamentan ühtnijoid. [[Karlos Al'varado Kesada]] om valitud kahtes turas (sai 60,59%) da radab prezidentan vs 2018 semendkun 8. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kostarikan administrativiž-territorialine jagand]].''

Kostarik jagase seičemeks agjaks (provincijaks, {{lang-es|provincia}}). Agjad alajagasoiš kantonoikš (niid om 81, isp. ''cantón''), ned — rajonikš (isp. ''distrito'', vl 2011 niid oli 464).

== Eläjad ==
Kostarikas elädas [[kostarikalaižed]]. Vl 2013 valdkundan ristitišt oli 4 713 168 eläjad<ref>[http://www.inec.go.cr/Web/Home/pagPrincipal.aspx Proyecciones de población al 30 de junio de 2013 (Ristitišton endustused vn 2013 30. päiväl kezakud). — ''Inec.go.cr''.] {{ref-es}}</ref>. Kaikiš suremb ristitišt om nügüd'.

Augotižlibundan mödhe (2011): [[evropalaižed]] i [[mestizo]] — 83,6%, [[mulatad]] — 6,7%, sijaližed [[indejalaižed]] — 2,4%, [[afrikalaižed]] — 1,1%, toiženke augotižlibundanke — 1,1%, ozutandata — 2,9%, märhapanendata — 2,2%.

Uskondan mödhe (2016): riman [[katoline jumalankodikund|katolikad]] — 71,8%, evangelistad i [[vižkümnenden päivän jumalankodikund]]an uskojad — 12,3%, toižed [[protestantizm|protestantad]] — 2,6%, [[Jehovan tundištajad]] — 0,5%, toižed uskojad — 2,4%, [[ateizm|uskondata]] — 10,4%.

Toižed järedad lidnad (enamba 50 tuh. ristituid vn 2011 rahvahanlugemižen mödhe<ref>[http://www.inec.go.cr/A/MS/Censos/Censo%202011/Características%20Demográficas/C01.%20Población%20total,%20zona,%20sexo,%20provincia,%20cantón,%20distrito.xls Costa Rica: Población total por zona y sexo, según provincia, cantón y distrito. C01. (2011. Kostarik: ristitišt zonan i sugun mödhe, agjan, kantonan i rajonan mödhe). — ''Inec.go.cr''.] {{ref-es}}</ref>, surembaspäi penembha): [[Kartago (Kostarik)|Kartago]], [[Pavas]], [[Limon (Kostarik)|Limon]], [[Hatil'jo]]. Lidnalaižiden pala om 80,8% (2020).

== Ižanduz ==
Kostarikan päeksport om [[mikroprocessor]]ad, [[medicinmašiništ]], [[kofe]], [[sahar (produkt)|sahar]], [[meren sömproduktad]], [[banan]]ad, [[din']]ad, [[ananas]]ad, [[dekorativižed kazmused]].

== Homaičendad ==
<references />

== Irdkosketused ==
* [http://www.presidencia.go.cr/ Kostarikan Tazovaldkundan prezidentan oficialine sait (''presidencia.go.cr'').] {{ref-es}}
* [http://www.asamblea.go.cr/ Kostarikan Tazovaldkundan parlamentan oficialine sait (''asamblea.go.cr'').] {{ref-es}} {{ref-en}}
* [http://www.inec.go.cr/ Kostarikan Nacionaline statistikan da rahvahanlugemižen radnikoičend (''inec.go.cr'').] {{ref-es}}
{{Commons|Costa Rica}}

{{Pohjoižamerik}}

[[Kategorii:Kostarik| ]]
