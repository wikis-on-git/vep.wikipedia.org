{{Valdkund
| Nimi = Kostarikan Tazovaldkund<br >República de Costa Rica
| Valdkundznam = Coat of arms of Costa Rica.svg
| Flag = Flag of Costa Rica.svg
| Valdkundznam text = Kostarikan valdkundznam
| Flag text = Kostarikan flag
| Pälidn = San Hose (Kostarik){{!}}San Hose
| Eläjiden lugu = 4,713,168<ref>[http://www.inec.go.cr/Web/Home/pagPrincipal.aspx Proyecciones de población al 30 de junio de 2013. — Inec.go.cr.] {{ref-es}}</ref>
| Voz' = 2013
| Pind = 51,100
| Kart = Costa Rica in its region.svg
| Kel' = [[ispanijan kel'|ispanijan]]
| Valdkundan pämez' = [[Solis Luis Gil'jermo|Luis Gil'jermo Solis]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[kostarikan kolon]] (₡) (CRC)
| Internet-domen = [[.cr]]
| Telefonkod = +506
| Aigvö = [[UTC]]-6
}}
'''Kostarik''' vai '''Kosta Rika''' ([[ispanijan kel'|isp.]] ''Costa Rica'', sana sanha znamoičeb «elokaz rand»), täuz' oficialine form — '''Kostarikan Tazovaldkund''' ([[ispanijan kel'|isp.]]: ''República de Costa Rica''), om valdkund [[Keskuzamerik]]as. Pälidn da kaikiš suremb lidn om [[San Hose (Kostarik)|San Hose]].

== Istorii ==
Vl 1821 sügüz'kun 15. päiväl Kostarik tedoti ripmatomudes [[Ispanii|Ispanijaspäi]].

Igähižed eläjad — [[uetaralaižed]] — kadoiba täuzin [[Konkist]]an jäl'ghe.

Jäl'gmäine Konstitucijan udištamine oli vl 1949 kül'mkun 7. päiväl (vn 2003 vajehtusidenke)<ref>[http://www.costaricalaw.com/Constitutional-Law/costa-rica-constitution-in-english.html Kostarikan Konstitucijan tekst. — Costaricalaw.com.] {{ref-en}}</ref>.

== Geografijan andmused ==
[[Fail:Costa Rica Topography.png|thumb|left|250px|Kostarikan topografine kart.]]
Kostarik om mavaldkundröunoiš [[Nikaragua]]nke (röunan piduz — 309 km) pohjoižes da [[Panam]]anke suvipäivnouzmas (330 km). Ühthine röun kuivmadme — 639 km. Kostarikan [[Kokos (sar')|Kokos]]-sar' sijadase 550 km suvipäivlaskmpolehe Tünen valdmeren randištolpäi, sigä om meriröun [[Ekvador]]anke suvipoles.

Kostarikan suvipäivlaskmaižed randad lainištab [[Tün' valdmeri]] (randanpird — 1016 km), a pohjoižpäivnouzmaižed randad — [[Atlantine valdmeri|Atlantižen valdmeren]] [[Kariban meri]] (212 km). Ühthine randanpird om 1228 km.

Valdkundan kaikiš korktemb čokkoim om [[Čirripo]]-mägenoc, 3820 m<ref>[http://www.PeakList.org/WWlists/ultras/CentAm.html Keskuzamerikan kaikiš korktembad mägenpäd. — PeakList.org.] {{ref-en}}</ref>.

Londuseližed pävarad oma [[mec]]ad (2/3 territorijad), [[kuld]], [[rik]], [[gidroenergii]].

Om 74 [[kel'dtaho]]d valdkundas (kacmata surhe ravhahantihedushe), ned ottas läz nelländest Kostarikan territorijad.

== Tobmuz ==
[[Fail:Asamblea Leg CR 2.JPG|thumb|right|250px|Parlamentan pert', [[San Hose (Kostarik)|San Hose]].]]
Kostarik om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke.

Valdkundan pämez' om prezident (rahvaz valičeb händast 4 vodeks). Prezident paneb radsijha päministrad, no hänen valdatused oma röunatadud enamba kaikid toižid [[Latinine Amerik|latinižamerikaižid]] prezidentid. Ozutesikš, prezident ei voi panda kel'dod käskushe büdžetan pol'he.

Parlament om üks'kodine Käskusenandai Suim ([[ispanijan kel'|isp.]] ''Asamblea Legislativa''), rahvaz valičeb sen 57 ühtnijoid mugažo 4 vodeks. Valdkundas eile käskusenandajid suimid municipalitetoiš.

Voziden 1948-49 Rahvanikoiden sodan jäl'ghe Kostarikal eile ičeze armijad (iče kel'dihe), om vaiše policii.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kostarikan administrativiž-territorialine jagand]].''

Kostarik alajagase 7 provincijha ([[ispanijan kel'|isp.]] ''provincia''). Provincijad alajagase kantonoihe (niid om 81) ([[ispanijan kel'|isp.]] ''cantón''), a ned — rajonihe ([[ispanijan kel'|isp.]] ''distrito'') (vl 2011 niid oli 464).

== Eläjad ==
Kostarikas elädas [[kostarikalaižed]].

Toižed järedad lidnad (enamba 50 tuh. ristitud vn 2011 rahvahanlugemižen mödhe<ref>[http://www.inec.go.cr/A/MS/Censos/Censo%202011/Características%20Demográficas/C01.%20Población%20total,%20zona,%20sexo,%20provincia,%20cantón,%20distrito.xls Costa Rica: Población total por zona y sexo, según provincia, cantón y distrito. C01. (2011). — Inec.go.cr.] {{ref-es}}</ref>, surembaspäi penembha): [[Kartago (Kostarik)|Kartago]], [[Pavas]], [[Limon (Kostarik)|Limon]], [[Hatil'jo]].

== Ižanduz ==
Kostarikan päeksport om [[mikroprocessor]]ad, [[medicinmašiništ]], [[kofe]], [[sahar (produkt)|sahar]], [[meren sömproduktad]], [[banan]]ad, [[din']]ad, [[ananas]]ad, [[dekorativižed kazmused]].

== Homaičendad ==
<references />

== Irdkosketused ==
* [http://www.presidencia.go.cr/ Kostarikan Tazovaldkundan prezidentan oficialine sait.] {{ref-es}}
* [http://www.asamblea.go.cr/ Kostarikan Tazovaldkundan parlamentan oficialine sait.] {{ref-es}} {{ref-en}}
* [http://www.inec.go.cr/Web/Home/pagPrincipal.aspx Kostarikan Nacionaline statistikan da rahvahanlugemižen radnikoičend.] {{ref-es}}

{{Commons|Costa Rica}}
{{Pohjoižamerik}}

[[Kategorii:Kostarik| ]]
