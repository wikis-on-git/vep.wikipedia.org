{{Eländpunkt
 | Nimi = Kstovo<br/>Кстово
 | Lidnanznam = Coat of Arms of Kstovo (Nizhny Novgorod oblast).png
 | Flag = Flag of Kstovo (Nizhny Novgorod oblast).png
 | Lidnanznam text = Kstovon lidnanznam
 | Flag text = Kstovon flag
 | Valdkund = Venäma
 | Eläjiden lugu = 66,928
 | Voz' = 2021
 | Pind = 59
 | Fail = Lenin Square in Kstovo 2015.jpg
 | Pämez' = Mihail Gogolev<br/>(reduku 2016—)
 | Telefonkod = +7-83145-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Kstovo''' ({{lang-ru|Кстово}}) om [[Venäma]]n lidn [[Alalidnan agj]]an keskuzpalas. Se om agjan kudenz' lidn eläjiden lugun mödhe, [[Alauz'lidn]]an suvipäivnouzmaine ezilidn, [[Kstovon rajon]]an administrativine keskuz da pala. Ümbrik om sätud rajonan territorijal vn 2021 tal'vkus.

== Istorii ==
Ende [[mordvinalaižed]] i [[totarlaižed]] eliba enambuses lidnan tahondas. Eländpunkt mainitaškanzihe 14. voz'sadaspäi kuti ''Kstovskai-külä'' ({{lang-ru|деревня Кстовская}}). ''Ksta''-sana znamoičeb «[[manzikaine|manzik]]» mordvinan kelil. [[Kivivoi]]n ümbriradmižen Novogor'kovskii-tegim om saudud 1950-nzil vozil. Kätihe küläd radnikžiloks vl 1954. Se sai lidnan statusad vn 1957 12. päiväl sügüz'kud.

Kstovo šingotase suren kivivoinhimijan tegimištzonal lidnan suvipäivlaskmas («[[Lukoil]]»-kompanijan kivivoinümbriradmižen tegim, mugažo [[etilen]]an, [[propilen]]an, [[bitum]]an i [[polivinilhlorid]]an tehmine). Toižed sarakod oma sömtegimišt (leibtegim, maidtegim, kolbasceh, jähine), mašinansauvomine (ventiläcijan tegim), sauvondmaterialiden pästand (raudbetonantegim), mugažo mebel'fabrik i Novogor'kovskai-[[lämuzelektrokeskuz|LEK]] ratas lidnas.

== Geografijan andmused ==
Lidn sijadase rajonan lodehliženno röunanno, [[Volg]]an oiktal randal, 125 m ü.m.t. keskmäižel korktusel. Matkad [[Alauz'lidn]]an röunhasai om 10 km lodeheze orhal vai 15 km avtotedme, keskushesai — 23 km orhal vai 28 km avtotedme. Toine lähembaine lidn om [[Bor (Alalidnan agj)|Bor]] 15 km pohjoižhe orhal, 50 km avtotedme vai raudtedme.

Tegimištzon om saudud Kud'm-jogen taga ({{lang-ru|Кудьма}}, Volgan oiged ližajogi 144 km pitte, lankteb sihe 20 km päivnouzmha lidnaspäi), sen oiktal randpolel. «Volga»-avtotrass (M7) läbitab kaiked lidnad. Raudtesarak tuleb lidnha Alauz'lidnaspäi, se om läz 15 km pitte i radab vemha ajaden jüguid vaiše.

Kstovo oli lidnankundan üks'jäižeks eländpunktaks edel vn 2021 tal'vkud.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 66 657 ristitud, rajonan viž ühesandest. Kaikiš suremb lidnan ristitišt oli enamba 69 tuhad eläjid vll 1998−2001 (69 400 rist. vl 2000). «Mail'man [[sambo]]n akademii»-sportkompleks om olmas lidnas.

Rahvahad (2010): [[venälaižed]] — 96,3%, toižed rahvahad — 3,7%.

[[Ortodoksine hristanuskond|Ortodoksižen hristanuskondan]] seičeme pühäpertid<ref>[http://sobory.ru/geo/locat/5552 Kstovon pühäpertid ''sobory.ru''-saital.] {{ref-ru}}</ref> oma olmas lidnas: nell' jumalanpertid i koume časounäd.

Kstovon kivivointehnikum<ref>[http://knt.edu.ru/ Kstovon kivivointehnikuman sait (''knt.edu.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Kstovsky District Administration Building.jpg|Kstovon rajonan tobmuden sauvuz (2015)
Our Lady of Vladimir Church (Kstovo) - 2018-06-07 (1).jpg|Jumalanmaman Vladimiran jumalaižen jumalanpert', vn 2018 nägu
Kstovo oil refenery Sentinel-2 L2A image on 2021-07-12.jpg|«Lukoil-Nižegorodnefteorgsintez» (Kstovon kivivoinümbriradai tegim) vl 2021, kuva om sätud Man kaimdajaspäi
Atoll Trade Center in Kstovo.jpg|«Atoll»-torguindkeskuz akvaparkanke (2015)
Дворец пионеров 1.jpg|Lapsiden i norišton sädamižen pert'kulu (2013)
</gallery>

== Homaičendad ==
<references />

== Irdkosketused ==
* [http://www.kstovo-adm.ru/ Lidnan Duman i rajonan tobmuden aluzkundoiden oficialine sait (''kstovo-adm.ru'')] i sen [http://kstovo.52gov.ru/ uz' versii]. {{ref-ru}}
* [http://kstovo.ru/ Lidnan informacine sait (''kstovo.ru'').] {{ref-ru}}
{{Commons|Category:Kstovo}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Kstovon rajon|*]]
