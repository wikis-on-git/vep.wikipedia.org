{{Eländpunkt
 | Nimi = Hirošima<br />広島市<br /><small>''(Hirosima-si)''</small>
 | Lidnanznam = 
 | Flag = Flag of Hiroshima.svg
 | Lidnanznam text = 
 | Flag text = Hirošiman flag
 | Valdkund = Japonii
 | Eläjiden lugu = 1,185,097
 | Voz' = 2014
 | Pind = 905.41
 | Fail = Hiroshima montage2.jpg
 | Pämez' = [[Macui Kazumi|Kazumi Macui]] (2011-)
 | Telefonkod = +81-(0)82
 | Aigvö = [[UTC]]+9
}}
'''Hirošima''', oficialižikš '''Hirošima-lidn''' ([[japonijan kel'|japonijan kelel]]: 広島市, vepsän kirjamil: ''Hirosima-si'' «lidn levedal sarel») om [[Japonii|Japonijan]] üks'toštkümnenz' surtte lidn, [[Hirošima (prefektur)|ühtennimižen prefekturan]] administrativine keskuz. Se om [[Tügoku]]-regionan kaikiš suremb lidn.

Japonižen [[Mazda]]-korporacijan päfater da pätegimed sijadase lidnas.

== Istorii ==
Lidnan aluz om pandud vl 1589 kuti Mori-rodun lidnuz.

Vl 1945 elokun 6. päiväl Hirošima oli elänu läbi [[atombomb]]an poukahtuses, ezmäine mugoine lidn mail'mas. 70 tuhad ristituid oli surmitud kerdalaz, 60 tuhad oli pölištunu satatesišpäi da läžundoišpäi edesižes. Lidnan ühesa kümnendest oli pandud mantazole. Hirošimad udessündutihe vodele 1960.

== Geografijan andmused ==
[[Fail:Hiroshima wards.png|thumb|left|250px|Hirošiman administrativižed rajonad.]]
Hirošima seižub [[Tün' valdmeri|Tünen valdmeren]] [[Japonijan südäimeri|Japonijan südäimeren]] pohjoižel randal, sijadase [[Honšü]]-saren suvipäivlaskmas.

Pind om 905,41 km² (vl 2011). Reljef om tazo. Lidn seižub [[Ot (jogi)|Otanjogen]] suhišton randoil. Jogen kuz' kanalad jagadas lidnad sarikoihe.

Klimat om valdmeren [[subtropine vö|subtropine]] neps. Heinkun da elokun keskmäine lämuz om +27..+28°C, vilukun da uhokun — +5..+6°C. Vodenkeskeine lämuz om +16°C. Paneb sadegid 1540 mm vodes, sidä kesken enamba kezakus da heinkus (240-260 mm kus). Tal'vkus-uhokus paneb 35-70 mm kus. Voib paneškata lunt tal'vel.

Hirošima alajagase 8 administrativižhe rajonha ([[japonijan kel'|japon.]]: 区 ''ku''). Nak-rajon om administrativižeks keskuseks.

== Transport ==
Avtobusad, tramvaid da kebn metro oma kundaližeks transportaks lidnan südäimes. Vspäi 1994 kebn metro radab lidnas (''Astram Line'', vl 2015 om 1 jono, 22 stancijad, 18 km ted, jonused oma räzinkezroil). «[[Sanjo Sinkansen]]»-kiruhraudten Hirošima-stancii sijadase Minami-rajonas.

Rahvahidenkeskeine civiline «Hirošima»-lendimport (''HIJ'') sijadase lähižes Mihar-lidnas, 50 km päivnouzmha. Sišpäi tehtas reisid Azijan lähembaižihe maihe, mugažo Japonijadme.

Hirošima-port om jüguiden täht, sidä kesken rahvahidenkeskeine konteinerterminal om olmas.

== Homaičendad ==
<references />

== Irdkosketused ==
* [http://www.city.hiroshima.lg.jp/ Hirošima-lidnan ohjastusen oficialine sait.] {{ref-ja}} {{ref-en}} {{ref-zh}} {{ref-pt}} {{ref-es}} {{ref-tl}}

[[Kategorii:Hirošima| ]]
[[Kategorii:Hirošima (prefektur)|*]]
[[Kategorii:Japonijan lidnad]]
[[Kategorii:Eländpunktad kirjamišton mödhe]]
