{{Eländpunkt
 | Nimi = Sämž<br />Сямжа
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 4,029
 | Voz' = 2017
 | Pind =
 | Fail =
 | Pämez' = Sergei Žitkov<br />(sügüz'ku 2017—)
 | Telefonkod = +7-81752-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Sämž''' ({{lang-ru|Сямжа}}) om [[Venäma]]n žilo da küläkund [[Vologdan agj]]an keskuzpalan pohjoižes. Se om [[Sämžan rajon]]an administrativine keskuz da kaikiš suremb eländpunkt.

== Istorii ==
Eländpunktan aluz om pandud [[Sämžen]]-jogen oiktal randal vl 1935 neniden küliden ühtištusel: Djakovskai, Jeremih, Gork i Popovk ({{lang-ru|Дьяковская, Еремиха, Горка, Поповка}}). Sämžan rajon om udessündutadud sil-žo vodel (vll 1929−1931 olendan jäl'ghe), Djakovskai-külä oli rajonkeskuz. Ühtištuihe küläd Sämžanke i kätihe Sämž-žilod rajonkeskuseks vaiše vl 1953.

Sämžan küläkund om olmas vspäi 2006.

Sämž šingotase valdkundaližil holitišil, mectehmižen edheotandoil i [[argvoi]]n tegimel. Agjan hihtandsportan «Sämžan marafon» vedase žilonno regulärižikš.

== Geografijan andmused ==
Žilo sijadase rajonan keskuzpalan päivlaskmas, [[Sämžen|Sämžen (Sämšeng)]]-jogen alajoksmusen molembil randoil ({{lang-ru|Сямжена / Сямшенга}}, [[Kuben]]an hura ližajogi). Matkad agjan [[Vologd]]-pälidnhasai om 110 kilometrad suvipäivlaskmha orhal vai 116 km avtotedme. Lähembaižed lidnad oma [[Kadnikov]] 75 km i [[Sokol (lidn)|Sokol]] 90 kilometrad suvipäivlaskmha M8-avtotedme, [[Harovsk]] (Harovskai-raudtestancii) 47 km päivlaskmha orhal vai 57 km avtol.

«[[Moskv]] — [[Arhangel'sk]]»-avtote (M8-trass «Holmogori») läbitab žilod.

Žilo om küläkundan üks'jäine eländpunkt. Küläkundan pind om 84,69 km².

== Eläjad ==
Vl 1959 žilon ristitišt oli 955 eläjad. Vn 2002 Venäman rahvahanlugemižen mödhe eläjiden lugu oli 3 932 ristitud, vl 2010 — 3 949 ristitud. Kaikiš suremb žilon ristitišt om nügüd', se jäb 3,9..4,0 tuh. röunoiš vspäi 1989. Rajonan ristitišton pol' eläb žilos (vl 2002 oli kaks' videndest).

[[Ortodoksine hristanuskond|Ortodoksižen hristanuskondan]] Sündun Eläbzdusen jumalanpert'<ref>[http://sobory.ru/geo/locat/4134 Sämžan pühäpertid ''sobory.ru''-saital.] {{ref-ru}}</ref> om saudud vl 1806, se ei olend rados vll 1935−1996, kivine puiženke kellčuhundusenke.

Nened büdžetižed aluzkundad oma žilos: rajonan kodirandantedištandmuzei (arheologijan, etnografijan i sijaližen šingotesen istorijan keradused), rajonan kul'turpert', čomamahtoiden lapsidenškol, kirjišt, rajonan läžundkodi. Opendusen aluzkund om Sämžan keskškol. Profškol nomer 54 radoi vll 1989−2014 (ende oli Kadnikovan profškolan filial). Avtobusad oma kundaližeks transportaks žilon ümbrištos i rajoniden keskes.

== Homaičendad ==
<references />

== Irdkosketused ==
* [http://admsyamzha.ru/ Sämžan küläkundan tobmuden sait (''admsyamzha.ru'').] {{ref-ru}}

[[Kategorii:Vologdan agjan žilod]]
[[Kategorii:Eländpunktad kirjamišton mödhe]]
[[Kategorii:Sämžan rajon|*]]
