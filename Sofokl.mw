{{1000}}
{{Personalii
| изображение = Ny Carlsberg Glyptothek - Sophokles.jpg
| описание изображения = Sofoklan büst Kopenhagenan muzejas, vn 270 EME grekižen originalan rimalaine kopii
}}
'''Sofokl''' ({{lang-grc|Σοφοκλῆς}} ''Sophoklēs'' [so.pʰo.klɛ̂ːs]; sünd. 497/496 edel m.e., [[Afinad]], [[Amuine Grekanma]] — kol. 406/405 e.m.e. tal'vel, sigä-žo) oli [[Amuine Grekanma|Amuižen Grekanman]] tragedijoiden koumes kirjutajišpäi, kenen sädused oma eläbad meiden päivil-ki. Kirjuti [[amuižgrekan kel'|amuižgrekan kelel]].

Oli sündnu Sofillan elokahaze kanzha, Afiniden Kolon-ezilidnha (nüg. mülüb lidnha). Sofokl sai hüväd opendust. Vspäi 480 EME ühtni lidnan praznikoihe horan ohjandajaks. Vodespäi 469 e.m.e. kirjuti da lavasti 123 tragedijad Afiniden teatran täht, vaiše kahesa p'jesad jäihe meile täuzin: seičeme tragedijad da üks' satirine dram. Nimetomad biografijad kändihe sädusiden alusikš, biografijad oma kirjutadud edel tragedijan südäint tobman palan. Tunzi [[Gerodot]]-istorikad. Vl 440 EME lidnalaižed valitihe Sofoklad strategaks realistižen [[Antigona (Sofokl)|Antigona-tragedijan]] lavastusen jäl'ghe. Hänen Iofon-poig kändihe tragedijoiden kirjutajan mugažo.

Kaikiš znamasižemb sädusiden nimikirjutez kaičese [[Florencii|Florencijan]] kirjištos (С. Laurentianus, XXXII, 9).

== Kaičenuded täuzin sädused ==
* «[[Trahinalaižed naižed (Sofokl)|Trahinalaižed naižed]]» (läz 450−435 e.m.e.)
* «[[Ajaks (Sofokl)|Ajaks]]» (mž. «Eant», «Kunutankandai») (kesked 450-nzid — 440-nzid vozid e.m.e.)
* «[[Antigona (Sofokl)|Antigona]]» (läz 442−441 e.m.e.)
* «[[Edip-car']]» (vai «Edip-tiran») (läz 429−426 e.m.e.)
* «[[Elektra (Sofokl)|Elektra]]» (läz 415 e.m.e.)
* «[[Filoktet (Sofokl)|Filoktet]]» (404 e.m.e.)
* «[[Edip Kolonas (Sofokl)|Edip Kolonas]]» (406 e.m.e., lavastuz: 401 e.m.e.)
* «[[Jäl'gen ecijad (Sofokl)|Jäl'gen ecijad]]» (satirine dram, kirjutandan dat om tundmatoi)


== Homaičendad ==
<references/>

{{stub}}
[[Kategorii:Amuižen Grekanman runokirjutajad]]
[[Kategorii:Amuižen Grekanman kirjutajad]]
[[Kategorii:Dramaturgad]]
[[Kategorii:Kirjutajad kirjamišton mödhe]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Afinihe]]
[[Kategorii:Kolnuded Afiniš]]
