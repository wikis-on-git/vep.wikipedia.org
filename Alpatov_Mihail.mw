{{Personalii}}
'''Mihail Antonovič Alpatov''' ({{lang-ru|Михаил Антонович Алпатов}}; sünd. [[20. kül'mku]] [[1903]], Sibilöv-futor (nüg. [[Rostovan agj]]as), [[Donan sodavägiden agj]], [[Venäman imperii]] — kol. [[17. tal'vku]] [[1980]], [[Moskv]], [[Nevondkundaline Ühtištuz|NSTÜ]]) oli nevondkundaline kirjutai da [[istorii|istorik]], [[istorižiden tedoiden doktor]].

== Biografii ==
Alpatov openui Rostovan Donan pedagogižes školas [[komsomol]]an oigendusen mödhe vll 1923−1927, sid' radoi opendajan školas, oli školan direktoran. Vspäi 1930 ühtni kompartijha. Vspäi 1932 mez' openui Filosofijan, literaturan i istorijan institutas (Moskv), oli pästtud sišpäi i tuli aspiranturha. Suren sodan aigan radoi kompartijan instruktoran.

Sodan jäl'ghe Mihail jätkustui aspiranturad Moskvan valdkundaližes universitetas i Kundaližiden tedoiden akademijas kompartijan keskuzkomitetanno. Vl 1947 mez' vahvišti kandidatan dissertacijad, zavodi tedoradmišt kut istoriograf kerdalaz, medievist — E. A. Kosminskii- (1886−1959) i R. J. Vipper- (1859−1954) tedomehiden openik. Radoi NSTÜ:n Tedoakademijan Istorijan institutas 1950-nziš vozišpäi ičeze surmhasai. Tedomehen pätem oli «Venälaine istorine mel' i Päivlaskmaine Evrop» ({{lang-ru|Русская историческая мысль и Западная Европа}}), sen mödhe Alpatov vahvišti tedodoktoran dissertacijad vl 1966 i vaumiči fundamentališt ühtennimišt tedotöd, kudamb om publikoitud «Nauka»-pästandkodiš vll 1973−1985 (koume tomad, istorijan pordoidme). Tedoiži donan [[kozakišt]]on istorijad mugažo.

Mez' kirjuti istorižid romanoid, tobjimalaz [[donan kozakad|donan kozakišton]] da postimperialistižen pordon polhe.

== Homaičendad ==
<references/>

{{stub}}
[[Kategorii:NSTÜ:n kirjutajad]]
[[Kategorii:NSTÜ:n istorikad]]
[[Kategorii:Kirjutajad kirjamišton mödhe]]
[[Kategorii:Istorikad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Donan sodavägiden agjaha]]
