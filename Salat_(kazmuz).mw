{{10000}}{{A10000}}
{{Taxobox
 | name         = Salat
 | image title  = Salat
 | image file   = Iceberg lettuce in SB.jpg
 | image descr  = Salatpöud [[Kalifornii]]-štatas, [[AÜV]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Astränikoižed]] (''Asterales'')
 | familia      = [[Puzuänikoižed]] (''Asteraceae'')
 | genus        = [[Salat (heim)]] (''Lactuca'')
 | species      = '''Salat'''
 | latin        = {{btname|Lactūca sātiva |[[Linnei Karl|L.]], 1753}}
 | wikispecies  = Lactuca sativa
 | commons      = Category:Lactuca sativa
 | itis         = 36607
 | ncbi         = 4236
 | range map    =
}}
'''Salat''' ({{lang-la|Lactuca sativa}}) om üks'vozne [[heinäsižed kazmused|heinäsine]] maižanduseline kazmuz. Mülüb [[Puzuänikoižed]]-sugukundha.

Latinine nimituz om saudud ''lac''-sanaspäi «[[maid]]», kazmusen südäivezi om sen pojav.

== Leviganduz ==
Eziauguine todesine kodima om tundmatoi, no tetihe kazmust Amuižes Kitaiš i Amuižes Egiptas, [[Keskmeri|Keskmeren]] maiš. Salat om ottud kul'turkazmuseks Keskmeren randal edel meiden erad.

Kazvatadas Evropadme 16. voz'sadaspäi, Venämas — 17. voz'sadaspäi. Nügüd'aigan ištutesed oma levitadud kaikes mail'mas.

== Ümbrikirjutand ==
Kaks' toižendad om salatal:
* ''Lactuca sativa var. secalina'' — lehtesine, kerata.
* ''Lactuca sativa var. capitata'' — keran sädandanke.

Järedad siledad vai kid'žorad ünäižed lehtesed oma varzita, kazdas kogol jurusespäi. Ned oleldas pakuižvihandad, mugažo rusttad harvoin. Lehtesen kesksonen alah om sugasekaz. Kera oleskeleb kehkranvuiččen forman. Seikh šingotase lehtesiden jäl'ghe, sase 60..120 sm kortte reiguta südäimes, sarakoičese lujas, änikoidenke.

Henod pakuižed änikod oma molembiden suguiden. Puzuižed-änikused sijadasoiš seikhel löustken nägul. Salatan semnikaz plod om lendandabutusenke.

Vilunvastaine kazmuz, idüd tirptas lämut −3..−5 Cel'sijan gradushasai. Salat navedib päivänvauktust i lujad nepsut.

== Kävutand ==
Ottas sömäks veresid lehtesid i keroid, vitaminoikaz vihoštez. Ku kazmuz pästaškandeb nägujad seikhed, ka kaik kargištub.

Salatan mail'man satuz oli 27 mln tonnoid vl 2017, sidä kesken: [[Kitai]] — 15,2 mln tonnoid, [[Amerikan Ühtenzoittud Valdkundad|AÜV]] — 3,8 (vl 2013 läz kaik satuz oli kahtes štatas, [[Kalifornii]] 71% i [[Arizon]] 29%), [[Indii]] — 1,1, [[Ispanii]] — 1,0, [[Italii]] — 0,7.

== Homaičendad ==
<references />

{{Commons|Lactuca sativa}}

[[Kategorii:Puzuänikoižed]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Maplodud]]
