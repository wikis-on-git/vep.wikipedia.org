{{Eländpunkt
 | Nimi = Čerömhovo<br />Черемхово
 | Lidnanznam = Coat of Arms of Cheremkhovo (Irkutsk oblast).png
 | Flag = Flag of Cheremkhovo.svg
 | Lidnanznam text = Čerömhovon lidnanznam
 | Flag text = Čerömhovon flag
 | Valdkund = Venäma
 | Eläjiden lugu = 51,230
 | Voz' = 2017
 | Pind = 114.4
 | Fail = Подъём ул. Некрасова.jpg
 | Pämez' = Vadim Semönov<br />(2006—)
 | Telefonkod = +7-39546-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Čerömhovo''' ({{lang-ru|Черемхо́во}} [tɕɪrʲɪmˈxovə], {{lang-bua|Арангата}}) om [[Venäma]]n lidn da lidnümbrik [[Irkutskan agj]]an suves. Se om agjan kudenz' lidn eläjiden lugun mödhe, mugažo [[Čerömhovon rajon]]an administrativižeks keskuseks, ei mülü rajonha.

== Istorii ==
Eländpunktan aluz om pandud vl 1772 kuti ''Čeremhovskoje-žilo'' ({{lang-ru|село Черемховское}}) Moskvan traktal. Vspäi 1896 zavottihe [[kivihil'|kivihilen]] samišt kaivuzil i [[Transsib]] läbiti žilod. Čerömhovo sai lidnan statusad vn 1917 3(16). päiväl kezakud.

Čerömhovo šingotase kivihilen samižel (avoin mahtuz) da küllästamižel, mehanižel tegimel, sauvondmaterialiden edheotandoil (kudomatomad materialad, [[tal'k]]an i [[dolomit]]an samine, pilindmaterialad), kebnal tegimištol (omblendfabrik i mebel'fabrik), mugažo leibkombinat radab.

== Geografijan andmused ==
Lidn sijadase penen Čeremšank-jogen randoil ({{lang-ru|Черемшанка}}, [[Angar (jogi)|Angar-jogen]] hura ližajogi), 560 m ü.m.t. keskmäižel korktusel. Matkad [[Irkutsk]]hasai om 125 km suvipäivnouzmha orhal vai 145 km «Sibir'»-avtotedme (R-255). Lähembaine lidn om [[Svirsk]] 15 km päivnouzmha orhal. «Sibir'»-trass ümbärdab lidnad suvipäivlaskmaspäi 5 kilometras.

Čerömhovo om lidnümbrikon üks'jäine eländpunkt. Ühesa žilod mülüdas lidnha, ned sijadasoiš 4..7 kilometras.

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 52 647 ristitud. Kaikiš suremb lidnan ristitišt oli 124 tuhad eläjid vl 1956.

[[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert'<ref>[http://sobory.ru/geo/locat/19964 Čerömhovon pühäpertid ''sobory.ru''-saital.] {{ref-ru}}</ref> (om udessündutadud 2000-nzil vozil) i [[islam]]an pühäpert' (vspäi 2008) oma olmas lidnas.

Professionaližen opendusen aluzkundad: Čerömhovon tegimištoližen industrijan da holitusen tehnikum, medicinine tehnikum, kaivuztehnine kolledž i pedagogine kolledž.

== Galerei ==
<gallery mode="packed" heights="125px">
Бывшая Школа № 4 г. Черемхово.jpg|Korrekcine aluzškol-internat (2013, ende škol nomer 4)
Cheremkhovo coal industry (WR).tif|Kivihilen samine Čerömhovonno vl 2001
Черемхово ул. Некрасова.jpg|Torguindkeskused Nekrasovan irdal (2016)
Дом культуры "Шахтёр".jpg|«Šahtör»-kul'turkeskuz (2018, ''Kaivai'')
</gallery>

== Homaičendad ==
<references />

== Irdkosketused ==
* [http://admcher.ru/ Čerömhovo-lidnan tobmuden oficialine sait (''admcher.ru'').] {{ref-ru}}
* [http://chertown.ru/ Čerömhovo-lidnan informacine portal (''chertown.ru'').] {{ref-ru}}
{{Commons|Category:Cheremkhovo}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
[[Kategorii:Čerömhovon rajon|*]]
