{{Eländpunkt
 | Nimi = Keil<br />Keila
 | Lidnanznam = Keila coatofarms.png
 | Flag = Flag of Keila.svg
 | Lidnanznam text = Keilan lidnanznam
 | Flag text = Keilan flag
 | Valdkund = Estinma
 | Eläjiden lugu = 9,775
 | Voz' = 2018-01-01
 | Pind = 11.25
 | Fail = Keila View, Summer 2010.jpg
 | Pämez' = Enno Fels<br />(sügüz'ku 2012—)
 | Telefonkod = +372
 | Aigvö = tal'vel [[UTC]]+2,<br />kezal [[UTC]]+3
}}
'''Keil''' ({{lang-et|Keila}}, {{lang-de|Kegel}}) om [[Estinma]]n lidn da raudtesol'm valdkundan lodehes. Se om [[Tallidn]]an suvipäivlaskmaine ezilidn, mülüb [[Harju (makund)|Harju-makundha]].

== Istorii ==
Eländpunkt mainitase ezmäižen kerdan Danijan lidnusiden kirjas vl 1241. Läz 13. voz'sadan lopuspäi kivine jumalanpert' i žilo senno sijazihe Keil-jogen oiktal randal. Vll 1950−1962 lidn oli Keilan rajonan administrativižeks keskuseks. [[NSTÜ|Nevondkundaližen]] aigan ''Tankipolk'' (sodabaz) radnikoiči lidnanno, jäihe vaiše erasid pertid sišpäi vodele 2009.

Lidn šingotase elektromašiništon tehmižel («Harju Elekter»-kompanijan päfater da edheotandad, suomen [[Ensto]]-kompanijan tegim).

== Geografijan andmused ==
Lidn sijadase ühtennimižen jogen hural randal läz täuzin ({{lang-et|Keila jõgi}} 112 km pitte, [[Suomen laht]]en bassein), 35..45 m ü.m.t. korktusil. Matkad [[Tallidn]]an röunhasai om 15 km pohjoižpäivnouzmha, keskushesai — 25 km pohjoižpäivnouzmha orhal, avtotel vai raudtedme [[Saue]]-lidnan kal't. Elektrificiruidud raudte ühtenzoitab Keilad [[Paldiski]]-lidnanke i [[Riisipere]]-žilonke mugažo.

== Eläjad ==
Vl 1939 eläjiden lugu oli 1 172 ristitud, vn 2011 EÜ:n rahvahanlugemižen mödhe — 9763 ristitud. Vspäi 1990 ristitišton lugu vajehtub 9,5..10,2 tuhad eläjid röunoiš, kaikiš suremb oli 10,2..10,7 tuh. ristituid vl 1990.

Rahvahad (2011, enamba 0,4%): [[estilaižed]] — 84,9%, [[venänikad]] — 11,0%, [[ukrainalaižed]] — 1,4%, [[suomalaižed]] — 0,6%, [[vaugedvenälaižed]] — 0,5%, toižed rahvahad — 1,6%.

== Galerei ==
<gallery mode="packed" heights="125px">
Keila linnavaade.JPG|Lidnan keskusen nägu
Keila kirik 15-03-2012.jpg|Keilan jumalanpert' (2012)
Harju KEKi peahoone 15.jpg|Tehnižen projektiruindan sauvuz, om vaumitud<br />vodele 1985
Keila, Ensto.JPG|«Ensto»-kompanijan tegim
Keila kultuurikeskus.jpg|Keilan kul'turkeskuz
</gallery>

== Irdkosketused ==
* [http://www.keila.ee/ Lidnan oficialine sait (''keila.ee'').] {{ref-et}}
* [http://www.estonia360.ee/keila/ Verkkamer Keil-lidnan päl, täuz' nägu ''estonia360.ee''-saital.]
{{Commons|Category:Keila}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Harju-makund]]
