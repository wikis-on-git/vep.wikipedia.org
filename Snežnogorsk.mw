{{Eländpunkt
 | Nimi = Snežnogorsk<br />Снежногорск
 | Lidnanznam = Coat of Arms of Snezhnogorsk (Murmansk oblast) (1992).png
 | Flag = Flag of Snezhnogorsk (Murmansk oblast).png
 | Lidnanznam text = Snežnogorskan lidnanznam
 | Flag text = Snežnogorskan flag
 | Valdkund = Venäma
 | Eläjiden lugu = 12,696
 | Voz' = 2017
 | Pind = 23.1
 | Fail = Дом-радуга.jpg
 | Pämez' = 
 | Telefonkod = +7-81530-xx-xxx
 | Avtokod = 51
 | Aigvö = [[UTC]]+3 (MSK+0)
}}
'''Snežnogorsk''' ({{lang-ru|Снежногорск}}) om [[Venäma]]n lidn [[Murmanskan agj]]an pohjoižes. Vspäi 2008 mülüb [[Sauptud administrativiž-territorialine «Aleksandrovsk»-ühtnik|Sauptud administrativiž-territorialižhe «Aleksandrovsk»-ühtnikha]] (521 km²) territorialižeks ümbrikoks. SATÜ:n administracii sijadase neciš lidnas.

== Istorii ==
Ende ''Ščitovai-žilo'' ({{lang-ru|посёлок Щитовая}}) oli lidnan sijas vspäi 1933, tegihe pumetoid laivišton amblusiden täht da azuihe kalaverkoid. Nügüd'aigaižen eländpunktan aluz om pandud vl 1970 kuti sauptud žilo holitamha vedenalaižiden atomlaivoiden «Nerpa»-kohenduztegint (saudihe vspäi 1964). Vl 1973 nimitihe ''Vjužnii-žiloks'', vai ''Murmansk-60'' kirjeižiden täht. Vspäi 1994 nimitase nügüdläižikš oficialižešti.

Utiliziruidas VA-laivid i saudas kalatezlaivid «Nerpa»-kohenduztegimel, se om [[Severodvinsk]]an «Tähthaine»-edheotandan filialaks.

== Geografijan andmused ==
Lidn sijadase tundran sambnuden vulkanan pautkil 174 metrhasai kortte, koumel terrasal. Snežnogorsk om ümbärtud penil järvil erazvuiččenke formanke, kävutadas jomižvedeks. Matkad [[Barencan meri|Barencan meren]] jädumatoman Olen'jan lahten Kut-merikaran randhasai i tegimhesai om 4 km pohjoižpäivnouzmha, SATÜ:n [[Polärnii]]-lidnhasai om 8 km päivnouzmha orhal vai 14 km avtotedme (avtobusad ühtenzoittas lidnoid), SATÜ:n [[Gadžijevo]]-lidnhasai om 12 km pohjoižpäivnouzmha avtol, [[Murmansk]]hasai — 26 km suvipäivlaskmha orhal vai 58 km avtotedme.

Klimat om [[subarktine vö|subarktine]] meren.

== Eläjad ==
Vn 2010 Venäman rahvahanlugemižen mödhe eläjiden lugu oli 12 683 ristitud. Kaikiš suremb ristitišt oli 16 300 eläjad vl 1996. [[Ortodoksine hristanuskond|Ortodoksižen hristanuskondan]] ph. Jurgijan pühäpert' om saudud vl 1998. Murmanskan kooperativižen tehnikuman filial (vspäi 1997) i Murmanskan pedagogižen kolledžan filial ratas lidnas professionaližen opendusen aluzkundoikš.

== Galerei ==
<gallery mode="packed" heights="125px">
Snezhnogorsk.jpg|Üks' järvuzišpäi lidnanno
Спуск с трассы к проходной завода "Нерпа" 20.02.12 - panoramio.jpg|«Nerpa»-tegimen tulend (2012)
Центральная площадь г. Снежногорска, носящая имя В.В. Мурко.JPG|«Sovremennik»-kul'turkeskuz («aigalaine») lidnan torgul V.V. Murkon nimel vl 2014
Вид из окна 4-го этажа дома 10 по ул. П. Стеблина. Июнь 2011-го - panoramio.jpg|Poliklinik lapsiden täht (2011)
</gallery>

== Homaičendad ==
<references />

== Irdkosketused ==
* [http://www.zato-a.ru/ Aleksandrovsk-SATÜ:n tobmuden aluzkundoiden oficialine sait (''zato-a.ru'').] {{ref-ru}}
* [http://советзато.рф/ Aleksandrovsk-SATÜ:n Ezitajiden Nevondkundan oficialine sait (''советзато.рф'').] {{ref-ru}}
{{Commons|Category:Snezhnogorsk}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Sauptud administrativiž-territorialine «Aleksandrovsk»-ühtnik|*]]
