{{Eländpunkt
 | Nimi = Bologoje<br />Бологое
 | Lidnanznam = Coat of Arms of Bologoe (Tver oblast).png
 | Flag = Flag of Bologoe (Tver oblast).png
 | Lidnanznam text = Bologojen lidnanznam
 | Flag text = Bologojen flag
 | Valdkund = Venäma
 | Eläjiden lugu = 21,425
 | Voz' = 2017
 | Pind = 122.69
 | Fail = Bologoe Kirov Street 01.jpg
 | Pämez' = Valentin Gavrilov (2013—)
 | Telefonkod = +7-48238-xx-xxx
 | Aigvö = [[UTC]]+3
}}
'''Bologoje''' ({{lang-ru|Бологое}}) om [[Venäma]]n lidn da raudtestancii [[Tverin agj]]an lodehes. Se om [[Bologojen rajon]]an da sen lidnankundan administrativine keskuz.

== Istorii ==
Eländpunkt mainitase ezmäižen kerdan vl 1495 kuti ''Bologoje-külä Bologojen järvenno'' Uz'lidnan Derevskai-agjan aigkirjas. Vl 1851 [[Moskv]] — [[Piter]] raudte tuli Bologojehe i külä šingotaškanzi. Sauvoihe äi edheotandoid holitamha raudted, sikš miše stancii sijadase raudten keskel. Vn 1917 3. päiväl kezakud ühtenzoittihe Bologoje-žilod Bologoje-külänke da anttihe lidnan statusad Venäman Pordaigaližen ohjastusen käskön mödhe, lidn mülüi Valdain makundha.

== Geografijan andmused ==
Lidn sijadase [[Valdai (ülüz)|Valdai-ülüden]] pohjoižpäivnouzmaižil pautkil 150..200 m kortte valdmeren pindan päl, Bologojen järven randal (7,87 km², [[Olhav]]-jogen bassein), i Orgizkovo-järv om lidnan pohjoižes. Matkad [[Tver'|Tverišpäi]] om 164 km lodeheze.

Ühesa pen't küläd da raudtestancii mülüdas lidnankundha Bologojen ližaks. Bologoje jagase koumhe territorialižhe rajonha: Tegimen, Päivlaskmaine, Järventagaine.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 23 494 ristitud, lidnankundan — 23 660 ristitud, se om enamba pol't rajonan ristitištos. Kaikiš suremb lidnan ristitišt oli vl 1989 — 35 926 eläjad. Vl 2017 21 524 elädas lidnankundas. Specialižen opendusen kolledž om lidnas.

== Irdkosketused ==
* [http://www.bologoe-gorod.ru/ Lidnan tobmuden aluzkundoiden oficialine sait (''bologoe-gorod.ru'').] {{ref-ru}}
{{Commons|Category:Bologoye}}

{{Tverin agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Bologojen rajon|*]]
