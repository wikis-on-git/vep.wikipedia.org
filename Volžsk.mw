{{Eländpunkt
 | Nimi = Volžsk<br />Волжск <small>(ven.)</small><br />Юлсер-Ола <small>(mägimar. i nitmar.)</small>
 | Lidnanznam = Coat of Volzhsk (Mariy El).jpg
 | Flag = Flag of Volzhsk (Mariy El).jpg
 | Lidnanznam text = Volžskan lidnanznam
 | Flag text = Volžskan flag
 | Valdkund = Venäma
 | Eläjiden lugu = 52,703
 | Voz' = 2021
 | Pind = 39.47
 | Fail = Волжск.JPG
 | Pämez' = Tat'jana Binina<br/>(tal'vku 2021—,<br/>''Татьяна Бынина'')
 | Telefonkod = +7-83631-xx-xxx
 | Avtokod = 12
 | Aigvö = [[UTC]]+3 ([[MSK]]+0)
}}
[[Fail:Volzhsk aerial photo.jpg|thumb|left|250px|Lidnan ühthine nägu lendimespäi (2013)]]
'''Volžsk''' ({{lang-ru|Волжск}}, mugažo [[totaran kel'|totaran kelel]], [[mägimarin kel'|mägimar]]. i {{lang-chm|Юлсер-Ола}}) om [[Venäma]]n lidn da lidnümbrik [[Marii Elan Tazovaldkund]]an kaikiš suvižembas čokkoimes. Se om [[Volžskan rajon]]an administrativine keskuz mugažo, ei mülü rajonha.

== Istorii ==
Eziauguine eländpunkt oli ''Lopatino-külä'', mainitase 19. voz'sadaspäi. Nügüdläižen eländpunktan aluz om pandud vl 1938 ''Lopatino-žiloks'' sauvomha cellülozbumagašt kombinatad. Se sai lidnan statusad Volžsk-nimenke vl 1940.

Volžskan ižandusen päsarakod oma cellülozbumagaine, mašiništonsauvomine (vilugoitimed), sauvondmaterialiden (gazbeton), meblin tehmine. Nevondkundaližen aigan pästtihe [[magnitofon]]id-ki.

== Geografijan andmused ==
Lidn seižub [[Volg]]-jogen hural randal, 60 m keskmäižel korktusel valdmeren pindan päl. Matkad [[Joškar-Ol]]hasai om 97 km pohjoižhe avtotedme. Lähembaižed lidnad oma Tatarstanan [[Zelenodol'sk]] 10 km päivnouzmha avtotedme, [[Kazan']] 49 km päivnouzmha avtotedme, [[Innopolis]] 28 km suvipäivnouzmha avtotedme, Čuvašijan [[Kozlovk]] 3 km suvipäivlaskmha orhal (Volgan vastrandal), [[Novočeboksarsk]] 60 km päivlaskmha avtotedme.

Volžsk om lidnümbrikon üks'jäine eländpunkt. Kaik ühesa lidnanlaptad, kaks' tegimištrajonad i koume žilod oma lidnan territorialižikš paloikš.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 55 659 ristitud. Kaikiš suremb ristitišt oli enamba 60 tuhad eläjid vozil 1987−2001 (62,5 tuh. ristitud vl 1992).

Rahvahad (enamba 0,4% vl 2010): [[venälaižed]] — 67,9%, [[marilaižed]] — 13,5%, [[totarlaižed]] — 13,2%, [[čuvašalaižed]] — 1,6%, [[ukrainalaižed]] — 0,5%, [[mordvinalaižed]] — 0,4%, toižed rahvahad — 1,1%, rahvahuden ozutandata — 1,8%.

Professionaližen opendusen aluzkundad: Volžskan industrialiž-tehnologine tehnikum<ref>[http://edu.mari.ru/prof/ou28/default.aspx Volžskan industrialiž-tehnologine tehnikum ''edu.mari.ru''-saital.] {{ref-ru}}</ref>, Sauvomiž-tegimištoline kolledž<ref>[http://edu.mari.ru/prof/spk/default.aspx Sauvomiž-tegimištoline kolledž ''edu.mari.ru''-saital.] {{ref-ru}}</ref>, Joškar-Olan medškolan filial, üläopendusen aluzkundoiden nell' filialad.

Nadežda Len'kova radoi lidnümbrikon pämehen — Deputatoiden nevondkundan ezimehen hätken aigan (viluku 2006 — reduku 2019).

Lidnümbrikon Administracijan pämez' om Rafis Šagvaleev vn 2022 uhokuspäi.

== Transport ==
Avtobusad da maršruttaksid oma kundaližeks transportaks lidnas. Avtobusad da ezilidnelektrojonused ühtenzoittas Kazaninke, ''Volžsk-raudtestancii'' om olmas vspäi 1940.

Kaks' valdmad om Volgan randal.

== Galerei ==
<gallery mode="packed" heights="125px">
MariEl Volzhsk 08-2016 photo04 StNicholas Church.jpg|Ph. Mikulai-čudonsädajan kafedraline päjumalanpert', vn 2016 nägu
MariEl Volzhsk 08-2016 photo01 mosque.jpg|Islaman pühäpert', vn 2016 nägu
MariEl Volzhsk 08-2016 photo10 Marbum factory.jpg|Marii Elan CBK (Marbumkombinat) vl 2016
Здание дворца культуры марбумкомбината - вид справа (ул.Ленина, 33, Волжск, Марий Эл).jpg|Marii Elan CBK:n kul'turkeskuz (2016)
MariEl Volzhsk 08-2016 photo03 railway station.jpg|Volžsk-raudtestancii vl 2016
</gallery>

== Homaičendad ==
<references />

== Irdkosketused ==
* [http://mari-el.gov.ru/gorvol Lidnümbrikon tobmuden lehtpoled ''mari-el.gov.ru''-saital.] {{ref-ru}}
{{Commons|Category:Volzhsk}}

{{Marii Elan Tazovaldkundan lidnad}}

[[Kategorii:Volžsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Marii Elan Tazovaldkundan lidnad]]
[[Kategorii:Marii Elan Tazovaldkundan lidnümbrikod]]
[[Kategorii:Volžskan rajon|*]]
