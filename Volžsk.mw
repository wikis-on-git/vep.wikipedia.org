{{Eländpunkt
 | Nimi = Volžsk<br />Волжск <small>(ven.)</small><br />Юлсер-Ола <small>(mägimar. i nitmar.)</small>
 | Lidnanznam = Coat of Volzhsk (Mariy El).jpg
 | Flag = Flag of Volzhsk (Mariy El).jpg
 | Lidnanznam text = Volžskan lidnanznam
 | Flag text = Volžskan flag
 | Valdkund = Venäma
 | Eläjiden lugu = 54,519
 | Voz' = 2017
 | Pind = 39.47
 | Fail = Волжск.JPG
 | Pämez' = Nadežda Len'kova<br />(sügüz'ku 2014—)
 | Telefonkod = +7-83631-xx-xxx
 | Avtokod = 12
 | Aigvö = [[UTC]]+3 ([[MSK]]+0)
}}
'''Volžsk''' ({{lang-ru|Волжск}}, mugažo [[totaran kel'|totaran kelel]], [[mägimarin kel'|mägimar]]. i {{lang-chm|Юлсер-Ола}}) om [[Venäma]]n lidn da lidnümbrik [[Marii Elan Tazovaldkund]]an kaikiš suvižembas čokkoimes. Se om [[Volžskan rajon]]an administrativine keskuz mugažo, ei mülü rajonha.

== Istorii ==
Eziauguine eländpunkt oli ''Lopatino-külä'', mainitase 19. voz'sadaspäi. Nügüdläižen eländpunktan aluz om pandud vl 1938 ''Lopatino-žiloks'' sauvomha cellülozbumagašt kombinatad. Se sai lidnan statusad Volžsk-nimenke vl 1940.

== Geografijan andmused ==
Lidn seižub [[Volg]]-jogen hural randal, 60 m keskmäižel korktusel valdmeren pindan päl. Matkad [[Joškar-Ol]]hasai om 97 km pohjoižhe avtotedme. Lähembaižed lidnad oma Tatarstanan [[Zelenodol'sk]] 10 km päivnouzmha avtotedme, [[Kazan']] 49 km päivnouzmha avtotedme, [[Innopolis]] 28 km suvipäivnouzmha avtotedme, Čuvašijan [[Kozlovk]] 3 km suvipäivlaskmha orhal (Volgan vastrandal), [[Novočeboksarsk]] 60 km päivlaskmha avtotedme.

Volžsk om lidnümbrikon üks'jäine eländpunkt. Kaik 9 lidnanlaptad, 2 tegimištrajonad i 3 žilod oma lidnan territorialižikš paloikš.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 55 659 ristitud. Kaikiš suremb ristitišt oli vozil 1987−2001, enamba 60 tuhad eläjid (vl 1992 — 62,5 tuh. rist.).

Rahvahad (vl 2010, enamba 0,4%): [[venälaižed]] — 67,9%, [[marilaižed]] — 13,5%, [[totarlaižed]] — 13,2%, [[čuvašalaižed]] — 1,6%, [[ukrainalaižed]] — 0,5%, [[mordvinalaižed]] — 0,4%, toižed rahvahad — 1,1%, rahvahuden ozutandata — 1,8%.

== Ižanduz da transport ==
Ižandusen päsarakod oma cellülozbumagaine, mašiništonsauvomine (vilugoitimed), sauvondmaterialiden (gazbeton), meblin tehmine. Nevondkundaližen aigan pästtihe [[magnitofon]]id-ki. Professionaližen opendusen aluzkundad: industrialine tehnikum, sauvomiž-tegimištoline kolledž, Joškar-Olan medškolan filial, üläopendusen aluzkundoiden nell' filialad.

Avtobusad da maršruttaksid oma kundaližeks transportaks lidnas. Avtobusad da ezilidnelektrojonused ühtenzoittas Kazaninke, ''Volžsk-raudtestancii'' om olmas vspäi 1940. Kaks' valdmad om Volgan randal.

== Irdkosketused ==
* [http://voljsk.gov12.ru/ Lidnümbrikon tobmuden aluzkundoiden oficialine sait (''voljsk.gov12.ru'').] {{ref-ru}}
{{Commons|Category:Volzhsk}}

{{Marii Elan Tazovaldkundan lidnad}}

[[Kategorii:Volžsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Marii Elan Tazovaldkundan lidnad]]
[[Kategorii:Marii Elan Tazovaldkundan lidnümbrikod]]
[[Kategorii:Volžskan rajon|*]]
