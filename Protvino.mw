{{Eländpunkt
 | Nimi = Protvino<br />Протвино
 | Lidnanznam = Coat of Arms of Protvino (Moscow oblast).png
 | Flag = Flag of Protvino.svg
 | Lidnanznam text = Protvinon lidnanznam
 | Flag text = Protvinon flag
 | Valdkund = Venäma
 | Eläjiden lugu = 35,367
 | Voz' = 2020-01-01
 | Pind = 26.69
 | Fail = Вид на Протвино.jpg
 | Pämez' = Sergei Kudräšov<br />(keväz'ku 2020—.<br />''velgusentäutai'')
 | Telefonkod = +7-4967-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Protvino''' ({{lang-ru|Протвино́}}) om [[Venäma]]n lidn da lidnümbrik [[Moskvan agj]]an suves. Om tedolidnan statusanke vn 2008 elokuspäi.

== Istorii ==
Eländpunktan aluz om pandud vl 1960 kuti sauptud ''Serpuhov-7-žilo'' tedoidamha korktoiden energijoiden [[fizik]]ad. Anttihe radnikžilon statusad nügüdläiženke nimenke vl 1965, nimitihe jogen mödhe. Lidnanvuitte žilo sai lidnan statusad vn 1989 15. päiväl kül'mkud. Lidnan institutad kadotiba kaikenaigaižid tedoškolid 1990-nzil vozil.

Protvino šingotase kahtel tedokeskusel, tedoedheotandoil (biotehnologii, medtehnik), sauvondmaterialiden pästandal (polimerine geosegluz, profil'lava, metalline katuz), sömtegimištol (lihakombinat i lihaedheotand), elektrotehnižel tegimel, mebel'fabrikal, kompjuterprogramiden edheotandal.

== Geografijan andmused ==
Lidn sijadase [[Protv]]-jogen alajoksmusen hural randal ({{lang-ru|Протва́}} 282 km pitte, [[Okanjogi|Okan]] hura ližajogi), 176 m ü.m.t. keskmäižel korktusel. Röunatab [[Kalugan agj]]an territorijanke suves i päivlaskmas. Lähembaine lidn om [[Serpuhov]] 12 km päivnouzmha-pohjoižpäivnouzmha. Raudte radab lidnas vaiše jüguiden täht.

Protvino om lidnümbrikon üks'jäine eländpunkt.

== Eläjad ==
Vl 1970 žilon ristitišt oli 12 995 eläjad. Vn 2010 Venäman rahvahanlugemižen mödhe lidnan eläjiden lugu oli 37 308 ristitud. Kaikiš suremb lidnan ristitišt oli 36..37 tuhad eläjid vll 1998−2018 (37 504 rist. vl 2012). [[Ortodoksine hristanuskond|Ortodoksižen hristanuskondan]] Venäman Kaikiden Pühämehiden jumalanpert' (om saudud vll 1990−1993)<ref>[http://sobory.ru/geo/locat/3915 Protvinon pühäpertid ''sobory.ru''-saital.] {{ref-ru}}</ref> i ph. Jumalanmaman Katken jumalanpert' oma olmas lidnas.

Rahvahad (2010): [[venälaižed]] — 93,8%, [[ukrainalaižed]] — 2,6%, toižed rahvahad — 3,6%.

Professionaline openduz om neniden aluzkundoiden filialad: Moskvan agjan Gubernine kolledž, Moskvan valdkundaline industrialine universitet, Valdkundaline «Dubn»-universitet.

== Galerei ==
<gallery mode="packed" heights="125px">
Administration of Protvino.jpg|Lidnan tobmuden pert'
Церковь в Протвино.jpg|Venäman kaikiden pühämehiden jumalanpert'<br />(vn 2015 nägu)
ДК Протон.jpg|«Proton»-kul'turkeskuz<br />vl 2014
Hotel Protva in Protvino.jpg|«Protv»-adivpert'
</gallery>

== Homaičendad ==
<references />

== Irdkosketused ==
* [http://www.protvino.ru/ Lidnümbrikon tobmuden aluzkundoiden oficialine sait (''protvino.ru'').] {{ref-ru}}
{{Commons|Category:Protvino}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
