{{10000}}{{A10000}}
[[Fail:80 - Machu Picchu - Juin 2009 - edit.2.jpg|thumb|right|250px|Maču Pikčun jändused vl 2009]]
'''Maču Pikču''' ([[kečuan kel'|kečuaks]]: ''Machu Piсchu'' — «vanh (mägen)pä») om amuižen lidnan nügüdläine nimituz [[Peru]]n territorijal. Lidn seižub elämatoman [[Ispanii|Ispanižen]] londan jäl'ghe Peruhu (zavodihe vl 1532). Amerikalaine Hairam Bingem-tedoidai avaiži sidä mail'male vn 1911 24. päiväl heinkud.

== Istorii ==
Maču Pikčun todesine nimi om tundmatoi. Lidn om saudud [[Inkiden imperii|inkiden]] [[Pačakutek Jupanki]]-imperatoran aigan (ohjasti vll 1438−1471) läz 1440 vot valdkundan rezidencijaks da pühälidnaks. Se oli koumanz' mugoine imperijas. Pojav sihe [[Čokekirao]]-lidn sijadase sil-žo [[Kusko]]n regional.

Kaik om läz 200 sauvusid kaikes Maču Pikčun kompleksas — pühäpertid, imperatoran rezidencijad, valdkundan varažomad, eläjiden kundaližed honused. Vihmsezon oleleb lidnas, manrehkaidused, no lidnan alused oma varmdad. Inkiden eziauguine te pidust' joged om kaičenus, se läbitab ülämänegid mägiden keskes, mända severz'-se päiväd.

Vl 1983 [[UNESCO]] pani lidnad Mail'man jäl'gusen nimikirjuteshe. Turistoiden valu om röunatud kaičemha kompleksad murendusespäi.

== Geografijan andmused ==
Lidn sijadase Uaina Pikču-mägen pautkel, 2450 m valdmeren pindan päl, Perun suves. Urubamb-jogi jokseb mägenno. Lähembaine žilo da raudtestancii om Aguas Kal'jentes ({{lang-es|Aguas Calientes}}) hulidenke purtkidenke Urubamb-jogen randal, 6 kilometras keskustal vai 30 minutas avtobusal 2040 m korktusespäi. Voib sadas amuižhe lidnhasai raudtel [[Kusko]]späi, sid' avtobusal.

== Galerei ==
<center><gallery>
Fail:Karta MachuPicchu.PNG|Kompleksan kart
Fail:Machupicchu intihuatana.JPG|Päiväižen [[Inti]]-jumalan pühäpert'
Fail:MachuPicchu TerracedFields (pixinn.net).jpg|Terrasad mägen pautkel
Fail:Machu Picchu11.jpg|Inkiden ''čakan'' — koumeiknaine pühäpert'
Fail:Machu Picchu a příjezdová cesta - panoramio.jpg|Maču Pikču i te lidnannoks
</gallery></center>

== Homaičendad ==
<references/>

== Irdkosketused ==
* [http://www.machupicchu.org/ Turizman sait (''machupicchu.org'').] {{ref-en}}
{{Commons|Machu Picchu}}

[[Kategorii:Perun istorii]]
[[Kategorii:Mail'man jäl'guz]]
[[Kategorii:Arheologižed objektad kirjamišton mödhe]]
[[Kategorii:Amuižed lidnad]]
[[Kategorii:Inkiden imperii]]
