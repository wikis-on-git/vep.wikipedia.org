{{1000}}
[[Fail:80 - Machu Picchu - Juin 2009 - edit.2.jpg|thumb|right|250px|Maču Pikčun jändused vl 2009.]]
'''Maču Pikču''' ([[kečuan kel'|kečuaks]]: ''Machu Piсchu'' — «vanh (mägen)pä») om amuižen lidnan nügüdläine nimituz [[Peru]]n territorijal. [[Ispanii|Ispanižen]] londan jäl'ghe Peruhu (zavodihe vl 1532) lidn seižub elämatoman. Amerikalaine Hairam Bingem-tedoidai avaiži sidä mail'male vl 1911 heinkun 24. päiväl.

Lidn om saudud [[Inkiden imperii|inkiden]] [[Pačakutek Jupanki]]-imperatoran aigan (ohjasti vll 1438-1471) läz 1440 vot valdkundan rezidencijaks da pühälidnaks. Se oli koumanz' mugoine imperijas. Sijatud sil-žo Kusko-regional [[Čokekirao]]-lidn om pojav sihe. Om läz 200 sauvust kaikes lidnas — pühäpertid, rezidencijad, varažomad, kundaližed honused. Vihmsezon oleleb lidnas, no sen alused oma varmdad.

Lidn sijadase Uaina Pikču-mägen pautkel, 2450 m valdmeren pindan päl, Perun suves. Urubamb-jogi jokseb mägenno. Maču Pikčun todesine nimi om tundmatoi.

Vl 1983 [[UNESCO]] pani lidnad Mail'man jäl'gusen nimikirjuteshe. Voib sadas lidnhasai raudtel [[Kusko]]späi, sid' avtobusal. Turistoiden valu om röunatud kaičemha kompleksad murendusespäi.

== Galerei ==
<center><gallery>
Fail:Karta MachuPicchu.PNG|Kompleksan kart
Fail:Machupicchu intihuatana.JPG|Päiväižen pühäpert'
Fail:MachuPicchu TerracedFields (pixinn.net).jpg|Terrasad mägen pautkel
Fail:Machu Picchu11.jpg|Inkiden ''čakan'' — koumeiknaine pühäpert'
</gallery></center>

== Irdkosketused ==
* [http://www.machupicchu.org/ Turizman sait (''machupicchu.org'').] {{ref-en}}
{{Commons|Machu Picchu}}

{{stub}}
[[Kategorii:Perun istorii]]
[[Kategorii:Mail'man jäl'guz]]
