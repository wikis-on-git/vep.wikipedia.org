{{Eländpunkt
 | Nimi = Labitnangi<br />Лабытнанги <small>(ven.)</small><br />Лабытнаӈгы <small>(nenc.)</small><br />Лапыт Нангк <small>(hant.)</small>
 | Lidnanznam = Coat of Arms of Labytnangi (Yamal Nenetsia).png
 | Flag = Flag of Labytnangi (Yamal Nenetsia).png
 | Lidnanznam text = Labitnangin lidnanznam
 | Flag text = Labitnangin flag
 | Valdkund = Venäma
 | Eläjiden lugu = 26,281
 | Voz' = 2017
 | Pind = 22
 | Fail = Labitnangi3.jpg
 | Pämez' = Marina Treskova<br />(viluku 2016—)
 | Telefonkod = +7-34992-xx-xxx
 | Avtokod = 89
 | Aigvö = [[UTC]]+5 ([[MSK]]+2)
}}
'''Labitnangi''' ([[venäkel'|ven]]. i {{lang-kv|Лабытнанги}}, {{lang-uk|Лабитнангі}}, {{lang-yrk|Лабытнаӈгы}}, {{lang-kca|Лапыт Нангк}} «seičeme lehtkuzed») om [[Venäma]]n lidn da lidnümbrik [[Jamalan Nenciden avtonomine ümbrik|Jamalan Nenciden avtonomižen ümbrikon]] lodehes. Se om ümbärtud [[Uralanverine rajon|Uralanverižen rajonan]] territorijal.

== Istorii ==
Eländpunktan aluz oli pandud [[hantilaižed|hantilaižiden]] seižundtahon sijas vl 1868. Vl 1932 sädihe kolhozad. Vl 1948 saudihe ''Labitnangi-lopradtestancijad'' sarakol [[Kotlas]]aspäi. Vn 1952 tal'vkus kätihe radnikžiloks. Vn 1956 redukuspäi Labitnangi oli alištunu [[Salehard]]-lidnan nevondkundale. 1960-nzil vozil žilo oli [[londuseline gaz|londuseližen gazan]] löudmižsijiden otandan kävutamižhe bazaks.

Labitnangi sai lidnan statusad ümbrikon alištusenke vn 1975 5. päiväl elokud. Se šingotase lopraudtestancijan logistikal, raudbetonan tegimel, maidtegimel, gazturbinižel elektrostancijal, gazan löudmižsijiden ecmižen geofizižel edheotandal.

== Geografijan andmused ==
Lidn sijadase Obin Vil-Posl-hijaman randal ({{lang-ru|Выл-Посл}}), 20 m ü.m.t. keskmäižel korktusel, [[Uralmäged|Polärižen Uralan]] päivnouzmaižidenno pautkidenno, [[Pohjoine polärine pird|Pohjoižen polärižen pirdan]] pohjoižemb vähän. Matkad [[Ob' (jogi)|Obinjogen]] hurha randhasai om 5 km suvipäivnouzmha, [[Salehard]]hasai om 20 km suvipäivnouzmha. Ehtatim ühtenzoitab lidnoid navigacijan aigan, tal'vte — tal'vel. Salehardan raudte- da avtotesild 2,5 km pitte om vaiše projektas vl 2018.

Labitnangi om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 26 936 ristitud. Kaikiš suremb lidnan ristitišt oli 31 501 eläjad vl 1989. [[Ortodoksine hristanuskond|Ortodoksižen hristanuskondan]] Jurgii-vägestusenkandajan kaks' pühäpertid (vanh om saudud vll 1993−1997 i uz' vl 2007) oma olmas lidnas, [[islam]]an mečet' om sauvomas.

Rahvahad (enamba 1% vl 2010): [[venälaižed]] — 73,4%, [[ukrainalaižed]] — 10,1%, [[totarlaižed]] — 2,7%, [[komilaižed]] — 1,9%, [[vaugedvenälaižed]] — 1,7%, [[nencalaižed]] — 1,1%, [[hantilaižed]] — 1,0%, toižed rahvahad — 8,1%.

Jamalan äiprofil'žen kolledžan (Salehard) filial radab professionaližen opendusen aluzkundaks.

== Galerei ==
<gallery mode="packed" heights="125px">
Salehardhotellabitnangi.jpg|«Seičeme lehtkuzed»-adivpert' (2012)
Лабытнанги - panoramio.jpg|Monument lidnan statusan sandan oiktastuseks, seižub lidnan röunal Ob'-jogen randal
Лабытнанги. Порт - panoramio.jpg|Portan libutimed (2013)
Obskaya (03).jpg|Obskai-jüguraudtestancijan sauvused vl 2015
Вокзал города Лабытнанги.jpg|Labitnangi-päraudtestancijan sauvuz vl 2006
Лабытнанги. Паром - panoramio.jpg|Ehtatim kezaaigan vl 2013
</gallery>

== Homaičendad ==
<references />

== Irdkosketused ==
* [http://lbt.yanao.ru/ Labitnangi-lidnan tobmuden aluzkundoiden oficialine sait (''lbt.yanao.ru'').] {{ref-ru}}
{{Commons|Category:Labytnangi}}

{{Jamalan Nenciden avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jamalan Nenciden avtonomižen ümbrikon lidnad]]
[[Kategorii:Jamalan Nenciden avtonomižen ümbrikon lidnümbrikod]]
