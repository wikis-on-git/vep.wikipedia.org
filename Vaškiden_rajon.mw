{{Rajon
| Nimi          = Vaškiden rajon<br />Вашкинский район
| Znam          = Coat of Arms of Vashkinsky rayon (Vologda oblast).png
| Flag          = Flag of Vashkinsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Lipin Bor
| Eläjiden lugu = 7,202
| Year          = 2015
| Pind          = 2,884
| Map           = Vologda-Oblast-Vashki.png
| Map width     = 
}}
'''Vaškiden rajon''' ([[venäkel'|ven.]]: ''Вашкинский район'') om [[rajon]] [[Vologdan agj]]as.

Vs 1938 kezakuspäi administrativine keskuz om [[Lipin Bor]]-külä (rajonan ristitišton pol').

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Čerepovecan ümbrik]]ho [[Vaškid]]-külän keskuseks (upotihe sidä [[Vaugedjärv]]en tazopindan libutamižen aigan [[Volgan-Baltijanmeren vezite]]n sauvomha). Vl 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Vs 1937 sügüz'kun 23. päiväspäi mülüb Vologdan agjaha. Vozil 1963-1964 rajonan territorii mülüi [[Belozerskan rajon]]ha. Rajon om olmas nügüdläižiš röunoiš vspäi 1965.

== Geografijan andmused ==
Vaškiden rajon sijadase agjan lodehes, päivnouzmha da pohjoižhe [[Vaugedjärv]]en randalpäi. Rajonidenkeskeine röun läbitab järved lodehespäi suvipäivnouzmha. Pind — 2 884 nellikkilometrad. [[Mec]] otab territorijan koume nelländest (2148 km²), kavag'mecad (kuz', pedai) da koivikod oma enambuses.

Om röunoid 3 [[Vologdan agj]]an rajonanke:
* päivnouzmas [[Kirillovan rajon]]anke;
* suves da päivlaskmas [[Belozerskan rajon]]anke;
* pohjoižes [[Vitegran rajon]]anke.

[[Kirillovan kukkazsel'g]] mäneb rajonan päivnouzmaspäi keskushe. Reljef om tazo da sokaz toižil polil. Znamasine jogi om [[Kem (jogi Vologdan agjas)|Kemanjogi]]. Kaik om 125 järved rajonas.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]], [[gravii]], [[dolomit]]), [[mec]], [[kala]], [[vezi|reskvezi]].

Vs 2015 kezakun 25. päiväspäi rajonan territorii alajagase 3 küläkundha.

== Tobmuz ==
Vs 2009 redukun 11. päiväspäi [[Ivanov Aleksandr|Aleksandr Ivanov]] om valitud i radab rajonan da sen administracijan pämehen kahtenden strokun. Rajonan pämehen järgvaličendad oliba vl 2013 sügüz'kun 8. päiväl. Kaks' administracijan pämest oma hänele abhu. Viž ohjandust alištudas rajonan administracijale.

Käskusenandai tombuz om Ezitajiden Suim (ven. ''Представительное собрание'') 15 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2015 sügüz'kun 13. päiväl (kudenz' kucund). [[Fomin Andrei|Andrei Fomin]] radab sen ezimehen vl 2015 kül'mkun 27. päivälpäi.

Vs 2014 elokun 8. päiväspäi Kundaline Nevondkund (ven. ''Общественный Совет'') radab rajonas (7 ühtnijad).

== Eläjad ==
Vn 2010 Venäman rahvahanlugemižen mödhe eläjiden lugu oli 9 116 ristitud. Nügüd' se om kaikiš pen' rajon agjas eläjiden lugun mödhe (7202 rist. vl 2015).

Kaik om 198 eländpunktad rajonas, sidä kesken 5 žilod da 194 küläd. Toižid surid eländpunktoid ei ole.

== Ižanduz ==
Rajonan ižandusen päsarakod oma mecan varhapanend da ümbriradmine [[pilindmaterialad|pilindmaterialoihe]], jogitransport, sömtegimišt, maižanduz da kalanpüdand, turizm<ref>[http://www.lipinbor.ru/up/images/invest.pdf Vaškiden rajonan investicine pasport (lipinbor.ru). — 33 lp. — Lpp. 16-17.] {{ref-ru}}</ref>.

Federaline «[[Vologd]] — [[Vitegr]] — [[Medvežjegorsk]]»-avtote asfal'tižbetonižen alusenke läbitab rajonan territorijad.

== Homaičendad ==
<references />

== Irdkosketused ==
* [http://www.lipinbor.ru/ Vaškiden rajonan oficialine sait.] {{ref-ru}}
* [http://vologda-oblast.ru/municipalitety/vashkinskiy_rayon/ Vaškiden rajon Vologdan agjan ohjastusen oficialižel portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Vaškiden rajon| ]]
