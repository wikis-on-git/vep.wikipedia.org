{{Eländpunkt
 | Nimi = Aleksejevk<br />Алексеевка
 | Lidnanznam = Coat of Arms of Alekseevka (Belgorod oblast).png
 | Flag = Flag of Alexeyevsky rayon.svg
 | Lidnanznam text = Aleksejevkan lidnanznam
 | Flag text = Aleksejevkan flag
 | Valdkund = Venäma
 | Eläjiden lugu = 38,447
 | Voz' = 2017
 | Pind = 34
 | Fail = Бюст Кириленко.jpg
 | Pämez' = Pavel Hvorostän<br />(keväz'ku 2017—)
 | Telefonkod = +7-47234-xx-xxx
 | Avtokod = 31
 | Aigvö = [[UTC]]+3 (MSK+0)
}}
'''Aleksejevk''' ({{lang-ru|Алексеевка}}) om [[Venäma]]n lidn da lidnankund [[Belgorodan agj]]an päivnouzmas. Se om [[Aleksejevkan rajon (Belgorodan agj)|Aleksejevkan rajonan]] administrativine keskuz.

== Istorii ==
Eländpunktan aluz om pandud vl 1685 kuti [[kozakišt|kozakoiden]] ''Aleksejevskai-slabad'' ({{lang-ru|слобода Алексеевская}}) kaičemha Venäman röunad. Ühtennimine stancii om saudud vl 1895 «Har'kov — Balašov»-jonol. Vspäi 1918 oli makundan keskuseks. Kätihe slabadad radnikžiloks vl 1939. [[Toine mail'man soda|Suren sodan]] aigan žilo oli okkupiruidud (5. heinku 1942 — 19. viluku 1943), sen jäl'ghe Aleksejevkan [[ukrainalaižed|ukrainine]] ristitišt poleni lujas.

Radnikžilo sai lidnan statusad vn 1954 19. päiväl elokud. Lidn šingotase sömtegimišton edheotandoil (järed voitegim, maidkonservtegim, leibtegim, kombisömäntegim), mugažo himižen i katilmašiništon tegimed oma olmas.

== Geografijan andmused ==
Lidn sijadase Tün' Sosn-jogen randoil ({{lang-ru|Тихая Сосна}}, [[Don]]an oiged ližajogi), 120 m ü.m.t. keskmäižel korktusel. Matkad [[Belgorod]]hasai om 148 km päivlaskmha orhal vai 172 km avtol. Lähembaižed lidnad avtoteidme oma [[Birüč]] 20 km päivlaskmha i [[Ostrogožsk]] (Voronežan agj) 50 km pohjoižpäivnouzmha.

Aleksejevk om lidnankundan üks'jäine eländpunkt. Lidnankundan pind — 124,52 km².

== Eläjad ==
Vn 2010 Venäman rahvahanlugemižen mödhe eläjiden lugu oli 39 026 ristitud, rajonan koume videndest. Vspäi 1996 ristitišton lugu om 38..39 tuhad eläjid (39 400 rist. vl 2008). [[Ortodoksine hristanuskond|Ortodoksižen hristanuskondan]] nell' pühäpertid om olmas lidnas.

Aleksejevkan pedagogine kolledž i agrotehnine tehnikum oma professionaližen opendusen aluzkundoikš.

== Irdkosketused ==
* [http://gorod-alekseevka.ru/ Lidnan tobmuden aluzkundoiden oficialine sait (''gorod-alekseevka.ru'').] {{ref-ru}}
{{Commons|Category:Alexeyevka, Belgorod Oblast}}

{{Belgorodan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Belgorodan agjan lidnad]]
[[Kategorii:Aleksejevkan rajon (Belgorodan agj)|*]]
