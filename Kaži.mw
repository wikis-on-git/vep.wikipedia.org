{{1000}}
[[Fail:Кот.jpg|thumb|right|250px|«Rusked meinkun»-sugun ižakaži.]]
'''Kaži''' vai '''Kodikaži''' ({{lang-la|Félis silvéstris cátus}}) om kodiživat, popularižemb ([[koir]]ha rindataden) «[[živat-kompan'jon]]». Kodikaži om [[Kažinvuiččed|Kažinvuiččiden]] (vai Kažiden) sugukundan (''Felidae'') lihansöi (''Carnivora'') imetaiživat. Kodikaži (''Felis silvestris catus'') om [[meckaži]]n (''Felis silvestris'') alaerik nügüd'aigaižen biologižen sistematikan mel'pidegen mödhe.

Kaži mecadab üksnäze. Hän tabadab [[nühtajad|nühtajid]] da toižid penid živatoid, nece mahtuz om arvokaz ristitun täht enamba 10 tuhad vot. Kaži om socialine živat mugažo; hän kävutab kommunikacijan täht kulundsignalad, [[feromonad]] da hibjan likundoiden levedan diapazonan. Nügüd' kaikes Mas om 600 mln kodikažid, mülütadas heid 200 kodikažin suguihe.

Mecerik i kodierik mecatas hüvin läz tazomäras. Živat om kodikoittud poleks, vajehtab elonmahtod i arktub kebnas ristitun eländsijan irdpolel.

== Irdpoline nägu ==
Täuz'kaznuden kažin hibjan keskmäine piduz om 60 sm händata, händan piduz sase 25..35 santimetrhasai. Kirjutadud [[Ginnessan Rekordkirj|Ginnessan rekordoiden kirjha]] kaikiš järedamban kodikažin piduz om 121,9 sm. Tervhen kažin hibjan keskmäine veduz om 2,5..6,5 kg, no voib vastata surembid-ki kažid (6..9 kilogrammad). Meinkunan da sibirin suguiden kažiden veduz om 11,5..13 kg. Hö voidas sabustada 20 kilogrammad — nece om [[razvduz|razvdusen]] jäl'guz.

== Elonmaht i fiziologijan norm ==
Lihansöjad živatad, södas mugažo maidod da maidproduktoid. Lipitadas nozolut ei lanktes kel't sihe koiran erineden, no nozoluden pindale, i se libub vakuumal, 4 kerdad sekundas. Söndtavarad kofenke da kakaonke voidas travida kažid.

Pul'san paksuz — 110..140 iškendad minutas, hengaiduz — 16..40 südäimehehengahtust minutas. Hibjan lämuz +38,6 C°. Veren koume gruppad om olmas: A, B i AB.

== Irdkosketused ==
* [http://wcf-online.de/ Mail'man kodikažin federacii (''wcf-online.de'').] {{ref-de}} {{ref-en}} {{ref-fr}}
{{Commons|Felis silvestris catus}}

[[Kategorii:Kažinvuiččed]]
[[Kategorii:Kodiživatad]]
[[Kategorii:Imetaiživatad]]
[[Kategorii:Živatad kirjamišton mödhe]]
