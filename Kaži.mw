{{1000}}{{A10000}}
{{Taxobox
 | name         = Kodikaži
 | image title  = Kodikaži
 | image file   = Кот.jpg
 | image descr  = «Rusked meinkun»-sugun ižakaži
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Lihansöjad]] (''Carnivora'')
 | familia      = [[Kažinvuiččed]] (''Felidae'')
 | genus        = [[Kažid (heim)|Kažid]] (''Felis'')
 | species      = [[Meckaži]] (''Felis silvestris'')
 | subspecies   = '''Kodikaži'''
 | latin        = {{btname|Félis silvéstris cátus |([[Linnei Karl|Linnaeus]], 1758)}}
 | wikispecies  = Felis silvestris catus
 | commons      = Category:Felis silvestris catus
 | itis         =
 | ncbi         =
}}
'''Kaži''' vai '''Kodikaži''' ({{lang-la|Felis silvestris catus}}) om kodiživat, popularižemb ([[koir]]ha rindataden) «[[živat-kompan'jon]]». Kodikaži om [[Kažinvuiččed|Kažinvuiččiden]] sugukundan lihansöi imetaiživat. Kodikaži (''Felis silvestris catus'') om [[meckaži]]n alaerik nügüd'aigaižen biologižen sistematikan mel'pidegen mödhe. Živat om kodikoittud poleks, vajehtab elonmahtod i arktub kebnas ristitun eländsijan irdpolel.

Nügüd' kaikes Mas om 600 mln kodikažid, mülütadas heid 200 kodikažin suguihe.

== Irdpoline nägu ==
Täuz'kaznuden kažin hibjan keskmäine piduz om 60 sm händata, händan piduz sase 25..35 santimetrhasai. Kirjutadud [[Ginnessan Rekordkirj|Ginnessan rekordoiden kirjha]] kaikiš järedamban kodikažin piduz om 121,9 sm. Tervhen kažin hibjan keskmäine veduz om 2,5..6,5 kg, no voib vastata surembid-ki kažid (6..9 kilogrammad). Meinkunan da sibirin suguiden kažiden veduz om 11,5..13 kg. Hö voidas sabustada 20 kilogrammad — nece om [[razvduz|razvdusen]] jäl'guz.

== Elonlad ==
Kaži mecadab üksnäze. Hän tabadab [[nühtajad|nühtajid]] da toižid penid živatoid, nece mahtuz om arvokaz ristitun täht enamba 10 tuhad vot. Kaži om socialine živat mugažo; hän kävutab kommunikacijan täht kulundsignalad, [[feromonad]] da hibjan likundoiden levedan diapazonan.

Mecanerik i kodierik mecatas hüvin läz tazomäras.

== Söte i fiziologijan norm ==
Lihansöjad živatad, södas mugažo [[maid]]od da maidproduktoid. Lipitadas nozolut ei lanktes kel't sihe koiran erineden, no nozoluden pindale, i se libub vakuumal, 4 kerdad sekundas. Söndtavarad kofenke da kakaonke voidas travida kažid.

Pul'san paksuz — 110..140 iškendad minutas, hengaiduz — 16..40 südäimehehengahtust minutas. Hibjan lämuz +38,6 C°. Veren koume gruppad om olmas: A, B i AB.

== Kažihe sidodud vepsän virkehed, muštatišed da ozoitesed ==
;Virkehed
* kadonu kaži joksi heiden keskes
* kažihe da hirhe väta
* kažikoncert
* kažinhändan alle
* kuti koir da kaži

;Muštatišed
<blockquote>
* ''Den'goid kuti kažil kündlid.''
* ''Kažin nagr, a hiren voik.''
* ''Kažita hired i pän södas.''
* ''Kodirandal da eskai kažid oma čomarožaižed.''
* ''Nukkujale (Magadajale) kažile hir' suhu ei tule.''
</blockquote>

;Ozoitez
<blockquote>
Ukoine libub päčile, korond perskes (kaži)
</blockquote>

== Kacu mugažo ==
* [[Kažibol]]
* [[Kažinhänd]]

== Homaičendad ==
<references />

== Irdkosketused ==
* [http://wcf-online.de/ Mail'man kodikažin federacii (''wcf-online.de'').] {{ref-de}} {{ref-en}} {{ref-fr}}
{{Commons|Felis silvestris catus}}

[[Kategorii:Kažinvuiččed]]
[[Kategorii:Živatad kirjamišton mödhe]]
[[Kategorii:Imetaiživatad]]
[[Kategorii:Kodiživatad]]
