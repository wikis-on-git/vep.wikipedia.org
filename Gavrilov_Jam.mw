{{Eländpunkt
 | Nimi = Gavrilov Jam<br />Гаврилов-Ям
 | Lidnanznam = Coat of Arms of Gavrilov-Yam (Yaroslavl oblast).svg
 | Flag = Flag of Gavrilov-Yam (Yaroslavl oblast).svg
 | Lidnanznam text = Gavrilov Jaman lidnanznam
 | Flag text = Gavrilov Jaman flag
 | Valdkund = Venäma
 | Eläjiden lugu = 17,351
 | Voz' = 2017
 | Pind = 11.29
 | Fail = Gavrilovyam-supermarket.jpg
 | Pämez' = Aleksandr Toššigin<br />(sügüz'ku 2014—)
 | Telefonkod = +7-48534-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Gavrilov Jam''' ({{lang-ru|Гаврилов-Ям}}) om [[Venäma]]n lidn da lidnankund [[Jaroslavlin agj]]an suvipäivnouzmas. Se om [[Gavrilov Jaman rajon]]an administrativine keskuz.

== Istorii ==
Eländpunkt mainitase ezmäižen kerdan vl 1545 Varnican mez'jumalankodin (Sur' Rostov) nimikirjuteses kuti ''Vor (Gavrilovo)-külä'' ({{lang-ru|деревня Вора, Гаврилово тож}}). Vl 1580 mainitase Ivan Grazijan käskös kuti ''Gavrilovskii Jam-külä'', sid' oli ''Gavrilov Jamskai slabad'' ({{lang-ru|Гаврилов-Ямская слобода}}). Kätihe žiloks nügüdläiženke nimenke jumalanpertin sauvondan jäl'ghe 18. voz'sadan lopus.

1870-nzil vozil sijaline Aleksei Lokalov-torgovan sädi tekstilinedheotandad žilos, i se šingotaškanzi «Jaroslavl' — [[Ivanovo]]»-tel. Panihe žilod lidnanvuiččeks vn 1922 elokus. Anttihe radnikžilole lidnan statusad vn 1938 26. päiväl tal'vkud. Vhesai 2003 pöl'vhankombinat radoi.

Gavrilov Jam šingotase mašiništonsauvomižen «Agat»-tegimel (motoblokad, palad avia- i avtotehnikan täht, kangazramaižed konstrukcijad), mujuiden tegimel i leibänedheotandal, turizmal.

== Geografijan andmused ==
Lidn sijadase [[Kotorosl']]-jogen oiktal randal tobjimalaz (126 km pitte, [[Volg]]an oiged ližajogi), 92 m ü.m.t. keskmäižel korktusel. Kotoroslin pen' oiged Bočevk-ližajogi ({{lang-ru|Бочевка}}) läbitab lidnan keskust, pen' uit om saudud sil. Matkad [[Jaroslavl'|Jaroslavlihesai]] om 36 km pohjoižhe orhal, 44 km avtol vai 70 km raudtel. Lähembaine lidn om [[Sur' Rostov]] 29 km suvipäivlaskmha orhal, 45 km avtotedme vai 35 km raudtedme. Raudtesarak lopiše Gavrilov Jamas, se om Semibratovo-stancijaspäi i 20 km pitte, kävutadas vaiše vemha jüguid vspäi 2003.

Gavrilov Jam om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 791 ristitud, rajonan kaks' koumandest. Kaikiš suremb lidnan ristitišt oli 20..21 tuhad eläjid vll 1959−1998 (21 353 rist. vl 1989). [[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert' om saudud vl 1798, se om avaitud i udessündutamižes. Pühän Jumalanmaman sündundan jumalanpertin (1782) vaiše jändused oma olmas.

Gavrilov Jaman politehnine kolledž<ref>[http://www.pl17yar.ru/ Gavrilov Jaman politehnižen kolledžan sait (''pl17yar.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references/>

== Irdkosketused ==
* [http://gavrilovyamgor.ru/ Lidnankundan tobmuden aluzkundoiden oficialine sait (''gavrilovyamgor.ru'').] {{ref-ru}}
{{Commons|Category:Gavrilov-Yam}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Gavrilov Jaman rajon|*]]
