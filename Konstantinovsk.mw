{{Eländpunkt
 | Nimi = Konstantinovsk<br />Константиновск
 | Lidnanznam = Konstantinovsk COA (2018).jpg
 | Flag = Flag of Konstantinovsk.png
 | Lidnanznam text = Konstantinovskan lidnanznam
 | Flag text = Konstantinovskan flag
 | Valdkund = Venäma
 | Eläjiden lugu = 17,055
 | Voz' = 2019
 | Pind = 20
 | Fail =
 | Pämez' = Jekaterina Gavrilenko<br />(reduku 2016—)
 | Telefonkod = +7-86393-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Konstantinovsk''' ({{lang-ru|Константи́новск}}) om [[Venäma]]n lidn da lidnankund [[Rostovan agj]]an keskuzpalas. Se om [[Konstantinovskan rajon]]an administrativine keskuz (vspäi 1924).

== Istorii ==
Eländpunkt mainitase ezmäižen kerdan vn 1593 «Aigkirj Voronežaspäi Don-jogel Azovhasai i Mustmerhesai»-dokumentas kuti [[kozakišt|kozakoiden]] ''Babei-lidnut'' ({{lang-ru|городок Бабей, Бабинский городок}}) Donan sarel i ''Ülärazdorad''-eländpunkt (ven. ''Верхние Раздоры''), möhemba ''Babskai-stanic'' (ven. ''станица Бабская''). Vl 1839 ühtenzoittihe Vedernikovskai- i Babskai-stanicoid da nimitihe Konstantinovskai-stanicaks (ven. ''станица Константиновская'') [[Konstantin Romanov (ruhtinaz)|Konstantin Romanov]]-ruhtinasen nimen mödhe.

Vl 1850 panihe stanican alust udel sijal i sirtihe eläjid sihe vodele 1864. Stanic kändihe 1. Donan ümbrikon keskuseks. Vspäi 1941 se oli Konstantinovsk-radnikžiloks. [[Toine mail'man soda|Toižen mail'man sodan]] aigan stanic oli okkupiruidud nacistoil (heinku 1942 — 18.01.1943). Radnikžilo sai lidnan statusad vn 1967 20. päiväl kül'mkud. Vodele 1982 Konstantinovskan gidrosol'men (šlüzad) sauvond tuli lophu «Don — [[Volg]]»-vezitel.

Konstantinovsk šingotase maižanduzprodukcijan ümbriradmižel (vinedheotand) i jogiportal. Lidn om ümbärtud maižanduzrajonal (vinmarjan i villän kazvatand, živatvodind). Kozakoiden hebonkeskuz, vinfestival'. Ende radoiba kalategim, voitegim, savičtegim, betontegim.

== Geografijan andmused ==
Lidn sijadase rajonan suvipäivlaskmaiženno röunanno, [[Don]]an oiktal randal, 40 m ü.m.t. keskmäižel korktusel. Matkad [[Rostov Donal|Rostovhasai Donal]] om 112 km päivlaskmha-suvipäivlaskmha orhal vai 153 km avtotel. Lähembaine lidn om [[Semikarakorsk]] 23 km päivlaskmha-suvipäivlaskmha orhal vai 35 km avtotedme. Avtotesild lidnanno ühtenzoitab Donan randoid.

Viž futorad mülüdas lidnankundha Konstantinovskan ližaks: Hräščevskii, Kostino-Gorskii, Mihailovskii, Starozolotovskii, Vedernikov. Lidnankundan pind — 298 km².

== Eläjad ==
Vl 1939 stanican ristitišt oli 9 065 eläjad. Vn 2010 Venäman rahvahanlugemižen mödhe lidnan eläjiden lugu oli 17 926 ristitud, lidnankundan — 20 241 ristitud, rajonan koume videndest. Kaikiš suremb lidnan ristitišt oli enamba 18 tuhad eläjid vll 1989−2009 (18 800 rist. vl 1996, 2002−2003). Kaik 19 617 ristitud elihe lidnankundas vl 2017.

Rahvahad (2010): [[venälaižed]] — 93,9%, [[armenijalaižed]] — 1,8%, [[ukrainalaižed]] — 1,5%, toižed rahvahad — 2,8%. [[Ortodoksine hristanuskond|Ortodoksižen hristanuskondan]] viž pühäpertid oma olmas lidnas.

Professionaližen opendusen aluzkundad oma Konstantinovskan pedagogine kolledž<ref>[http://www.konstpk.ru/ Konstantinovskan pedagogižen kolledžan sait (''konstpk.ru'').] {{ref-ru}}</ref>, Konstantinovskan tehnologine tehnikum<ref>[http://gbpouroktt.ru/ Konstantinovskan tehnologižen tehnikuman sait (''gbpouroktt.ru'').] {{ref-ru}}</ref> i Konstantinovskan agrovettehnologijoiden i ohjandusen tehnikum (maižanduztehnikum).<ref>[http://kcxt.ru/ Konstantinovskan maižanduztehnikuman sait (''kcxt.ru'').] {{ref-ru}}</ref>

== Homaičendad ==
<references />

== Irdkosketused ==
* [http://адмконст.рф/ Lidnan tobmuden aluzkundoiden sait (''адмконст.рф'')] {{ref-ru}}
* [http://konstantinovsk.ru/ Lidnan da rajonan informacine sait (''konstantinovsk.ru'').] {{ref-ru}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Konstantinovskan rajon|*]]
