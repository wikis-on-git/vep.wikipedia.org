{{Eländpunkt
 | Nimi = Pudož<br />Пудож <small>(ven.)</small><br />Puudoži <small>(karj. i suom.)</small>
 | Lidnanznam = Coat of arms of Pudozh (2016).gif
 | Flag = Flag of Pudozhskoe urban settlement.png
 | Lidnanznam text = Pudožan lidnanznam
 | Flag text = Pudožan flag
 | Valdkund = Venäma
 | Eläjiden lugu = 8,718
 | Voz' = 2019
 | Pind = 
 | Fail = Aerial view of Pudozh (3).jpg
 | Pämez' = Andrei Ladigin<br />(2013—)
 | Telefonkod = +7-81452-xx-xxx
 | Avtokod  = 10
 | Aigvö = [[UTC]]+3 (MSK+0)
}}
'''Pudož''' ({{lang-ru|Пу́дож}}, mugažo ''Пудога'' paginkeles, {{lang-krl|Puudoži}}, {{lang-fi|Puudoži}}, ''Puudosi'' dai ''Puutoinen'') om [[Venäma]]n lidn [[Karjalan Tazovaldkund]]an suvipäivnouzmas. Pudož om [[Pudožan rajon]]an administrativine keskuz da üks'jäine lidn. Rajonan ristitišton pol' eläb lidnas. Vspäi 1991 se om olmas Venäman istorižen lidnan statusanke.

== Istorii ==
Eländpunkt mainitase ezmäižen kerdan vl 1382 kuti ''Pudog'' ({{lang-ru|Пудога}}). Se oli tetab 15. voz'sadaspäi kuti ''Nikolan Pudogan pagast'' (ven. ''Никольский Пудожский погост''), vspäi 1478 mülüb Venäman valdkundha. Žilo sai lidnan statusad vl 1785 i oli alištunu [[Anus (lidn)|Anuslidnale]] Pudožan makundan keskuseks. Vn 1922 sügüz'kuspäi Pudož om mülünu Karjalha (ühten aigan sen sädandanke), vozil 1926−1943 oli žilon statusanke pordaigaižešti.

== Geografijan andmused ==
Lidn sijadase rajonan suvipäivlaskmas, seižub [[Vodl (jogi)|Vodlanjogen]] oiktal (korktal) randal, 55 m keskmäižel korktusel valdmeren pindan päl. Matkad [[Änine|Änižen]] randhasai om 25 km päivlaskmha. Matkad [[Petroskoi]]hesai om 113 km orhal päivlaskmha (Änižen vastrandal), 352 km avtotedme. Lähembaine lidn om [[Vitegr]] 102 km suvhe.

Koume pen't žilod (Aeroport, Kolovo i Kos'kenaluine (ven. ''Подпорожье'')) da kahesa küläd mülüdas Pudožan lidnankundha mugažo, niiden ühthine ristitišt om 1 167 eläjad vl 2016.

== Eläjad ==
Vl 1913 lidnan eläjiden lugu oli 2 800 ristitud. Kaikiš suremb ristitišt oli 11 700 eläjad vl 1992. Vn 2010 kaiken Venäman rahvahanlugemižen mödhe eläjiden lugu oli 9 698 ristitud.

[[Ortodoksine hristanuskond|Ortodoksižen hristanuskondan]] koume pühäpertid om lidnas<ref>[http://eparhia.karelia.ru/blok4.htm Храмы Карелии. — Заонежский округ (Karjalan pühäpertid. — Änižentagaine ümbrik) (''eparhia.karelia.ru'').] {{ref-ru}}</ref>:
* Pühän Jumalanmaman «Rigoičekundlii»-jumalaižen (ven. ''«Скоропослушница»'') jumalanpert';
* ph. Serafim Sarovalaižen jumalanpert';
* ph. Aleksandr Nevalaine-ruhtinasen jumalanpert'. Se om saudud vl 1903 lidnan kaumžomas. Jumalanpert' om pühästadud tošti, sen udessündutamine jätktase.

== Ižanduz da transport ==
Ižandusen sarakod oma mecan varhapanend da transport, mecan i kiven ümbriradmine, turizm, mugažo leibtegim om lidnas.

Specialižen keskopendusen aluzkund om A.N. Loginovan nimel nimitadud professionaline škol nomer 22.

Federaline [[Vologd]] — [[Medvežjegorsk]] avtote (A-119) läbitab lidnad suvipäivlaskmaspäi pohjoižhe. Regionaline Pudož — [[Kargopol']] — [[Nändom]] — [[Dolmatovo]] (läz M8) avtote (Р2) lähteb lidnaspäi päivnouzmha. Pudož-lendimport (''ПДЖ'') civiližiden südäireisiden täht sijadase 3 km pohjoižpäivnouzmha lidnaspäi, vspäi 2011 se om olmas vaiše lämoipaloaviacijan täht (punolendimed). Vodl-jogi sättub laivoiden täht vaiše Kos'kenaluine-žilhosai (11 km päivlaskmha lidnaspäi avtotedme).

Lähembaižed raudtestancijad, kuna voib sadas avtotedme, sijadasoiš [[Medvežjegorsk]]as (192 km lodeheze) i [[Nändom]]as (236 km päivnouzmha).

== Galerei ==
<gallery mode="packed" heights="125px">
Pudozh city, Central square, Municipal government.jpg|Lidnankundan da rajonan administracijan sauvuz lidnan keskuztorgul (2018)
Church in the name of icon 'Skoroposlushnitsa', Pudozh city, Karelia province.jpg|Jumalanmaman «Rigoičekundlii»-jumalaižen pühäpert', vn 2018 nägu
Aerial view of Pudozh (1).jpg|Lidnan keskusen ühthine nägu. Pakuine pert' om ehtal'ne škol
Garden of Pudozh.jpg|Kezasad (2021)
Day4-pudozh-uaz.jpg|Puine pertišt i [[UAZ]]-počtavto vl 2013
</gallery>

== Homaičendad ==
<references />

== Irdkosketused ==
* [http://www.pudozhgoradm.ru/ Lidnankundan oficialine sait (''pudozhgoradm.ru'').] {{ref-ru}}
* [http://www.pudogadm.ru/poseleniya/173719591/ Lidnankund Pudožan rajonan oficialižel ''pudogadm.ru''-saital.] {{ref-ru}}
{{Commons|Category:Pudozh}}

{{Karjalan Tazovaldkundan lidnad}}

[[Kategorii:Pudož| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Pudožan rajon|*]]
