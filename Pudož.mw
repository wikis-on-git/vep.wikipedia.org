{{Eländpunkt
 | Nimi = Pudož<br />Пудож <small>(ven.)</small><br />Puudoži <small>(karj. i suom.)</small>
 | Lidnanznam = Coat of Arms of Pudozh (Karelia) (1788).png
 | Flag = Flag of Pudozhskoe urban settlement.png
 | Lidnanznam text = Pudožan lidnanznam
 | Flag text = Pudožan flag
 | Valdkund = Venäma
 | Eläjiden lugu = 9,153
 | Voz' = 2016
 | Pind = 
 | Fail = Day4-pudozh-uaz.jpg
 | Pämez' = Andrei Ladigin (2013-)
 | Telefonkod = +7-81452
 | Avtokod  = 10
 | Aigvö = [[UTC]]+3 (MSK+0)
}}
'''Pudož''' ([[venän kel'|ven]].: ''Пудож'', [[karjalan kel'|karj]].: ''Puudoži'', [[suomen kel'|suom]].: ''Puudoži'', ''Puudosi'' dai ''Puutoinen'') om [[Venäma]]n lidn [[Karjalan Tazovaldkund]]an suvipäivnouzmas. Pudož om [[Pudožan rajon]]an administrativine keskuz da üks'jäine lidn. Rajonan ristitišton pol' eläb lidnas. Vspäi 1991 se om olmas Venäman istorižen lidnan statusanke.

== Istorii ==
Eländpunkt mainitase ezmäižen kerdan vl 1382 kuti ''Pudog'' (ven. ''Пудога''). 15. voz'sadaspäi se oli tetab kuti ''Nikolan Pudogan pagast'' (ven. ''Никольский Пудожский погост''), vspäi 1478 mülüb Venäman valdkundha. Žilo sai lidnan statusad vl 1785 i oli alištunu [[Anus (lidn)|Anuslidnale]] kuti Pudožan makundan keskuz. Vn 1922 sügüz'kuspäi Pudož om mülünu Karjalha (ühten aigan sen sädandanke), vozil 1926-1943 oli külän statusanke pordaigaižešti.

== Geografijan andmused ==
Lidn sijadase rajonan suvipäivlaskmas, seižub [[Vodl (jogi)|Vodlanjogen]] oiktal (korktal) randal, 55 m keskkorktusel valdmeren pindan päl. Matkad [[Änine|Änižen]] randhasai om 25 km päivlaskmha. Matkad [[Petroskoi]]hesai om 113 km orhal päivlaskmha (Änižen vastrandal), 352 km avtotedme. Lähembaine lidn om [[Vitegr]], 102 km suvhe.

Koume pen't žilod (Aeroport, Kolovo i Kos'kenaluine (ven. ''Подпорожье'')) da kahesa küläd mugažo mülüdas Pudožan lidnankundha, niiden ühthine ristitišt om 1 167 eläjad vl 2016.

== Eläjad ==
Vl 1913 lidnan eläjiden lugu oli 2 800 ristitud. Kaikiš suremb ristitišt oli vl 1992 — 11 700 eläjad. Vn 2010 kaiken Venäman rahvahanlugemižen mödhe eläjiden lugu oli 9 698 ristitud.

Ortodoksižen hristanuskondan koume pühäpertid om lidnas<ref>[http://eparhia.karelia.ru/blok4.htm Храмы Карелии. — Заонежский округ (Karjalan pühäpertid. — Änižentagaine ümbrik) (eparhia.karelia.ru).] {{ref-ru}}</ref>:
* Pühän Jumalanmaman «Rigoičekundlii»-jumalaižen (ven. ''«Скоропослушница»'') jumalanpert';
* ph. Serafim Sarovalaižen jumalanpert';
* ph. Aleksandr Nevalaižen-ruhtinasen jumalanpert'. Se om saudud vl 1903 lidnan kaumžomas. Jumalanpert' om pühästadud tošti, sen udessündutamine jätktase.

== Ižanduz da transport ==
Ižandusen sarakod oma mecan varhapanend da transport, mecan i kiven ümbriradmine, turizm, mugažo leibtegim om lidnas.

Specialižen keskopendusen aluzkund om A.N. Loginovan nimel nimitadud professionaline škol nomer 22.

Federaline [[Vologd]] — [[Medvežjegorsk]] avtote (A-119) läbitab lidnad suvipäivlaskmaspäi pohjoižhe. Regionaline Pudož — [[Kargopol']] — [[Nändom]] — [[Dolmatovo]] (läz M8) avtote (Р2) lähteb lidnaspäi päivnouzmha. Pudož-lendimport (''ПДЖ'') civiližiden südäireisiden täht sijadase 3 km pohjoižpäivnouzmha lidnaspäi, vspäi 2011 se om olmas vaiše lämoipaloaviacijan täht (punolendimed). Vodl-jogi sättub laivoiden täht vaiše Kos'kenaluine-žilhosai (11 km päivlaskmha lidnaspäi avtotedme).

Lähembaižed raudtestancijad, kuna voib sadas avtotedme, sijadasoiš [[Medvežjegorsk]]as (192 km lodeheze) i [[Nändom]]as (236 km päivnouzmha).

== Homaičendad ==
<references />

== Irdkosketused ==
* [http://www.pudozhgoradm.ru/ Pudož-lidnankundan oficialine sait.] {{ref-ru}}
* [http://www.pudogadm.ru/poseleniya/173719591/ Pudož-lidnankund Pudožan rajonan oficialižel saital.] {{ref-ru}}

{{Karjalan Tazovaldkundan lidnad}}

[[Kategorii:Pudož| ]]
[[Kategorii:Pudožan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
