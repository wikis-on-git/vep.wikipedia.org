{{10000}}{{A10000}}
[[Fail:Jean-François Millet (II) 005.jpg|thumb|right|250px|Päč]]
[[Fail:Muffelofen BMK.jpg|thumb|right|250px|Tehnine päč laboratorijas]]
'''Päč''' om ladeh erazvuiččiden sauvusiden lämbitusen täht ([[pert']], [[kül'bet']] i tž.) vai tehnologižen processan täht, kus pidab korktad temperaturad (leibän paštand, keramikan poltand, metalloiden termižümbriradmine, laboratorižed tedoidused).

== Päčiden toižendad ==
* [[Buržuik]]
* [[Elektrokamin]]
* [[Gollandijalaine päč]]
* [[Kafel'päč]]
* [[Keitim]]
* [[Küudug]]
* [[Löndpäč]]
* [[Mikrolainhine päč]]
* [[Paštim]]
* [[Tandir]]
* [[Tegimištpäčid]]
* [[Venälaine päč]]

Päč konstrukcijan toižendoiden mödhe panese palamha koval ([[haugod]], [[puhil']], [[kivihil']], [[turbaz]]), nozolal ([[kerosin]], [[mazut]], [[kivivoi]] i tž.) vai gazanvuiččel [[poltuz|poltusel]] (tobjimalaz [[londuzgaz]]), vai elektrusel ([[elektropäč]]).

Kodiš kävutadud päčid koval poltusel jagase kahteks toižendaks: kanaližed päčid (gazoiden likundanke väges tehtud) da päčid gazoiden joudjan likundanke (kuupakakahad). Ezmäižikš mainitadud päčid erinedas vuivodan konfiguracijan mödhe: kanalidenke tehtud jäl'geti, sistem vastvalunke (suomen, Finnish counterflow system), kombiniruidud i tž.

== Istorii ==
[[Fail:MuseAcrotiriItem160-6648-1.jpg|thumb|left|250px|Amuine Grekanman likui päč, 17nz' voz'sada edel meiden erad]]
Kaikiš amuižembad päčid oliba löutud Keskmäižes Evropas, niiden igä om läz 29 tuhad vot edel meiden erad. Niikš oliba süvendused räkištamižele da kehundale [[jurt]]iden südäimes miše keitta [[mamont]]ad.<ref>Jennifer Viegas. [http://www.msnbc.msn.com/id/31085915/ns/technology_and_science-science/ Mammoths roasted in prehistoric barbecue pit]. ''Msnbc.msn.com''. 6. keväz'ku 2009. {{ref-en}}</ref> 20,000 vodessai edel meiden erad [[Ukrain]]as kävutihe süvendused palabiden hilidenke kattud tuhkal. Sömižed käroudihe lehtesil da panihe päle, sid' kattihe mahudel.<ref>[http://books.google.com/books?id=VmJLd3sSYecC&pg=PA302 Peter James, Nick Thorpe, I.J. Thorpe. Ancient inventions. Random House Digital, Inc., 1995. Lp. 302.] ISBN 978-0-345-40102-1. {{ref-en}}</ref> Löutud [[Mežirič]]an lageriš kai-kuččes tehtud mamontanluišpäi pertiš om lezi, kudambad kävutihe lämbitusen da sömän keitmižen täht.<ref>[http://www.donsmaps.com/mammothcamp.html Mežirič] ''donsmaps.com''-saital.</ref>

Päčid kävutihe Indižes alangištos sigä elänuzil kul'turoil, i mugažo Egiptas edel dinastijoid.<ref name="Indus"/><ref name="Egypt">Hierkonpolis Online. [http://www.hierakonpolis-online.org/site/kilns.html "Pottery Kilns" (Poltandpäčid saviastjoihe).]</ref> Läz 3200 vot edel meiden erad kaikutte pert' löndsavičuišpäi oli päčinke žiloiš Indišt alangištodme.<ref name="Indus">[http://www.historyworld.net/wrldhis/PlainTextHistories.asp?historyid=ab73 Indijan civilizacijan istorii] ''historyworld.net''-saital.</ref><ref name="Dales">George Dales. Excavations at Balakot, Pakistan, 1973. — Journal of Field Archaeology (Boston University). — 1974. — Vol.1. — Issue 1–2. — Lp. 3–22.</ref> Päčid kävutihe sömäd keitmaha da savičud tehmaha.<ref name="Indus"/> Läz 5000−4000 edel meiden erad civilizacijad edel dinastijoid Egiptas kävutihe poltandpäčid da päčid kuivandan täht paštatest tehmas.<ref name="Egypt"/>

Kulinarijan tedoidajad meletaba, miše arni [[grekalaižed]] kändiba leibän paštand čomamahtoks. Päčid, miččihe leib sijadase paštmaha päčiocan polespäi, oliba ratud [[Amuine Grekanma|amuižes Grekanmas]]. Grekalaižed sädiba äi tahthan toižendoid, nižunikoiden formid da leibän serviruindmahtoid erazvuiččel sömäl. Leibänpaštandan maht šingotihe da tehtihe professijaks, leibän torguind-ki, sikš miše leib pašttihe ei kodiš, a opetud radnikoil mömha. Se sömtegimišton sugu om üks' vanhembaižišpäi.

== Veroline päč ==
Päč panese palamha torveta (''must päč'') vai torvenke (''vauged päč'').

Päč om [[kodi]]n päkeskuz.

Nevest, prostides kodinke, tuli da kosketi päč, pakiči sil armastust. Konz' nevest oli tulnu ženihan uden pertin südäimehe, hän ezmäižikš tuli päčele da pakiči sil laskendad ičeze elämha.<ref>[http://www.finnougoria.ru/community/folk/3/detail.php?IBLOCK_ID=46&SECTION_ID=341&ELEMENT_ID=2140 Vepsän praznikad da verod] ''finnougoria.ru''-saital. {{ref-ru}}</ref>

=== Veroližen päčin palad ===
[[Fail:Furnaces-rus01.JPG|thumb|right|250px|Päčez. Päčinsu om kattud saubal umbhe.]]
* ''Hil'mät kolosnikanke'' — varaduz hilid heitta.
* ''Polatid'' — sija päčin päl.
* ''Prüub'' — širmuš päčin taga, kävutadud aitaižeks.
* ''Päčez, päčedez'' — sija sauban edes, kus padad venduba.
* ''Päčilapatk'' — päčin seiniden räusthad.
* ''Päčilapt'' — täuttud keskust päčin da lavan keskes.
* ''Päčinrahkoi'' — sija kuna haugod pandase (mž. kodileden lämoin heng).
* ''Päčinsija'' — päčin alanduz.
* ''Päčin südäin''.
* ''Päčinsu''.
* ''Päčioc'' — päčin eziseinän üläpala.
* ''Sopuh'' — reig päčin seinäs puhtastamha sidä, kudamb sauptud savičul da voitud savel.
* ''Vuivod'' päčilaudanke (-doidenke) da ''torv''.
* ''Vuvod'' — bembel'üläh päčin südäimes.

Ku pertiš om karzin, se päč om seibhiš. Läz päčid om karzinlaud (karzinlava).

== Päčihe sidotud tärtused ==
=== Azeged päčiš ümbri ===
* ''Kaugedraudaine astii (Čugun)''.
* ''Kouk''.
* ''Uffat''.

=== Tärtused poltamižen aigan ===
* ''Ahj'' — hiled päčin südäimes.
* ''Pert'läm', päčläm''' — poltusen verd päčin ühten lämbitusen täht.
* ''Pöluzhaug'' — ezine poikhaug päčiš haugoiden al.

=== Mifižed olijad ===
* ''Päčil'ne mužik'' — eläi päčin taga pertižand.
* ''Päčinpohj'' — eläi päčin päl pertinižandaine.
* ''Päčinrahkoi'' — kodileden lämoin heng (mž. sija päčiš kuna haugod pandase).

=== Radkalud päčid sauvomha ===
* ''Siga'' — form löndpäčin südäimen tegemižen täht.
* ''Topmač, tučmar''' — radkalu päčin löndan täht.

== Päčihe sidotud vepsän muštatišed da ozoitesed ==
=== Muštatišed ===
<blockquote>
* ''Poig lajib — libu päčile, vävu lajib — kacu, kus uks' om.''
* ''Päčid ed vargasta / Päčid ei vargastagoi.''
* ''Päčita ei sa tal'ved eläda.''
</blockquote>

=== Ozoitesed ===
<blockquote>
* Čep' čep'he i lop päčhe (vorenc — paličad seinäspäi päčihesai).
* Lehm seižub tanhal, sar'ved irdal (päč lämptäb).
* Must härgaine om lujas joll'akaz, hot' äjak vet anda, ka kaiken job (küuduk).
* Om pertiš kondi, ken pert'he tulob, kaikuččele andab kät (päč).
</blockquote>

== Galerei ==
<gallery mode="packed" heights="125px">
Microwave.750pix.jpg|Mikrolainhine päč
Toaster oven.jpg|Toster
Lehmbackofen.jpg|Savesine päč
Tatakua.jpg|Tatakua (braziline päč)
PompeiiOven.JPG|Päč [[Pompejad|Pompejiš]]
</gallery>

== Homaičendad ==
<references />

== Kacu mugažo ==
* [[Katil]]

== Irdkosketused ==
* [http://vepsian.krc.karelia.ru/text/?text_id=189 Kut päčid' panoobad // Vepsän kelen korpus. — #185.]

[[Kategorii:Päčid| ]]
[[Kategorii:Tehnologii]]
