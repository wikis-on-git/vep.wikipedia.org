[[Fail:Muffelofen BMK.jpg|pisi|oiged|200px|Tehnine päč laboratorijas]]
'''Päč''' om ladeh erazvuiččiden sauvusiden lämbitusen täht ([[pert']], [[kül'bet']] i tž.) vai tehnologižen processan täht, kus pidab korktad temperaturad (leibän paštand, keramikan poltand, metalloiden termižümbriradmine, laboratorižed tedoidused).

== Päčiden tipad ==
* [[Buržuik]]
* [[Elektrokamin]]
* [[Gollandijalaine päč]]
* [[Keitim]]
* [[Küudug]]
* [[Löndpäč]]
* [[Mikrolainhine päč]]
* [[Paštim]]
* [[Tandir]]
* [[Tegimištpäčid]]
* [[Venälaine päč]]

Päč konctrukcijan tipoiden mödhe panihe palamha koval ([[haugod]], [[puhil']], [[kivihil']], [[turbaz]]), nozolal ([[kerosin]], [[mazut]], [[kivivoi]] i tž.) vai gazanvuiččel [[Poltuz|poltusel]] (tobjimalaz [[londuzgaz]]) vai elektrusel ([[elektropäč]]).

Kodiš kävutadud päčid koval poltusel jagase kahteks tipaks: kanaližed päčid (gazoiden likundanke väges tehtud) da päčid gazoiden joudjan likundanke (kuupakakahad). Ezmäižikš johtutadud päčid erineba vuivodan konfiguracijan mödhe: kanalidenke tehtud jäl'geti, sistem vastvalunke (suomen, Finnish counterflow system), kombiniruidud i tž.

== Istorii ==
[[Fail:MuseAcrotiriItem160-6648-1.jpg|pisi|hura|200px|Amuine Grekanman likui päč, 17nz' voz'sada edel meiden erad]]

Kaikiš amuižembad päčid oliba löutud Keskmäižes Evropas, niiden igä om läz 29 tuhad vot edel meiden erad. Niikš oliba süvendused räkištamižele da kehundale [[jurt]]iden südäimes miše keitta [[mamont]]ad.<ref>Jennifer Viegas [http://www.msnbc.msn.com/id/31085915/ns/technology_and_science-science/ Mammoths roasted in prehistoric barbecue pit]. MSNBC. (6 March 2009).</ref> 20,000 vodessai edel meiden erad [[Ukrain]]as kävutihe süvendused palabiden hilidenke kattud tuhkal. Sömižed käroudihe lehtesil da panihe päle, sid' kattihe mahudel.<ref>[http://books.google.com/books?id=VmJLd3sSYecC&pg=PA302 Peter James, Nick Thorpe, I.J. Thorpe. Ancient inventions. Random House Digital, Inc., 1995. P. 302.] [[ISBN 978-0-345-40102-1]]</ref> Löutud [[Mežirič]]an lageriš kai-kuččes tehtud mamontanluišpäi pertiš om lezi, kudambad kävutihe lämbitusen da sömän keitmižen täht.<ref>[http://www.donsmaps.com/mammothcamp.html Mezhirich. Donsmaps.com.]</ref>

Päčid kävutihe Indižes alangištos sigä elänuzil kul'turoil, a mugažo Egiptas edel dinastijoid.<ref name="Indus"/><ref name="Egypt">Hierkonpolis Online. [http://www.hierakonpolis-online.org/site/kilns.html "Pottery Kilns."]</ref> Läz 3200 vot edel meiden erad kaikutte pert' löndsavičuišpäi oli päčinke žiloiš Indišt alangištodme.<ref name="Indus">[http://www.historyworld.net/wrldhis/PlainTextHistories.asp?historyid=ab73 History Of The Indus Civilization]. Historyworld.net.</ref><ref name="Dales">George Dales. Excavations at Balakot, Pakistan, 1973. — Journal of Field Archaeology (Boston University). — 1974. — Vol.1. — Issue 1–2. — P. 3–22.</ref> Päčid kävutihe sömäd keitmaha da savičud tehmaha.<ref name="Indus"/> Läz 5000–4000 edel meiden erad civilizacijad edel dinastijoid Egiptas kävutihe poltandpäčid da päčid kuivandan täht paštatest tehmas.<ref name="Egypt"/>

Kulinarijan tedoidajad meletaba, miše arni [[grekalaižed]] kändiba leibän paštand čomamahtoks. Päčid, miččihe leib sijadase paštmaha päčiocan polespäi, oliba ratud [[Amuine Grekanma|amuižes Grekanmas]]. Grekalaižed sädiba äi tahthan toižendoid, nižunikoiden formid da leibän serviruindmahtoid erazvuiččel sömäl. Leibänpaštandan maht šingotihe da tehtihe professijaks, leibän torguind-ki, sikš miše leib pašttihe ei kodiš, a opetud radnikoil mömha. Se sömtegimišton sugu om üks' vanhembaižišpäi.

== Tradicionine päč ==
Päč panese palamha torvata (''must päč'') vai torvanke (''vauged päč'').

Päč om [[kodi]]n päkeskuz.

Nevest, prostides kodinke, tuli da kosketi päč, pakiči sil armastust. Konz' nevest oli tulnu ženihan uden pertin südäimehe, hän ezmäižikš tuli päčele da pakiči sil laskendad ičeze elämha.<ref>[http://www.finnougoria.ru/community/folk/3/detail.php?IBLOCK_ID=46&SECTION_ID=341&ELEMENT_ID=2140 Vepsän praznikad da verod.] Finnougoria.ru.</ref>

=== Tradicionižen päčin palad ===
[[Fail:Furnaces-rus01.JPG|pisi|oiged|Päčez. Päčinsu umbištadud saubal]]
* ''Hil'mät kolosnikanke'' — varaduz hilid heitta.
* ''Polatid'' — sija päčin päl.
* ''Prüub'' — širmuš päčin taga, kävutadud aitaižeks.
* ''Päčez,  päčedez'' — sija sauban edes, kus padad venduba.
* ''Päčilapatk'' — päčin seiniden räusthad.
* ''Päčilapt'' — täuttud keskust päčin da lavan keskes.
* ''Päčinrahkoi'' — sija kuna haugod pandase (mž. kodileden lämoin heng).
* ''Päčinsija'' — päčin alanduz.
* ''Päčin südäin''.
* ''Päčinsu''.
* ''Päčioc'' — päčin eziseinän üläpala.
* ''Vuivod'' päčilaudanke (-doidenke) da ''torv''.
* ''Vuvod'' — bembel'üläh päčin südäimes.

Ku pertiš om karzin, se päč om seibhiš. Läz päčid om karzinlaud (karzinlava).

== Tärtused päčinke sidotud ==
=== Azeged päčiš ümbri ===
* ''Kaugedraudaine astii (Čugun)''.
* ''Kouk''.
* ''Uffat''.

=== Tärtused poltamižen aigan ===
* ''Ahj'' — hiled päčin südäimes.
* ''Pert'läm', päčläm''' — poltusen verd päčin ühten lämbitusen täht.
* ''Pöluzhaug'' — ezine poikhaug päčiš haugoiden al.

=== Mifižed olijad ===
* ''Päčil'ne mužik'' — eläi päčin taga pertižand.
* ''Päčinpohj'' — eläi päčil pertinižandaine.
* ''Päčinrahkoi'' — kodileden lämoin heng (mž. sija päčiš kuna haugod pandase).

=== Radkalud päčid sauvomha ===
* ''Siga'' — form löndpäčin südäimen tegemižen täht.
* ''Topmač, tučmar''' — radkalu päčin löndan täht.

== Vepsän muštatišed da ozoitesed päčinke sidoiš ==
=== Muštatišed ===
<blockquote>
Poig lajib — libu päčile, vävu lajib — kacu, kus uks' om.

Päčid ed vargasta.
</blockquote>

=== Ozoitesed ===
<blockquote>
Čep' čep'he i lop päčhe (paličad seinäspäi päčihesai).

Lehm seižub tanhal, sar’ved irdal (päč lämptäb).

Must härgaine om lujas joll’akaz, hot’ äjak vet anda, ka kaiken job (küuduk).

Om pertiš kondi, ken pert'he tulob, kaikuččele andab kät (päč).
</blockquote>

== Homaičendad ==
{{Reflist}}

== Kacu mugažo ==
* [[Katil]]

== Irdkosketused ==
* [http://vepsian.krc.karelia.ru/text/?text_id=189 Kut päčid' panoobad].

{{stub}}

[[Kategorii:Päčid|*]]
[[Kategorii:Vepsän keitand|*]]
[[Kategorii:Tehnologii|*]]
[[Kategorii:Lämoin purtked|*]]
[[Kategorii:Lämbituztehnik|*]]
[[Kategorii:Materialiden ümbriradajad mašinad|*]]
