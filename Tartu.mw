{{Eländpunkt
 | Nimi = Tartu
 | Lidnanznam = Tartu coat of arms.svg
 | Flag = Tartu flag.svg
 | Lidnanznam text = Tartun lidnanznam
 | Flag text = Tartun flag
 | Valdkund = Estinma
 | Eläjiden lugu = 93,715
 | Voz' = 2018-01-01
 | Pind = 38.98
 | Fail =
 | Pämez' = Urmas Klaas<br />(sulaku 2014—)
 | Telefonkod = +372-xxx-xxxx
 | Aigvö = tal'vel [[UTC]]+2,<br />kezal [[UTC]]+3
}}
'''Tartu''' (mugažo [[estin kel'|estin kelel]], sijaline ''Tarto''; vozil 1224−1893 ''Derpt'') om kahtenz' surtte [[Estinma]]n lidn eläjiden lugun mödhe. Se sijadase valdkundan päivnouzmas, om [[Tartun makund]]an administrativižeks keskuseks.

== Istorii ==
Eländpunkt om tetab ''Tarbatu''-nimenke 1. voz'tuhan keskespäi. 1030-nz' voz' lugese lidnan alusenpanendan vodeks, Tartu mainitase ezmäižen kerdan kirjutadud purtkiš kuti ''Jur'jev-lidn'' anastandan tagut Kijevan [[Jaroslav Melev]]-ruhtinasel i oli nimitadud hänen hristanuskondan Jurii-nimen mödhe.

Tartu šingotase mašiništonsauvomižel, sömtegimištol (olud, jauh, erazvuiččed konservad), poligrafijal, IT-kompanijoil, turizmal (14 adivpertid) i openduzkeskuseks universitetan mediciniženke klinikanke.

== Geografijan andmused ==
Lidn sijadase [[Emäjogi|Emäjogen]] randoil (lankteb [[Peipusjärv]]he), 79 m ü.m.t. keskmäižel korktusel. Matkad [[Tallidn]]hasai om 185 km lodeheze avtotedme vai raudtedme.

== Eläjad ==
Vn 2011 EÜ:n rahvahanlugemižen mödhe lidnan eläjiden lugu oli 97 600 ristituid. Kaikiš suremb ristitišt oli 113 977 eläjad vl 1989.

Rahvahad (enamba 0,4% vl 2011): [[estilaižed]] — 81,7%, [[venänikad]] — 14,7%, [[ukrainalaižed]] — 0,9%, [[suomalaižed]] — 0,7%, [[vaugedvenälaižed]] — 0,4%, toižed rahvahad i rahvahuden ozutandata — 1,6%.

[[Tartun universitet]], Estinman openduzministruz i Estinman rahvahaline muzei sijadasoiš Tartus.

== Transport ==
Avtobusad oma kundaližeks transportaks lidnas. Voib sadas jonusel Tallidnhasai i [[Valg]]hasai. Tartun civiline lendimport (''TAY'', 26 tuh. passažiroid vl 2018) sijadase 10 km suvipäivlaskmha lidnan keskusespäi, tehtas reisid [[Hel'sinki]]nnoks.

Avton seižmine om maksutoi Tartus, konz nece om ozutadud znamal i časud oma pandud vedajan tulendan aiganke.

== Galerei ==
<center><gallery>
Fail:Puitelamu Tartus Oa 1.jpg|Puine äižiruine pert'
Fail:Tartu Ülikooli peahoone 2012.jpg|Tartun universitetan päine pert' (om saudud vll 1802−1809)
Fail:Tartu Peetri kirik 2012.jpg|Ph. Pedran jumalanpert' (om saudud vll 1882−1884)
Fail:Tartu Raekoda 2012.jpg|Tartu-lidnan tobmuden pert' vl 2012
Fail:AHHAA.jpg|«AHHAA»-tedokeskuz
Fail:Dan Dorell Lina Ghotmeh ja Tsuyoshi Tane Viron kansallismuseo 2016 A.jpg|Estinman rahvahaline muzei — päine pert'
Fail:Tartu Toomkiriku varemed 2012.jpg|Lidnan päjumalanpertin jändused
Fail:Raudteetööliste elamu Tartus Vaksali 4.jpg|Päraudtestancijan radnikoiden istorine pert'
</gallery></center>

== Homaičendad ==
<references/>

== Irdkosketused ==
* [http://www.tartu.ee/ Lidnan tobmuden aluzkundoiden oficialine sait (''tartu.ee'').] {{ref-et}} {{ref-en}} {{ref-ru}}
{{Commons|Tartu}}

{{Estinman lidnad}}

[[Kategorii:Tartu| ]]
[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Tartun makund|*]]
