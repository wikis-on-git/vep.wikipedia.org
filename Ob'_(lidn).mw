{{Eländpunkt
 | Nimi = Ob'<br />Обь
 | Lidnanznam = Coat of Arms of Ob (Novosibirsk oblast).png
 | Flag = Flag of Ob (Novosibirsk oblast).png
 | Lidnanznam text = Obin lidnanznam
 | Flag text = Obin flag
 | Valdkund = Venäma
 | Eläjiden lugu = 29,194
 | Voz' = 2017
 | Pind = 21.95
 | Fail = Nsk-Ob Aeroflot platform 07-2016.jpg
 | Pämez' = Aleksandr Mozžerin<br />(uhoku 2015—)
 | Telefonkod = +7-38373-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Ob' ''' ({{lang-ru|Обь}}) om [[Venäma]]n lidn da lidnümbrik [[Novosibirskan agj]]an päivnouzmas. Se om [[Novosibirsk]]an päivlaskmaine ezilidn.

== Istorii ==
Ob'-raudtestancii om saudud [[Transsib]]al vl 1895, kävutihe sidä bazaks sauvomha raudtesildad [[Ob' (jogi)|Ob'-joges]] päliči vll 1893−1897. Nimitihe stancijad jogen mödhe, hot' se jokseb 10 kilometras žilospäi.

Eländpunktan aluz om pandud vl 1934 ''žiloks Ob'-raudtestancijanno''. Vl 1947 ühtištuihe Tolmačovo-žilon palanke da kätihe lidnanvuiččeks žiloks. Žilo sai lidnan statusad vl 1969. Om lidnaks oiktanke alištusenke agjan tobmudele vspäi 1989.

Ob'-lidn šingotase Tolmačovo-lendimportal (vspäi 1957), «Sibir'»-aviakompanijal, lendimiden i raudten kohenduzedheotandoil, libutimiden tegimel i uksiden edheotandal. Severz'-se sodapalakundoid sijadasoiš lidnas.

== Geografijan andmused ==
Lidn sijadase 110 m ü.m.t. keskmäižel korktusel. Vlasih-jogi ({{lang-ru|Власиха}}, Obin hura ližajogi) jokseb pidust' lidnan pohjoižpäivnouzmašt röunad, Ob'-lidnan i Novosibirskan keskes. Matkad [[Novosibirsk]]an röunhasai om 1 km päivnouzmha orhal, avtotedme vai raudtedme. Transsib i «Irtiš»-avtote (R-254) jagadas lidnad kaks'haz. Lendimport om saudud lidnan pohjoižes.

''Seižutezplatform 3307. km''-eländpunkt ({{lang-ru|Остановочная Платформа 3307 км}}, 63 rist. vl 2017) mülüb lidnümbrikho Ob'-lidnan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 25 382 ristitud, lidnümbrikon — 25 725 ristitud. Kaikiš suremb lidnan ristitišt om nügüd'. Vl 2018 kaik 29 499 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] ph. Tihon Donantaguižen jumalanpert' om olmas vspäi 2008.

== Irdkosketused ==
* [http://gorodob.nso.ru/ Lidnan tobmuden aluzkundoiden oficialine sait (''gorodob.nso.ru'').] {{ref-ru}}
{{Commons|Category:Ob (town)}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Novosibirskan agjan lidnümbrikod]]
