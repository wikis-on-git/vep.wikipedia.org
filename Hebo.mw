{{1000}}{{A10000}}
{{Taxobox
 | name         = Kodihebo
 | image title  = Kodihebo
 | image file   = Pernod Al Ariba 0046b.jpg
 | image descr  = Kodihebo
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Kogonazkabjaižed]] (''Perissodactyla'')
 | familia      = [[Hebonvuiččed]] (''Equidae'')
 | genus        = [[Hebod]] (''Equus'')
 | species      = [[Mechebo]] (''Equus ferus'')
 | subspecies   = '''Kodihebo'''
 | latin        = {{btname|Equus ferus caballus |([[Linnei Karl|Linnaeus]], 1758)}}
 | wikispecies  = Equus ferus caballus
 | commons      = Category:Equus ferus caballus
 | itis         =
 | ncbi         =
 | range map    =
}}
'''Hebo''' vai '''Kodihebo''' ({{lang-la|Equus ferus caballus}}) om [[živatad|kabjživat]]. Mülüb [[Hebonvuiččed]]-sugukundan üks'jäižhe jänudehe elegil [[Hebod]]-heimho, sugukund libub Pohjoižamerikaspäi.

Hebon emäč om '''kobul''' vai '''emähebo''', hebon ižač nimitase '''ižahebo:ks'''. Hebon poigaine om '''[[varz]]''', '''varzaine'''. Kazvanu varz om '''[[ubeh]]'''. Sauvatadud hebo — '''[[oreh]]'''.

[[Ippologii]] tedoidab heboid. Pidadas živatoid [[hebovodindferm]]as vai [[hebonlävä]]s.

== Kodikoičend ==
Hebo om kodikoittud ristituil [[mechebo]]. Kaikiš amuižembad kodihebon jändused oma löutud Evrazijan stepiš läz Baškirijan [[Davlekanovo]]-lidnad, datiruiše 7.-6. voz'sadal EME. Hebol sur' znamoičend om ristituiden civilizacijan istorijas, vaiše voz'sada tagaz nened živatad oliba pätransportaks i maižandusen radvägeks.

Okaidud hebod arktudas teravas da kebnas. Tahondad arktunuziden heboidenke oma mail'man äjiš maiš.

== Söte ==
Hebo om heinänsöi živat. Söb heinän 25..100 kg päiveses [[omaluine|omaluižel]]. Job 30..60 litrad vet päiväs kezaaigan i 20..25 litrad tal'vel, lugumär rippub igäspäi i vedusespäi. Üks' hebo küzub man 2 gektarad sötmižeks.

Hebon söte kogoneb [[kagr]]aspäi i kuivatud heinäspäi päpaloin, vajehtadas jäl'gmäšt ol'geks erasti. Naprindad vajehtamha kagrad toižel vill'sötkel ei olgoi satusekahad, i vaiše [[ozr]] vajehtab kagrad hebon sötmižeks Päivnouzmmas da Suvievropas (Italii, Ispanii, Portugalii).

== Heboho sidotud vepsän muštatišed da ozoitesed ==
=== Muštatišed ===
<blockquote>
* ''Ak da lehm, mužik da hebo.''
* ''Ala aja hebod kunutal, a aja kagral''.
* ''Hebo ei ičeze händale polge.''
* ''Hebod taganpäi, koirad edespäi, ristitud kaikiš polišpäi tarbiž varaita.''
* ''Hebod ei ole — ka ižandal päd ei ole, a lehmäd ei ole — ka emägal söda ei midä.''
* ''Hebodme i kormad heinäd andad.''
* ''Hein ei hebonno kävele''.
* ''Händaspäi hebod ei voi vall'astada''.
* ''Ičein hebol keskel redud ei häkoi.''
* ''Kus hebo astui, ka kabjad tunduba.''
* ''Lahjoitud hebole suhu ei kactas.''
* ''Laškal hebol edahaks ed aja.''
* ''Mitte om hebo, mugoi regi-ki.''
* ''Pahal radnikal i hebo radol nukkub''.
* ''Vanh hebo vagod ei travi''.
* ''Änižen taga hebo koli, a sinai jo händ sus.''
</blockquote>

=== Ozoitesed ===
<blockquote>
* Hebo hirnui lidnas, a tägä vall'astuz särahti (jumalanjuru).
* Pol'hebod,  pol'habad (segl).
* Vellen hebošt ei voi tabata, sizaren laudruzuid ei voi kerata (ahav da taivaz).
</blockquote>

== Kacu mugažo ==
* [[Hebočaine]]
* [[Hebongruzn']]
* [[Hebonjurušk]]
* [[Hebonkel']], se-žo [[Hebonmuigičud]]
* [[Hebonvägi]]

== Homaičendad ==
<references/>

{{Commons|Horses}}

{{stub}}
[[Kategorii:Hebod|*]]
[[Kategorii:Živatad kirjamišton mödhe]]
[[Kategorii:Imetaiživatad]]
[[Kategorii:Kabjživatad]]
[[Kategorii:Maižanduzživatad]]
