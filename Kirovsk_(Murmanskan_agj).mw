{{Eländpunkt
 | Nimi = Kirovsk<br />Кировск
 | Lidnanznam = Kirovsk coa.png
 | Flag = 
 | Lidnanznam text = Kirovskan lidnanznam
 | Flag text = 
 | Valdkund = Venäma
 | Eläjiden lugu = 26,687
 | Voz' = 2017
 | Pind = 24
 | Fail = Кировск 2012.jpg
 | Pämez' = Vladimir Dädik<br />(sügüz'ku 2015—)
 | Telefonkod = +7-81531-xx-xxx
 | Avtokod = 51
 | Aigvö = [[UTC]]+3 (MSK+0)
}}
{{Znamoičendad|Kirovsk}}
'''Kirovsk''' ({{lang-ru|Кировск}}) om [[Venäma]]n lidn da lidnümbrik [[Murmanskan agj]]an keskuzpalas.

== Istorii ==
Eländpunktan aluz om pandud vl 1929 ''Kukisvumčorr-radnikžiloks''. Se sai lidnan statusad vn 1931 30. päiväl redukud ''Hibinogorsk''-nimenke, alištui Leningradan agjan Murmanskan ümbrikon tobmudele. Vspäi 1934 lidn om tetab nügüdläiženke nimenke, nimitihe [[Kirov Sergei|Sergei Kirovan]] oiktastuseks.

== Geografijan andmused ==
Lidn sijadase [[Hibinad]]-mägimassivan suves, [[Sur' Vud]]-järven suvirandal da [[Vaugedjogi (Imandran bassein)|Vauged-jogen]] randoil, Umptek-alangištos, 368 m ü.m.t. keskmäižel korktusel. Matkad [[Murmansk]]hasai om 145 km pohjoižhe orhal vai 205 km avtotedme. Lähembaine lidn om [[Apatitad]] 15 km päivlaskmha. Lavinad voidas laskta Kukisvumčorr-mikrorajonha lumipordol.

Kaks' eländpunktad mülüdas lidnümbrikho Kirovskan ližaks: Titan-eländpunkt (1442 rist. vl 2010) i Koašv-eländpunkt ({{lang-ru|Коашва}}, 882 rist. vl 2010). Lidnümbrikon pind — 3600 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 28 625 ristitud, lidnümbrikon — 30 990 ristitud. Kaikiš suremb lidnan ristitišt oli 46 000 eläjad vl 1967. Vl 2017 kaik 28 863 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] naižjumalankodi om olmas lidnas.

Rahvahad (lidnümbrik, enamba 1% vl 2010, ozutadud rahvahudenke): [[venälaižed]] — 92,4%, [[ukrainalaižed]] — 2,8%, [[vaugedvenälaižed]] — 2,1%, toižed rahvahad — 2,7%.

== Ižanduz da transport ==
Sadas [[apatit]]-mineralad lidnas, om 4 kaivut i 3 küllästamižtegint. Om sömtegimišton edheotandoid (konditerižed tegesed, jomižed), mugažo meblin tehmine. Kirovsk om tetab lebutaho štargumha [[suksed|mägisuksil]], turizm šingotase sen alusel.

Poläriž-al'pine botanine sad-institut funkcioniruib Kirovskas [[Venäman Tedoakademii|VT:n]] Kolan tedokeskusen palakundaks. Murmanskan arktižen valdkundaližen universitetan filial andab professionališt vaumičendad.

Avtobusad i funikulörad oma kundaližeks transportaks lidnas da sen ümbrištos. ''Kirovsk-Murmanskii-raudtestancii'' oli olmas sarakol [[Apatitad]]-lidnaspäi vll 1939—1996, raudte jäi vemha jüguid küllästamižtegimišpäi.

== Irdkosketused ==
* [http://kirovsk.ru/ Lidnümbrikon tobmuden aluzkundoiden oficialine sait (''kirovsk.ru'').] {{ref-ru}}
{{Commons|Category:Kirovsk (Murmansk Oblast)}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
