{{Venälaižen Federacijan subjekt
|Nimi           = Krasnodaran rand
|Venälaine nimi = Краснодарский край
|Flag           = [[Fail:Flag of Krasnodar Krai.svg|150px|Krasnodaran randan flag]]
|FSCoA          = [[Fail:Coat of Arms of Krasnodar Kray.svg|100px|Krasnodaran randan znam]]
|FlagLnk        = Krasnodaran randan flag
|CoALnk         = Krasnodaran randan znam
|FSMap          = [[Fail:Map of Russia - Krasnodar Krai.svg|300px]]
|FSCtrWhat      = Pälidn
|FSCtrNm        = [[Krasnodar]]
|AreaRnk        = 41
|TotArea        = 75485
|WaterPrcnt     = 5.11
|PopRnk         = 3
|Eläjiden lugu  = 5,603,420
|PopCtDate      = 2018
|PopDens        = 74.23
|GDP            = 2015,9
|GDPRnk         = 5
|GDPCtDate      = 2016
|GDP(PPP)       = 363,7
|FedDistrNm     = Suvine
|EcRegNm        = Pohjoižen Kavkazan
|CadNo          = 23, 93, 123
|OfLangs        = [[venäkel']]
|HeadTtl        = Administracijan pämez (Gubernator)
|HeadNm         = [[Kondratjev Veniamin|Veniamin Kondratjev]]
|ViceTtl        = 
|ViceNm         = 
|LegislTtl      = Käskusenandajan Suiman ezimez'
|LegislNm       = [[Burlačko Jurii|Jurii Burlačko]]
|FSAnthem       = ''[[Krasnodaran randan gimn]]''
|Domain         = 
|MSK            = [[UTC]]+3 ([[MSK]]+0)
}}
'''Krasnodaran rand''' ({{lang-ru|Краснодарский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Suvine federaline ümbrik|Suvižhe federaližhe ümbrikho]].

Randan administrativine keskuz da kaikiš suremb lidn om [[Krasnodar]].

== Keled ==
Valdkundkel' om üks'jäine — [[venäkel']].

== Istorii ==
Krasnodaran rand om olmas vs 1937 sügüz'kun 13. päiväspäi. Vl 1989 [[Adigejan Tazovaldkund|Adigei]] läksi randaspäi.

Krasnodaran randan Päkäskuz<ref>[http://constitution.garant.ru/region/ustav_krasnod/ Krasnodaran randan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 1993 12. päiväl kül'mkud Randan Käskusenandajan Suiman ezitajil.

== Geografijan andmused ==
[[Fail:Relief Map of Krasnodarski Krai.png|thumb|left|250px|Krasnodaran randan reljefan kart.]]
Randal om röunoid [[Stavropolin rand]]anke päivnouzmas, [[Karačajan da Čerkesijan Tazovaldkund]]anke suvipäivnouzmas, [[Gruzii|Gruzijanke]] (sen rahvahidenkeskeižikš tundmatomanke [[Abhazii|Abhazijanke]]) suves, [[Adigejan Tazovaldkund]]anke keskuses (anklav) da [[Rostovan agj]]anke pohjoižes. Om meriröunoid [[Ukrain]]anke päivlaskmas da lodehes, sidä kesken [[Krim]]anke (de fakto Venäma sädab kontrolid). [[Atlantine valdmeri|Atlantižen valdmeren]] [[Keskmeri|Keskmeren]] [[Mustmeri]] lainištab suvipäivlaskmašt randpol't, [[Azovmeri]] — lodehližid randoid.

Pind om 75 485 km², sidä kesken [[mec]] otab nelländest, enamba 18 000 km². Znamasine jogi om [[Kuban' (jogi)|Kuban']] sen [[Lab]]-, [[Urup (jogi)|Urup]]- da [[Vauged (Kubanin ližajogi)|Vauged]]-ližajogidenke. Mugažo om pit'kid jogid randan pohjoižes, ned lanktas [[Azovmeri|Azovmerhe]] mugažo: [[Jei]], [[Čelb]], [[Beisug (jogi)|Beisug]]. Kaikiš järedamb reskvezišt om ratud [[Krasnodaran vezivaradim]].

Reljef om tazo randan keskuses da pohjoižes, mägikaz randan suves ([[Kavkaz]]-mäged). Kaikiš korktemb čokkoim om [[Cahvoa]]-mägenpä (3345 m) randan suvipalas.

Klimat om [[ven vö|ven]] kontinentaline randan tobjas palas, [[Keskmeri|Keskmeren]] pol'kuiv [[Mustmeri|Mustmeren]] randištol [[Anap]]aspäi [[Tuapse]]hesai, [[subtropine vö|subtropine]] [[Tuapse]]n suvemb. Kovad tulleid puhudas paksus mererandpolel. Keza om räk, heinkun keskmäine lämuz om +22..+24 C°. Tal'v om pehmed. Vilukun keskmäine lämuz om −3..−5 C° tazangištol, 0..+6 C° Mustmeren randištol. Paneb sadegid 400..600 mm tazangištol, 3240 millimetrhasai mägil.

Londuseližed varad oma [[kivivoi]], [[londuseline gaz]], [[raud|raudkivend]], [[vas'k]], [[kuld]], [[artut']], [[sauvondmaterialad]] ([[mouckivi]], [[mramor]], [[sauvondgips]], [[savi|saved]], [[lete|letked]], [[gravii]]), [[keitandsol]].

== Tobmuz ==
[[Fail:Legislative Assembly of Krasnodar Krai.jpg|thumb|right|250px|Randan Käskusenandajan Suiman ištundsija [[Krasnodar]]as.]]
Randan pämez' nimitase muga: «Administracijan pämez' (gubernator)». [[Kondratjev Veniamin|Veniamin Kondratjev]] radab gubernatoran vs 2015 sulakun 22. päiväspäi. Kaik rahvaz änestab händast videks vodeks. Gubernator märičeb Randan Administracijan strukturad. Üks' ezmäine varamez' da seičeme muite varamest oma hänele abhu.

Krasnodaran randan parlament om Käskusenandai Suim. Kaik rahvaz valičeb sen 70 ezitajad videks vodeks. [[Burlačko Jurii|Jurii Burlačko]] radab Käskusenandajan Suiman ezimeheks vn 2017 28. päiväspäi sügüz'kud.

Radonoigendai tobmuz om Krasnodaran randan Administracii. Randan ministrused, departamentad, ohjandused da inspekcijad alištudas Administracijale.

Vn 2015 13. päiväl sügüz'kud valitihe gubernatorad, [[Kondratjev Veniamin|nügüdläine gubernator]] sai vägestust ezmäižel tural (83,64% änid). Käskusenandajan Suiman ühtnijoiden järgenduseližed valičendad oliba vn 2017 10. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 5 226 647 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb randan ristitišt om nügüd'. Vl 2015 lidnalaižiden ristituiden pala oli 54,06%.

Kaik om [[Krasnodaran randan lidnad|kaks'kümne kuz' lidnad]] randas. Toižed järedad lidnad (enamba 100 tuh. ristituid vl 2015, surembaspäi penembha): [[Soči]], [[Novorossiisk]], [[Armavir (Venäma)|Armavir]]. Kaik om 15 lidnad enamba mi 50 tuh. eläjidenke.

Rahvahad (enamba 0,4% vl 2010): [[venälaižed]] — 86,5%, [[armenijalaižed]] — 5,4%, [[ukrainalaižed]] — 1,6%, [[totarlaižed]] — 0,5%, [[grekalaižed]] — 0,4%, toižed rahvahad — 3,7%, rahvahuden ozutandata — 1,9%.

Erased toižed igähižed rahvahad: [[adiglaižed]] — 0,26% (13834 rist.), [[čerkesalaižed]] — 0,10% (5258 rist.), [[šapsugalaižed]] — 0,07% (3839 rist.), [[abhazijalažed]] — 0,04% (2092 rist.).

== Homaičendad ==
<references />

== Irdkosketused ==
* [http://admkrai.krasnodar.ru/content/section/701/detail/23876/ Krasnodaran randan Administracijan pämehen (gubernatoran) lehtpoled Administracijan oficialižel saital (''admkrai.krasnodar.ru'').] {{ref-ru}}
* [http://www.kubzsk.ru/ Krasnodaran randan Käskusenandajan Suiman oficialine sait (''kubzsk.ru'').] {{ref-ru}}
* [http://admkrai.krasnodar.ru/ Krasnodaran randan Administracijan oficialine sait (''admkrai.krasnodar.ru'').] {{ref-ru}}

{{Krasnodaran randan lidnad}}
{{Venälaižen Federacijan subjektad}}

[[Kategorii:Krasnodaran rand| ]]
