{{Eländpunkt
 | Nimi = Valensii<br />Valencia
 | Lidnanznam = Escudo de Valencia 2.svg
 | Flag = Flag of the Valencian Community (2x3).svg
 | Lidnanznam text = Valensijan lidnanznam
 | Flag text = Valensijan flag
 | Valdkund = Ispanii
 | Eläjiden lugu = 798,538
 | Voz' = 2018
 | Pind = 134.65
 | Fail = Collagevalencia.JPG
 | Pämez' = Žoan Ribo<br />(kezaku 2015—)
 | Telefonkod = +34-96
 | Aigvö = tal'vel [[UTC]]+1,<br />kezal [[UTC]]+2
}}
{{Znamoičendad|Valensii (znamoičendad)}}
[[Fail:València-Barris.png|thumb|left|200px|Lidnan 19 rajonad (''barrio:d'').]]
'''Valensii''' ({{lang-es|Valencia}} [baˈlenθja], Valensijan pagin: València [vaˈlensja]) om [[Ispanii|Ispanijan]] koumanz' lidn eläjiden lugun mödhe. Sijadase sen suvipäivnouzmaižel randal. Om [[Valensijan agj|ühtennimižen agjan]] i [[Valensijan avtonomine ühthižkund|avtonomižen ühthižkundan]] administrativižen keskusen. Port [[Keskmeri|Keskmerel]] om kaikiš järedambišpäi valdkundas.

== Istorii ==
Ende grekalaižiden i karfagenalaižiden žilod oliba lidnan territorijal. Nügüdläižen eländpunktan aluz om pandud [[rimalaižed|rimalaižil]] vodel 138 edel meiden erad. [[Luzitanad]] paniba sidä mantazole 1. voz'sadal EME, no udessündutihe lidnad rimalaižen Decim Junii Brut Kallaik-konsulan ohjastusen al, hän nimiti lidnad ''Valencii'' ({{lang-la|Valentia}} «vägi», «vahvuz», «hüvä znam»).

Vll 714−1094 i 1102−1238 islamanuskojad [[mavrad]] ohjastiba lidnal. 15.-16. voz'sadal Valensii oli torguindan järedaks keskuseks, vedihe šuukad, tekstilid i keramikad eksportaks Evropha. [[Rahvahanikoiden soda Ispanijas|Rahvahanikoiden sodan]] aigan (1936−1939) lidn oli Ispanijan Tazovaldkundan tobmuden sijaduseks, pordaigaližeks pälidnaks.

== Geografijan andmused ==
Lidn sijadase Keskmeren randal, 15 m ü.m.t. keskmäižel korktusel. Turii-jogi ({{lang-es|Río Turia}}) lankteb merhe läz lidnad.

Klimat om [[subtropine vö|subtropine]] Keskmeren. Heinkun-elokun lämuz om +26 C°, tal'vkun-uhokun — +12 C°, voden keskmäine lämuz om +18,3 C°. Paneb sadegid 475 mm vodes, enamba sügüz'kus-redukus (70..77 mm kus).

== Eläjad da transport ==
Vl 2010 eläjiden lugu oli 798 033 ristitud. Kaikiš suremb ristitišt om nügüd'. Enamba 1,7 mln ristituid elädas lidnaglomeracijas.

Avtobusad da taksid oma kundaližeks transportaks lidnas. Kombiniruidud tramvai-metrosistem om avaitud vl 1988 (9 jonod, kaik om 138 stancijad / 35 manalašt, kaik om 156 km raudted / 27 km tonneliš). Rahvahidenkeskeine civiline Valensijan lendimport (''VLC'', 7,7 mln passažiroid vl 2018) sijadase 8 km päivlaskmha lidnan keskusespäi Manises-ezilidnas.

== Irdkosketused ==
* [http://www.valencia.es/ Lidnan tobmuden oficialine portal (''valencia.es'').] {{ref-es}}
{{Commons|Valencia}}

[[Kategorii:Ispanijan lidnad]]
[[Kategorii:Eländpunktad kirjamišton mödhe]]
[[Kategorii:Valensijan agj|*]]
[[Kategorii:Valensijan avtonomine ühthižkund|*]]
