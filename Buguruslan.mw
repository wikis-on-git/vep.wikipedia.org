{{Eländpunkt
 | Nimi = Buguruslan<br />Бугуруслан
 | Lidnanznam = Buguruslan coat of arms.gif
 | Flag = 
 | Lidnanznam text = Buguruslanan lidnanznam
 | Flag text = 
 | Valdkund = Venäma
 | Eläjiden lugu = 47,714
 | Voz' = 2021
 | Pind = 76.46
 | Fail = «Снег выпал».jpg
 | Pämez' = Vladimir Ber<br />(keväz'ku 2013—)
 | Telefonkod = +7-35352-xx-xxx
 | Avtokod = 56
 | Aigvö = [[UTC]]+5 (MSK+2)
}}
'''Buguruslan''' ({{lang-ru|Бугуруслан}}, {{lang-tt|Богырыслан}}) om [[Venäma]]n lidn da lidnümbrik [[Orenburgan agj]]an lodehes. Se om [[Buguruslanan rajon]]an administrativižeks keskuseks, ei mülü rajonha.

== Istorii ==
Eländpunktan aluz om pandud vl 1748. Se sai makundan lidnan statusad vl 1781. Ühtennimine raudtestancii om olmas «Samar — Uf»-jonol vspäi 1888.

Buguruslan šingotase [[kivivoi]]n da [[londuseline gaz|gazan]] samižen i ümbriradmižen edheotandoil vspäi 1936, mugažo sömtegimišton edheotandad ratas (lihakombinat, jauhkombinat).

== Geografijan andmused ==
Lidn sijadase Sur' Kinel'-jogen ({{lang-ru|Большой Кинель}}, {{lang-tt|Олы Кенәле}}, [[Volg]]an hurapol'ne bassein) da sen huran Konduzl-ližajogen ({{lang-ru|Кондузла}}) kaikil randoil, Bugul'man da Belebein ülüden suvipautkil, 80 m ü.m.t. keskmäižel korktusel. Matkad [[Orenburg]]hasai om 270 km suvipäivnouzmha orhal vai 355 km avtotedme. Lähembaine lidn om [[Pohvistnevo]] (Samaran agj) 22 km päivlaskmha kaikil teil, järedad lidnad — [[Samar]] 165 km päivlaskmha avtotedme i [[Oktäbr'skii]] 135 km pohjoižpäivnouzmha avtol.

Nell' pen't žilod da kaks' raudtesarakod mülüdas lidnümbrikho Buguruslanan ližaks. Lidnümbrikon pind — 76,46 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 49 741 ristitud, lidnümbrikon — 50 226 ristitud. Lidnan ristitišt vajehtihe 49..55 tuhad röunoiš vll 1970−2018 (55 400 rist. vl 2000). Vl 2017 kaik 50 004 eläjad oli lidnümbrikos.

Rahvahad (enamba 1% vl 2010, ozutadud rahvahudenke): [[venälaižed]] — 67,1%, [[totarlaižed]] — 10,3%, [[mordvinalaižed]] — 10,0%, [[ukrainalaižed]] — 1,6%, [[saksalaižed]] — 1,3%, toižed rahvahad — 9,7%.

Professionaližen opendusen aluzkundad: Buguruslanan kivivoin<ref>[http://boilk.ru/ Buguruslanan kivivoin kolledžan sait (''boilk.ru'').] {{ref-ru}}</ref>, medicinine, pedagogine kolledžad i civiližen aviacijan lendimškol<ref>[http://www.bluga.ru/ Buguruslanan civiližen aviacijan lendimškolan sait (''bluga.ru'').] {{ref-ru}}</ref> (kolledž, Piterin civiližen aviacijan universitetan filial), maižanduztehnikum, mugažo Samaran tehnižen universitetan filial.

== Galerei ==
<gallery mode="packed" heights="125px">
Памятный знак в 1748 г. основан г. Бугуруслан.jpg|Lidnan alusenpanendan znam vl 2018
Каменная часовня.jpg|Kivine časoun' (ortodoksine hristanuskond), vn 2018 nägu
Orenburg oblast Buguruslan Mosque.jpg|Lidnan islaman pühäpert', nägu vn 2006 sügüz'kus
Buguruslan teatr.jpg|Buguruslanan dramteatr N. Gogolän nimed (2015)
Buguruslan railway train station. View from the near train window. Russia.JPG|Buguruslan-päraudtestancijan sauvuz vl 2009
</gallery>

== Homaičendad ==
<references />

== Irdkosketused ==
* [http://bugadmin.orb.ru/ Municipaližen «Buguruslan-lidn»-ühtnikan tobmuden aluzkundoiden oficialine sait (''bugadmin.orb.ru'').] {{ref-ru}}
{{Commons|Category:Buguruslan}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
[[Kategorii:Buguruslanan rajon|*]]
