{{Eländpunkt
 | Nimi = Jihvi<br />Jõhvi
 | Lidnanznam = Johvi coatofarms.png
 | Flag = Flag of Jõhvi.svg{{!}}border
 | Lidnanznam text = Jihvin lidnanznam
 | Flag text = Jihvin flag
 | Valdkund = Estinma
 | Eläjiden lugu = 10,541
 | Voz' = 2019-01-01
 | Pind = 7.6
 | Fail = Johvi town, Estonia.jpg
 | Pämez' = Maks Kaur<br />(sulaku 2019—)
 | Telefonkod = +372-(0)33
 | Aigvö = tal'vel [[UTC]]+2,<br />kezal [[UTC]]+3
}}
'''Jihvi''' ([[estin kel'|estin kelel]]: ''Jõhvi'', {{lang-de|Jewe}}) om [[Estinma]]n lidn da volost' valdkundan pohjoižpäivnouzmaižes čogas. Lidn om [[Ida-Virun makund]]an administrativine keskuz.

== Istorii ==
Eländpunkt mainitase vspäi 1241 Danijan aigkirjas, ezmäi ''Gevi''-nimitusenke. Žilon nimituz oli ''Jevve'' Venäman imperijas. Vl 1869 saudihe raudtestancijad, i žilo kändihe tondan bazaks [[Tartu|Derpthasai]], ei olend raudted sihe vhesai 1876. Jihvi sai lidnan statusad vn 1938 1. päiväl semendkud. Vl 1960−1991 oli alištunu [[Kohtla-Järve]]-lidnan tobmudele. Vl 2005 ühtištuihe Jivhi-lidnan tobmut Jihvin volostin administracijanke.

Jihvi šingotase [[šoidkivi|šoidkiven]] samižel (2 kaivust), sömtegimištol (maidtegim, painatosed), sauvondmaterialiden pästandal (šebin' šoidkiven samižespäi, betontegim), logistikal (varažomad), akustiksistemiden tegimel, turizmal (2 rahvahidenkeskešt kezafestivalid, 3 adivpertid), omblendan i meblin tehmižen edheotandoil, mugažo painuzkodi radab.

== Geografijan andmused ==
Lidn sijadase [[Tallidn]] — [[Narv (lidn)|Narv]] raudtel i avtotel. Matkad [[Tallidn]]an keskushesai om 166 km päivlaskmha orhal vai 151 km raudtedme. Lähembaine lidn om [[Kohtla-Järve]], Jihvi sijadase sen rajoniden südäimes i röunatab Ahtme-rajonanke suves.

Üks'toštkümne küläd i üks' Tammiku-žilo mülüdas Jihvin volostihe lidnan ližaks. Volostin pind om 124 km², ristitišt — 12 056 eläjad (2019-01-01).

== Eläjad ==
Vn 2000 Estinman rahvahanlugemižen mödhe lidnan eläjiden lugu oli 12 112 ristitud, vn 2011 rahvahanlugemižen mödhe — 10 775 ristitud. Kaikiš suremb lidnrajoniden ristitišt oli 14 tuhad eläjid vl 1969.

Rahvahad (vl 2000): [[estilaižed]] — 33,20%, [[venänikad]] — 53,51%, toižed rahvahad — 13,29%.

Volostin edeline pämez' oli Martin Repinskii (26. kezaku 2018 — 4. sulaku 2019).

== Galerei ==
<gallery mode="packed" heights="125px">
Administratiivhoone Jõhvis, Jõhvi keskväljak.JPG|Lidnan ohjastusen pert'
Jõhvi kirik vallikraaviga.JPG|Jihvin lüteranine jumalanpert'
Johvig peasissepaas.JPG|Lidnan gimnazijan pätulend
Jõhvi-Tsentraal.jpg|«Tsentraal»-torguindkeskuz (2006)
Concert Hall in Jõhvi.jpg|Lidnan koncertzal (2011)
</gallery>

== Irdkosketused ==
* [http://www.johvi.ee/ Lidnan da sen volostin ohjastusen oficialine sait (''johvi.ee'').] {{ref-et}} {{ref-en}} {{ref-ru}}
{{Commons|Category:Jõhvi}}

{{Estinman lidnad}}

[[Kategorii:Jihvi| ]]
[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Ida-Virun makund|*]]
