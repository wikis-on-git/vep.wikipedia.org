{{Himine element|113|Nihonii|Nh|(286)|HimMetall|2|8|18|32|32|18|3|}}
[[Fail:113 nihonium (Nh) enhanced Bohr model.png|thumb|left|200px|Nihonijan atoman model'.]]
'''Nihonii''' (''Nh'' — ''nihonium'' latinan kelel) om 113nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandestoštkümnendes gruppas, tabluden seičemendes periodas.

Ei ole nihonijad londuses. Se om transaktinoidine ratud element.

== Avaidusen istorii da nimi ==
[[Venälaine Federacii|Venämalaižiden]] tedomehiden grupp avaiži nihonijan [[Dubn]]as vl 2004. Sil-žo vodel ripmata heišpäi japonijalaižiden tedomehiden grupp RIKEN-institutaspäi (Vako, [[Tokio]]n ezilidn) sai nihonijad [[cink]]an da [[vismut]]an südäitukuiden vilul ühtištusen reakcijal (seižujan platan bombardiruindal). [[Teoretižen da sättutoitud himijan rahvahidenkeskeine ühtištuz|IUPAC]] andoi prioritet japonijalaižile, sikš miše heiden elementan samižen mahtuz om kaikile nägui. Vn 2016 28. päiväl kül'mkud IUPAC vahvišti elementan nimitusen [[Japonii]]-valdkundan nimen mödhe (日本 lugetas ''nihon'' vai ''nippon''), sihesai kucuihe sidä Ununtrii-nimeks (''Uut'').

== Fizižed ičendad ==
Nihonii om [[radioaktivižuz|radioaktivine]] [[metall]] päličmänendata. Kristalline segluz om geksagonaline kinged (''endustuz'').

Atommass — 286. Ninevuz (normaližiš arvoimižiš) — 16,0 g/sm³ (''ezimeletaden''). Suladandlämuz — 700 K (430 C°, ''ezimeletaden''). Kehundlämuz — 1430 K (1160 C°, ''ezimeletaden'').

Vodele 2010 kaik om 6 avaitud [[izotop]]ad 278, 282..286 atommassanke, [[izomär]]id ei ole. Kaikiš hätkemban eläjan nihonii-286-izotopan pol'čihodamižen pord om 9,5 sekundad.

== Himižed ičendad ==
Nihonii voib olda endištajal, mugažo muigotajal, [[boran alagrupp]]an toižiš elementoišpäi erineden. Lugustusen mödhe, reakcijan mahtuz linneb vähemb mi [[tallii|tallijal]], seičemenden tazopindan elektronad ližatas tarbhašt ionizacijan täht energijad. Muigotandmärad (''ezimeletaden''): +5, +3, +1 i −1.

== Irdkosketused ==
* [http://www.webelements.com/webelements/elements/text/Nh/key.html Nihonii ''webelements.com''-saital.] {{ref-en}}
{{Commons|Nihonium}}

{{Periodine tablut}}

[[Kategorii:Himižed elementad kirjamišton mödhe]]
