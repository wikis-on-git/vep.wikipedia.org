{{Eländpunkt
 | Nimi = Budönnovsk<br />Будённовск
 | Lidnanznam = Coat of Arms of Budyonnovsk (Stavropol krai).png
 | Flag = Flag of Budyonnovsk.svg
 | Lidnanznam text = Budönnovskan lidnanznam
 | Flag text = Budönnovskan flag
 | Valdkund = Venäma
 | Eläjiden lugu = 62,495
 | Voz' = 2018
 | Pind = 62.1
 | Fail = Вокзал станции Будённовск.JPG
 | Pämez' = Valerii Ševčenko<br />(kül'mku 2015—)
 | Telefonkod = +7-86559-xx-xxx
 | Avtokod = 26. 126
 | Aigvö = [[UTC]]+3 (MSK+0)
}}
'''Budönnovsk''' ({{lang-ru|Будённовск}}) om [[Venäma]]n lidn da lidnankund [[Stavropolin rand]]an päivnouzmas. Se om [[Budönnovskan rajon (Stavropolin rand)|Budönnovskan rajonan]] administrativine keskuz, mülüb rajonha.

== Istorii ==
Nügüdläižen eländpunktan aluz om pandud vl 1799 ''Pühä Rist''-nimenke ({{lang-ru|Святой Крест}}) da lidnan statusanke. Vll 1921−1935 i 1957−1973 lidnan nimi oli ''Prikumsk'', sikš miše enzne nimi oli religiozine. Vll 1935−1957 nimitihe i vs 1973 kül'mkun 30. päiväspäi nimitadas ''Budönnovsk:aks'' [[Semön Budönnii]]-sodakäsknikan (1883−1973) oiktastuseks, ajeli lidnan läbi vl 1935. Lidn šingotase himižen sarakon edheotandoil, sömtegimištol i meblin tehmižel.

== Geografijan andmused ==
Lidn sijadase kukhikahal tazangištol, stepin i pol'letetazangišton zonoiden röunal, [[Kum (jogi, lankteb Kaspijan merhe)|Kumanjogen]] hural randal i Buivol-järven ({{lang-ru|Буйвола}}) randal, 135 m ü.m.t. keskmäižel korktusel. Matkad [[Stavropol'|Stavropolihesai]] om 175 km päivlaskmha orhal vai 210 km avtotedme. Lähembaižed lidnad oma [[Neftekumsk]] 70 km päivnouzmha, [[Zelenokumsk]] suvipäivlaskmha i [[Blagodarnii]] lodeheze, lendimport — suvipäivlaskmha [[Mineraližed Veded]]-lidnanno.

Budönnovsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 64 624 ristitud, rajonan viž ühesandest. Kaikiš suremb ristitišt oli 65 687 eläjad vl 2002. Nell' pühäpertid om olmas lidnas: ortodoksižen hristanuskondan — 2, armenižen jumalankodikundan — 2.

Professionaližen opendusen aluzkundad: Budönnovskan medicinine i pedagogine kolledžad, profškol, Regionaline politehnine kolledž, «Progress»-openduzkeskuz, Stavropolin kooperativižen tehnikuman filial, Stavropolin valdkundaližen pedagogižen institutan filial i Kavkazan rahvahiden sebrusen institutan filial.

== Irdkosketused ==
* [http://www.budennovsk-sk.ru/ Lidnan tobmuden aluzkundoiden oficialine sait (''budennovsk-sk.ru'').] {{ref-ru}}
{{Commons|Category:Budyonnovsk}}

{{Stavropolin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Stavropolin randan lidnad]]
[[Kategorii:Budönnovskan rajon (Stavropolin rand)|*]]
