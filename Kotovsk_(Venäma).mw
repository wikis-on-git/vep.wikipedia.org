{{Eländpunkt
 | Nimi = Kotovsk<br />Котовск
 | Lidnanznam = Kotovsk.png
 | Flag = Flag of Kotovsk (Tambov oblast).png
 | Lidnanznam text = Kotovskan lidnanznam (Venäma)
 | Flag text = Kotovskan flag (Venäma)
 | Valdkund = Venäma
 | Eläjiden lugu = 29,999
 | Voz' = 2018-01-01
 | Pind = 30.81
 | Fail = Kotovsk, Tambov Oblast, Russia - panoramio (18).jpg
 | Pämez' = Aleksei Plahotnikov<br />(kül'mku 2015—)
 | Telefonkod = +7-47541-xx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
{{Znamoičendad|Kotovsk}}
'''Kotovsk''' ({{lang-ru|Кото́вск}}) om [[Venäma]]n lidn da lidnümbrik [[Tambovan agj]]an keskuzpalas. Se om agjan videnz' lidn eläjiden lugun mödhe. Lidn om ümbärtud [[Tambovan rajon]]an territorijal.

== Istorii ==
Eländpunktan aluz om pandud [[mec]]an sijha vl 1914 [[Nikolai II]]-carin käskön mödhe kuti valdkundaline ''Porhtegim-radnikžilo'' ({{lang-ru|рабочий посёлок Пороховой Завод}}) sauvomha da holitamha [[porh]]an tegint. Vhesai 1917 vaumitihe raudted i lämuzelektrokeskust. Vl 1918 se oli ''Udarnik-žiloks''. Udesnimitihe ''Rusked Torač-žiloks'' ({{lang-ru|Красный Боевик}}) vl 1919. Kätihe sidä [[Tambov]]an rajonaks vn 1938 uhokul. Rajon sai erižen lidnan statusad vn 1940 16. päiväl sulakud, udesnimitihe nügüdläižikš Rahvahanikoiden sodan [[Grigorii Kotovskii]]-kombrigan muštoks. [[Toine mail'man soda|Toižen mail'man sodan]] aigan lidn oli alištunu bombardiruindale, sur' lämoipalo tegihe porhtegimel vn 1942 heinkus.

Kotovsk šingotase himižil tegimil (porhtegim i plastikan tegim), sauvondmaterialiden pästandal (lämuzizoläcijan i keramižtegesiden tegimed), ratud nahkan tegimel, elektrokomponentoiden «Almaz»-edheotandal, sömtegimištol (leibtegim) i meblin pästandal.

== Geografijan andmused ==
Lidn sijadase rajonan suviröunanno, [[Cnanjogi|Cnanjogen]] oiktal korktal randal ({{lang-ru|Цна}} 451 km pitte, [[Okanjogi|Okan]] oigedpol'ne bassein), 130 m ü.m.t. keskmäižel korktusel. Kotovskan vezivaradim (vai Tambovan, 21 km², 128 m ü.m.t.) Mectambov-jogel om olmas 2 km päivnouzmha lidnaspäi vspäi 1995. Matkad [[Tambov]]an röunhasai om 8 km pohjoižhe orhal vai 15 km avtotel. Toine lähembaine lidn om [[Rasskazovo]] 27 km päivnouzmha orhal vai 41 km avtotedme. Ei ole passažirühtenzoitust raudtedme vspäi 1996, ''Kotovsk''-raudtestancii om sauptud, ''Tambov II''-stancii kävutase vaiše jüguiden täht, erine sarak tuleb Tambovaspäi lidnha.

Kotovsk om lidnümbrikon üks'jäine eländpunkt. Lidnümbrikon pind — 30,81 km².

== Eläjad ==
Vl 1916 žilon ristitišt oli 8 tuhad eläjid, vl 1959 25 511 ristitud elihe lidnas. Vn 2010 Venäman rahvahanlugemižen mödhe lidnan eläjiden lugu oli 31 850 ristitud. Kaikiš suremb lidnan ristitišt oli 37..38 tuhad eläjid vll 1979−1998 (38 600 rist. vl 1992). [[Ortodoksine hristanuskond|Ortodoksižen hristanuskondan]] jumalanpert'<ref>[http://sobory.ru/geo/locat/26052 Kotovskan pühäpertid ''sobory.ru''-saital.] {{ref-ru}}</ref> om olmas lidnas, toine Raštvoiden pühäpert' om sauvomas.

Rahvahad (2010): [[venälaižed]] — 97,9%, toižed rahvahad — 2,1%.

Professionaližen opendusen aluzkund om Kotovskan industrialine tehnikum.<ref>[http://kit68.ru/ Kotovskan industrialižen tehnikuman sait (''kit68.ru'').] {{ref-ru}}</ref>

== Galerei ==
<gallery mode="packed" heights="125px">
Kotovsk, Tambov Oblast, Russia - panoramio (9).jpg|Lidnan administracijan pert'
Храм в честь Благовещения Пресвятой Богородицы - panoramio.jpg|Pühän Jumalanmaman Blagoveššenjan jumalanpert'<br />(vn 2013 nägu)
Kotovsk, Tambov Oblast, Russia - panoramio (22).jpg|Cnanjogi lidnas
Kotovsk, Tambov Oblast, Russia - panoramio (3).jpg|Bankan pert'
Kotovsk, Tambov Oblast, Russia - panoramio (15).jpg|Znam lidnan röunal
</gallery>

== Homaičendad ==
<references />

== Irdkosketused ==
* [http://kotovsk.tmbreg.ru/ Kotovsk-lidnan tobmuden aluzkundoiden sait (''kotovsk.tmbreg.ru'').] {{ref-ru}}
* [http://kotovsk68.ru/ Lidnan informacine portal (''kotovsk68.ru'').] {{ref-ru}}
{{Commons|Category:Kotovsk}}

{{Tambovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad]]
[[Kategorii:Tambovan agjan lidnümbrikod]]
