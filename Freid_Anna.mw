[[Fail:Sigmund en Anna.jpg|thumb|250px|Anna Freid tatanke]]
'''Anna Freid''' ([[Germanijan kel'|germ.]] ''Anna Freud''; [[3. tal'vku 1885]], [[Ven]], [[Avstrii]] — [[9. reduku]] [[1982]], [[London]], [[Sur' Britanii]]) — [[Sur' Britanii|britanijalaine]] psiholog i psihoanalitik [[Avstrii|Avstrijan]] augotižlibundan, [[Freid Zigmund|Zigmundan Freidan]] noremb tütär. Ühtmudel [[Kläin Melani|Melani Kläin]]anke lugedas lapsiden [[psihoanaliz]]an alusenpanijan.

== Biografii ==

Anna oli noremban i kudenden lapsen Zigmundan Freidan i hänen akan Martan kanzas. Hän valiči augotižškolan opendajan proserssijan ičeze päazjaks. Jäl'ges [[Ezmäine mail'man voin|Ezmäišt mail'man voinad]] Anna jäti openduzradon i pühäti ičtaze tatale, rates hänen sekratarin da holitajan, i psihoanalizale. Pigai hän tuli Venan psihoanalitikoiden sebraha i ezini sigä ezmäiziden edespaginoidenke. Vodel 1938, [[Avstijan anšlüs]]an jäl'ghe, Freidoiden kanz oli ottud arastal alle, i pigai Anna tatanke taci Venan kerdhaks i tuli elämaha [[London]]ha. Sures Britanijas hän jatkui tedoita psihoanalizad i šingotada ičeze tatan idejad, eriližešti laps'aigan psihologijan sferas. Vl 1947 Anna Feid pani Hemstedan klinikan Londonas alusen, kudamb oli kaikiš susemban lapsiden psijoanalitižen tervehtand- i openduzkeskusen sen aigan. Vl 1952 hän avaiži Londonas lapsiden terapevtkursad i klinikan, kudambad oliba ezmäižen aluskundan lapsiden tervehtandan psihoanalizan medodal täht. Jäl'gmäižil elon vozil tedomez' radoi [[Jelin universitet]]as i jatkui šingotada ičeze idejad lapsiden psihologijan sferas. Anna koli Londonas [[9. reduku]]n 1982 vl. Hän iče nikonz ei olend mehel i hänel ei olend ičeze lapsid.

{{stub}}

[[Kategorii:Tedomehed]]
[[Kategorii:Psihologad]]
[[Kategorii:Psihoanalitikad]]

[[ar:آنا فرويد]]
[[be:Ганна Фрэйд]]
[[be-x-old:Ганна Фройд]]
[[bg:Анна Фройд]]
[[ca:Anna Freud]]
[[cs:Anna Freudová]]
[[da:Anna Freud]]
[[de:Anna Freud]]
[[en:Anna Freud]]
[[eo:Anna Freud]]
[[es:Anna Freud]]
[[et:Anna Freud]]
[[eu:Anna Freud]]
[[fa:آنا فروید]]
[[fi:Anna Freud]]
[[fr:Anna Freud]]
[[he:אנה פרויד]]
[[hu:Anna Freud]]
[[id:Anna Freud]]
[[it:Anna Freud]]
[[ja:アンナ・フロイト]]
[[ko:안나 프로이트]]
[[ku:Anna Freud]]
[[nl:Anna Freud]]
[[pl:Anna Freud]]
[[pt:Anna Freud]]
[[ru:Фрейд, Анна]]
[[simple:Anna Freud]]
[[sk:Anna Freudová]]
[[sv:Anna Freud]]
[[tr:Anna Freud]]
[[zh:安娜·弗洛伊德]]
