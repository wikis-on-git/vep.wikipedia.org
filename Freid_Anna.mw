[[Fail:Sigmund en Anna.jpg|thumb|250px|Anna Freid tatanke]]
'''Anna Freid''' ([[Germanijan kel'|germ.]] ''Anna Freud''; [[3. tal'vku 1885]], [[Ven]], [[Avstrii]] — [[9. reduku]] [[1982]], [[London]], [[Sur' Britanii]]) — [[Avstrii|Avstrijan]] augotižlibundan [[Sur' Britanii|britanijalaine]] psiholog i psihoanalitik, [[Freid Zigmund|Zigmundan Freidan]] noremb tütär.<ref>http://www.krugosvet.ru/enc/gumanitarnye_nauki/psihologiya_i_pedagogika/FRED_ANNA.html</ref><ref>http://www.psy-files.ru/2006/12/11/anna_frejjd.html</ref> Ühtmudel [[Kläin Melani|Melani Kläinanke]] lugedas lapsiden [[psihoanaliz]]an alusenpanijan.<ref>Peter Gay, Freud: A Life for Our Times (London 1988) p. 469</ref>

== Biografii ==
Anna oli noremban i kudenden lapsen Zigmundan Freidan i hänen akan Martan kanzas. Hän valiči augotižškolan opendajan professijan ičeze päazjaks. Jäl'ges [[Ezmäine mail'man voin|Ezmäišt mail'man voinad]] Anna jäti openduzradon i pühäti ičtaze tatale, rates hänen sekratarin da holitajan, i psihoanalizale. Pigai hän tuli Venan psihoanalitikoiden sebraha i ezini sigä ezmäiziden edespaginoidenke. Vodel 1938, [[Avstijan anšlüs]]an jäl'ghe, Freidoiden kanz oli ottud arestal alle, i Anna tatanke pigai taci Venan kerdhaks i tuli elämaha [[London]]ha. Sures Britanijas hän jatkui tedoita psihoanalizad i šingotada ičeze tatan idejad, eriližešti laps'aigan psihologijan sferas. Vl [[1947]] Anna Feid pani Hemstedan klinikan Londonas alusen, kudamb oli kaikiš susemban lapsiden psijoanalitižen tervehtand- i openduzkeskusen sen aigan. Vl [[1952]] hän avaiži Londonas lapsiden terapevtkursad i klinikan, kudambad oliba ezmäižen aluskundan lapsiden tervehtandan psihoanalizan metodal täht. Jäl'gmäižil elon vozil tedomez' radoi [[Jelin universitet]]as i jatkui šingotada ičeze idejad lapsiden psihologijan sferas. Anna koli Londonas [[1982]] voden redukun [[9. reduku|9. päiväl]]. Hän iče nikonz ei olend mehel i hänel ei olend ičeze lapsid.

== Tedonägendad ==
Lindes ičeze tatan tedonägendoiden jäl'gnikan, Anna Freid šingoti ezikät psihoanaližid el'gendusid [[Minä (Ego)|Minä]]:n polhe, i faktižešti pani uden neofreidistižen čuradusen psihologijas — [[Ego-psihologii|ego-psihilogijan]] — alusen.<ref>O. L. Zangwill, 'Freud, Anna' in Gregory ed., p. 268</ref> Hänen tedoližeks päedessatuseks tobjimalaz lugedas [[Kaičijad mehanizmad|ristitun kaičijoiden mehanizmoiden]] teorijan tedoidust — mehanizmoiden<ref>Freud, A. (1937). The Ego and the Mechanisms of Defense, London: Hogarth Press and Institute of Psycho-Analysis. (Revised edition: 1966 (US), 1968 (UK))</ref>, kudambiden abul Minä laptastab [[Se (psihologii)|Se]]:n valatoitust. Mugažo Anna lujas edeni [[Agressii (psihologii)|agressijan]] openduses, no üks'-se kaikiš suremban tondan psihologijaha oli lapsiden psihologijan (nece nänen edessatuz om ühthine [[Kläin Melani|Melani Kläinanke]]) i lapsiden psihoanalizan sädand.<ref>Fenichel, Neurosis p. 576</ref> Hän tedoiži metodad, kut rata lapsidenke, sidä kesken Anna tedoiži udes psihoanalitižen teorijan vändsijadusid kazvatajile i lapsile heiden ičekeskentehmižes abun täht. Lapsed oliba Annan Freidan tedon da elon pämelentartusen, erašti hän eskai sanui: «En meleta, miše olen hüvän objektan biografijan täht. Nacein, kaiked minun elod void ümbrikirjutada ühtel sanundal — minä radoin lapsidenke!». Elon lopus tedomez', kudamb jo oli olnu Avostuzprofessoran äjišden mail'man kaikiš surembiš universitetoiš, tartui melel toižehe agjaha, ühtenzoittud lapsidenke, — [[kanzoiktuz]], hän radoi siš [[Jelin universitet]]as i pästi kaks' töd ühtmudel kollegoidenke (kacu "Valitud tedotöd").<ref>http://yalepress.yale.edu/yupbooks/SeriesPage.asp?Series=75</ref>

== Valitud tedotöd ==
# Ezisanad psihoanalizale opednajiden täht (''Einführung in die Psychoanalyse für Pädagogen'', 1926)
# Ego i kaičendan mehanizmad (''Das Ich und die Abwehrmechanismen'', 1936)
# Lapsiden psihoanalitine tervehtamine (''The Psychoanalytic Treatment of Children'', 1946)
# Normaline i patologine laps'aigas: šingotesen arvoind (''Normality and Pathology in Childhood: Assessment of Development'', 1965)
# Lapsen pämelentartusiden toižen polen taga (1973), ühtmudel Dž. Gol'šteinanke i A. Solnitanke.
# Lapsen pämelentartusiden edes (1979), ühtmudel Dž. Gol'šteinanke i A. Solnitanke.

== Homaičendad ==
<references />

== Irdkosketused ==
* [http://www.annafreud.org/ Anna Freud Centre (angl.)]
* [http://www.freud.org.uk/education/topic/40053/anna-freud/ Annan elo i rad (angl.)]

{{Vepsän Vikii|[http://veps-kir.wikia.com/wiki/Фрэйд_Анна Фрэйд Анна]}} 

[[Kategorii:Personalijad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Psihologad]]
[[Kategorii:Psihoanalitikad]]
