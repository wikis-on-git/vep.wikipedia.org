{{A10000}}
{{Personalii
| изображение = Sigmund en Anna.jpg
| описание изображения = Anna Freid tatanke vl 1913
}}
'''Anna Freid''' ({{lang-de|Anna Freud}}; sünd. [[3. tal'vku]] [[1885]], [[Ven]], [[Avstrijan da Mad'jaranman imperii|Avstrii da Mad'jaranma]] — kol. [[9. reduku]] [[1982]], [[London]], [[Sur' Britanii]]) — [[Avstrii|Avstrijan]] augotižlibundan [[Sur' Britanii|britanijalaine]] psiholog i psihoanalitik, [[Freid Zigmund|Zigmund Freidan]] noremb tütär.<ref>[http://www.krugosvet.ru/enc/gumanitarnye_nauki/psihologiya_i_pedagogika/FRED_ANNA.html Anna Freidan polhe / ''Krugosvet.ru''.] {{ref-ru}}</ref><ref>[http://www.psy-files.ru/2006/12/11/anna_frejjd.html Anna Freidan polhe / ''Psy-files.ru''.] {{ref-ru}}</ref> Ühtmudel [[Kläin Melani|Melani Kläinanke]] lugedas lapsiden [[psihoanaliz]]an alusenpanijan.<ref>Peter Gay, ''Freud: A Life for Our Times''. London, 1988. Lp. 469. {{ref-en}}</ref>

== Biografii ==
Anna oli noremban i kudenden lapsen Zigmund Freidan i hänen Marta-akan kanzas. Hän valiči augotižškolan opendajan professijan ičeze päazjaks. Jäl'ges [[Ezmäine mail'man voin|Ezmäišt mail'man voinad]] Anna jäti openduzradon i pühäti ičtaze tatale, rates hänen sekratarin da holitajan, i psihoanalizale. Pigai hän tuli Venan psihoanalitikoiden sebraha i ezini sigä ezmäizidenke edespaginoidenke. Vodel 1938, [[Avstrijan anšlüs]]an jäl'ghe, Freidoiden kanz oli pandud arestal alle, i Anna tatanke pigai taci Venan kerdhaks i tuli elämaha [[London]]ha. Sures Britanijas hän jatkui tedoita psihoanalizad i šingotada ičeze tatan idejad, eriližešti laps'aigan psihologijan sferas. Vl [[1947]] Anna Freid pani Hemstedan klinikan alusen Londonha, kudamb oli kaikiš suremban lapsiden psijoanalitižen tervehtand- i openduzkeskusen sen aigan. Vl [[1952]] hän avaiži Londonas lapsiden terapevtkursad i klinikan, kudambad oliba ezmäižen aluzkundan lapsiden tervehtandan psihoanalizan metodal täht. Elon jäl'gmäižil vozil tedomez' radoi [[Jelin universitet]]as i jatkui šingotada ičeze idejad lapsiden psihologijan sferas. Anna koli Londonas voden [[1982]] [[9. reduku|redukun 9. päiväl]]. Hän iče nikonz ei olend mehel i hänel ei olend ičeze lapsid.

== Tedonägendad ==
Lindes ičeze tatan tedonägendoiden jäl'gnikan, Anna Freid šingoti ezikät psihoanaližid el'gendusid [[Minä (Ego)|Minä]]:n polhe, i faktižešti pani uden neofreidistižen čuradusen psihologijas — [[Ego-psihologii|ego-psihilogijan]] — alusen.<ref>O. L. Zangwill, 'Freud, Anna' in Gregory ed.. Lp. 268. {{ref-en}}</ref> Hänen tedoližeks päedessatuseks tobjimalaz lugedas [[kaičijad mehanizmad|ristitun kaičijoiden mehanizmoiden]] teorijan tedoidust — mehanizmoiden<ref>Freud, A. (1937). ''The Ego and the Mechanisms of Defense''. London: Hogarth Press and Institute of Psycho-Analysis. (Revised edition: 1966 (US), 1968 (UK)) {{ref-en}}</ref>, kudambiden abul Minä laptastab [[Se (psihologii)|Se]]:n valatoitust. Mugažo Anna lujas edeni [[agressii (psihologii)|agressijan]] openduses, no üks'-se kaikiš suremban tondan psihologijaha oli lapsiden psihologijan (nece hänen edessatuz om ühthine [[Kläin Melani|Melani Kläinanke]]) i lapsiden psihoanalizan sädand. Hän tedoiži metodad, kut rata lapsidenke, sidä kesken Anna tedoiži udes psihoanalitižen teorijan vändsijadusid kazvatajile i lapsile heiden ičekeskentehmižes abun täht. Lapsed oliba Anna Freidan tedon da elon pämel'hetärtusen, erašti hän eskai sanui: «En meleta, miše olen hüvän objektan biografijan täht. Nacein, kaiked minun elod voib ümbrikirjutada ühtel sanundal — minä radoin lapsidenke!». Elon lopus tedomez', kudamb jo oli olnu Arvostuzprofessoran mail'man äjiden kaikiš surembiš universitetoišpäi, tartui melel toižhe agjaha, ühtenzoittud lapsidenke, — [[kanzoiktuz]], hän radoi siš [[Jelin universitet]]as i pästi kaks' töd ühtmudel kollegidenke (kacu "Valitud tedotöd").<ref>[http://yalepress.yale.edu/yupbooks/SeriesPage.asp?Series=75 Yupbooks / ''Yalepress.yale.edu''.] {{ref-en}}</ref>

== Valitud tedotöd ==
# Ezisanad psihoanalizale opendajiden täht (''Einführung in die Psychoanalyse für Pädagogen'', 1926)
# Ego i kaičendan mehanizmad (''Das Ich und die Abwehrmechanismen'', 1936)
# Lapsiden psihoanalitine tervehtamine (''The Psychoanalytic Treatment of Children'', 1946)
# Normaline i patologine laps'aigas: šingotesen arvoind (''Normality and Pathology in Childhood: Assessment of Development'', 1965)
# Lapsen pämel'hetartusiden toižen polen taga (1973), ühtmudel Dž. Gol'šteinanke i A. Solnitanke.
# Lapsen pämel'hetartusiden edes (1979), ühtmudel Dž. Gol'šteinanke i A. Solnitanke.

== Homaičendad ==
<references />

== Irdkosketused ==
* [http://www.annafreud.org/ Anna Freidan Keskuz (''annafreud.org'').] {{ref-en}}
* [http://www.freud.org.uk/education/topic/40053/anna-freud/ Annan elo i rad (''freud.org.uk'').] {{ref-en}}

{{Vepsän Vikii|[http://veps-kir.wikia.com/wiki/Фрэйд_Анна Фрэйд Анна]}} 

[[Kategorii:Psihologad]]
[[Kategorii:Psihoanalitikad]]
[[Kategorii:Suren Britanijan tedomehed]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
