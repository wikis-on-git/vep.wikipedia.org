{{10000}}
{{Eländpunkt
 | Nimi = Čendu<br />成都<br /><small>''(Chéngdū)''</small>
 | Lidnanznam = Sun and Immortal Bird Emblem in Jinsha.svg
 | Flag = 
 | Lidnanznam text = Čendun lidnanznam
 | Flag text = 
 | Valdkund = Kitai
 | Eläjiden lugu = 11,430,000
 | Voz' = 2018
 | Pind = 1761
 | Fail = Chengdu montage.png
 | Pämez' = Lo Cän<br />(sügüz'ku 2016—)
 | Telefonkod = +86-(0)28
 | Aigvö = [[UTC]]+8
}}
'''Čendu''' ({{lang-zh|成都}}, [[pin'jin']]: ''Chéngdū'' [ʈʂʰə̌ŋ.tú] «kändamha pälidnaks») om lidn-millioner [[Kitai]]n suvipäivlaskmas. Se om [[Sičuan']]-agjan administrativine keskuz.

== Istorii ==
Eländpunktan aluz om pandud vl 311 EME. Sil aigalpäi i 1. voz'tuhan aigan lidn oli neniden car'kundoiden-valdkundoiden pälidnaks: Šu (edel 316 vot e.m.e.), Šu-Han' (221−263), Čen (4. voz'sadan ezmäine pol'), Päivlaskmaine Šu (5. voz'sadan augotiž), Aigaline Šu (907−925), Möhäine Šu (934−965).

Čendu šingotase verhiden maiden kapitalanpanmižen kaikiš järedambaks keskuseks valdkundan päivlaskmpoles. Mail'man vides sadaspäi 260 kompanijan alajagused sijadasoiš täs. Lidn om [[avto]]iden da niiden varapaloiden tegijoiden ühteks keskusišpäi Kitaiš, valdkundan lendimensauvomižen i kompjuterprogramiden sädandan järed keskuz.

== Geografijan andmused ==
Lidn sijadase Sičuanin katl'usen päivlaskmas, [[Min'czän]]-jogialangšton randoil, 500 metrad ü.m.t. keskmäižel korktusel. Cin'lin-mäged oma pohjoižhe lidnaspäi, ned kaitas tahondad Sibirin vilun ličendaspäi. Joged (kit. üks'lugu «he») oma Czin', Fu i Ša, mülüdas [[Janczi]]n hurapol'he basseinha.

Klimat om [[subtropine vö|subtropine]] neps.

== Eläjad ==
Vn 2010 Kitain rahvahanlugemižen mödhe lidnümbrikon eläjiden lugu oli 14 047 625 ristitud, heišpäi lidnanlaptoiš — 7 415 590 ristitud. Lidnanümbrikon pind — 14 378,18 km², sidä kesken lidnanlaptoiden — 1 761 km². Vl 2014 kaik 14 427 500 eläjid oli lidnümbrikos. Vl 2015 18,1 mln ristituid elihe lidnaglomeracijas.

== Transport ==
Avtobusad oma kundaližeks transportaks lidnas da sen ümbrištos. Metro radab vspäi 2010 (6 jonod, 151 stancijad i 196 km raudted oma vl 2018). Nell' päraudtestancijad, kiruhraudte ühtenzoitab [[Čuncin]]anke.

Rahvahidenkeskeine civiline Čendu Šuanlü-lendimport (''CTU'', {{lang-zh|成都双流国际机场}}, 46 mln passažiroid vl 2016) sijadase 16 km suvipäivlaskmha lidnan keskusespäi. Tehtas reisid Suvižen i Päivnouzmaižen Azijan maihe, mugažo Kitain lidnoihe.

== Irdkosketused ==
* [http://www.chengdu.gov.cn/ Lidnan tobmuden oficialine sait (''chengdu.gov.cn'').] {{ref-zh}} {{ref-en}} {{ref-fr}}
{{Commons|Chengdu}}

[[Kategorii:Čendu| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
[[Kategorii:Sičuan'|*]]
