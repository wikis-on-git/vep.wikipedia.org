{{Eländpunkt
 | Nimi = Ohansk<br />Оханск
 | Lidnanznam = Coat of Arms of Okhansk (Perm krai) (2018).gif
 | Flag = Flag of Ohansk (Perm krai).png
 | Lidnanznam text = Ohanskan lidnanznam
 | Flag text = Ohanskan flag
 | Valdkund = Venäma
 | Eläjiden lugu = 6,955
 | Voz' = 2021
 | Pind = 17.6
 | Fail = Pervomayskaya 43.jpg
 | Pämez' = Anatolii Zavjalov<br />(sügüz'ku 2013—)
 | Telefonkod = +7-34279-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Ohansk''' ({{lang-ru|Оханск}}, {{lang-koi|Оханнӧй}}) om [[Venäma]]n lidn [[Permin rand]]an suvipäivlaskmas. Se om [[Ohanskan rajon]]an administrativine keskuz. Mülüb rajonha lidnankundaks, üks'jäine lidn rajonas.

== Istorii ==
Eländpunktan aluz om pandud [[Stroganovad]]-torgovanoiden pätandan mödhe vl 1547 kuti ''kalanpüdajiden Ohan'-slabad' ''. Sen nimi sündui sijaližes {{lang-ru|охань}}-sanaspäi «harvsil'maine verk püdamha kalad». Om lidnan statusanke vspäi 1781. Vl 1923 Ohanskan rajon om sätud, i Ohansk kändihe sen keskusen.

Lidnan tegimišton edheotandad oma omblendfabrik, leibänkombinat, mecanümbriradai edheotand. Ohansk om maižanduzrajonan keskuseks. Permin universitetan biostancii sijadase lidnas tedoidamha vezivaradimen biologijad.

== Geografijan andmused ==
Lidn sijadase [[Kam (jogi)|Kam-jogen]] [[Votkinskan vezivaradim]]en (vspäi 1964) oiktal randal, 110 m keskmäižel korktusel valdmeren pindan päl, «[[Kazan']] — [[Perm']]»-avtotel. Matkad Permihesai om 60 km pohjoižpäivnouzmha orhal, 72 km avtotedme vai 126 km Kam-jogel. Toižed lähembaižed lidnad oma [[Očor]] 44 km lodeheze orhal vai 68 km avtotedme i [[Nitv]] (lähembaine raudtestancii) 25 km pohjoižhe orhal vai 48 km avtol.

Ohansk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 7250 ristitud, koume seičemendest rajonan ristitištos. Kaikiš suremb ristitišt oli 8800..9000 eläjad vozil 1992−2001 (9 tuh. rist. vll 2000 i 2001).

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/8194 Ohanskan pühäpertid ''sobory.ru''-saital.] {{ref-ru}}</ref> oma olmas lidnas: Jumalanmaman Emäganpäivän päjumalanpert', ph. Aleksandr Nevalaižen jumalanpert' i časoun'.

Professionaližen opendusen aluzkund om Stroganovan kolledžan ([[Očer]]-lidn) Ohanskan filial<ref>[http://strogankolledj.nubex.ru/5165/ Ohanskan filial Stroganovan kolledžan ''strogankolledj.nubex.ru''-saital.] {{ref-ru}}</ref>.

== Galerei ==
<gallery mode="packed" heights="125px">
Volkova9.jpg|Korrekcine škol (2015, ende naižgimnazii)
Uspenskaya church.jpg|Jumalanmaman Emäganpäivän päjumalanpert', vn 2015 nägu
Soviet street 29 in Okhansk.jpg|Sijaližen pressan pert' (2015, ende N. Vinokurov-torgovanan pert')
Soviet street 20 in Okhansk.jpg|Stroganovan kolledžan Ohanskan filial (2018, ende makundan ohjandusen sauvuz)
Red str 8.jpg|[[Pavel Šardakov]]-pirdajan kuvagalerei (2018, realižen školan istorine sauvuz)
</gallery>

== Homaičendad ==
<references />

== Irdkosketused ==
* [http://ohansk-adm.ru/ Lidnümbrikon oficialine sait (''ohansk-adm.ru'').] {{ref-ru}}
* [http://ohanskij.permarea.ru/ohanskoe Ohanskan lidnankundan lehtpoled rajonan tobmuden vanhal portalal (''ohanskij.permarea.ru'').] {{ref-ru}}
{{Commons|Category:Okhansk}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Ohanskan rajon|*]]
