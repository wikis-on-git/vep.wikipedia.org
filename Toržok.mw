{{Eländpunkt
 | Nimi = Toržok<br />Торжок
 | Lidnanznam = Coat of Arms of Torzhok (Tver oblast).png
 | Flag = Flag of Torzhok (Tver oblast).png
 | Lidnanznam text = Toržokan lidnanznam
 | Flag text = Toržokan flag
 | Valdkund = Venäma
 | Eläjiden lugu = 46,031
 | Voz' = 2017
 | Pind = 58.8
 | Fail = Torzhok, Tver Oblast, Russia - panoramio (31).jpg
 | Pämez' = Anatolii Rubailo<br />(tal'vku 2011—)
 | Telefonkod = +7-48251-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Toržok''' ({{lang-ru|Торжок}}) om [[Venäma]]n lidn, lidnümbrik da raudtesol'm [[Tverin agj]]an keskuses. Se om agjan nellänz' surtte lidn eläjiden lugun mödhe, mugažo [[Toržokan rajon]]an administrativižeks keskuseks (ei mülü sihe).

== Istorii ==
[[Sur' Uz'lidn|Uz'lidnan]] torgovanad panihe eländpunktan alust 9.-10. voz'sadoiden röunal. Eländpunkt mainitase ezmäižen kerdan Uz'lidnan aigkirjas vl 1139 kuti ''Uz' Torg'' ({{lang-ru|Новыи търгъ}}). 13. voz'sadale puine lidnuz oli saudud kivižidenke čuhundusidenke, vl 1742 seinäd paloiba lophu. Vl 1775 Toržok kätihe makundan lidnaks. Istorine pertišt om kaičenus hüvin, kaik om läz nell'sadad mel'heižtahoid. Vodele 2016 19 [[tohesižed kirjeižed|tohesišt kirješt]] om löutud lidnas.

== Geografijan andmused ==
Lidn sijadase Tverc-jogen molembil randoil ({{lang-ru|Тверца}}, [[Volg]]an hura ližajogi), seižub [[Valdai (ülüz)|Valdai-ülüden]] ezikukhil sen päivnouzmas, 165 m ü.m.t. keskmäižel korktusel. Matkad [[Tver'|Tverin]] keskushesai om 64 km suvipäivnouzmha avtotedme. Lähembaine lidn om [[Lihoslavl']] 35 km päivnouzmha raudtedme.

Toržok om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 47 644 ristitud. Kaikiš suremb ristitišt oli 49..50 tuhad eläjid vll 1986−2003 (51 tuh. rist. vl 1987).

Äi [[ortodoksine hristanuskond|ortodoksižen hristanuskondan]] pühäpertid om lidnas: kaks' jumalankodid, Spasan Toižetamižen päjumalanpert', koume jumalanpertid.

== Ižanduz ==
Ižandusen päsarakod oma elektrotehnine tegimišt, mecan ümbriradmine, sömtegimišt, turizm. Mugažo vagontegim, lämoipalovastaižen da toižen päzutandmašiništon edheotand, poligrafižmujuiden tegim, voižimiden järed tegim ([[Royal Dutch Shell]]), vuivodsistemiden tegim da omblendfabrikad oma olmas. Omblendan kuldnitil pramozl om kaičenus.

Koume specialižen keskopendusen sijališt aluzkundad om lidnas: politehnine ([[Rosrezerv|Rosrezerv:an]]), pedagogine i gumanitarine kolledžad. Mugažo lendajiden škol da [[pölvaz|pölvhan]] tedoinstitut oma olmas.

Raudted lähttas [[Ržev]]ha, [[Lihoslavl'|Lihoslavlihe]] da [[Soblago]]ho.

== Galerei ==
<gallery mode="packed" heights="125px">
SDIM0262.jpg|Toržokan rajonan administracijan sauvuz vl 2017
Россия.Торжок11 2014 IMG 5104 Ц.Входа Господня в Иерусалим и Пеображ.собор.jpg|Sündun Tulendan Jerusalimha jumalanpert' i Spasan Toižetamižen päjumalanpert', vn 2014 nägu
Всероссийский историко-этнографический музей, Торжок - panoramio.jpg|Kaiken Venäman istoriž-etnografine muzei vl 2013
Дом культуры - panoramio (18).jpg|Kul'turkeskuz (2013)
Всероссийский научно-исследовательский институт льна, Торжок.jpg|Pölvhan tedoinstitut vl 2019
</gallery>

== Homaičendad ==
<references />

== Irdkosketused ==
* [http://duma-torzhok.ru/ Lidnan Duman oficialine sait (''duma-torzhok.ru'').] {{ref-ru}}
* [http://www.torzhok-adm.ru/ Lidnan Administracijan oficialine sait (''torzhok-adm.ru'').] {{ref-ru}}
{{Commons|Category:Torzhok}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Tverin agjan lidnümbrikod]]
[[Kategorii:Toržokan rajon|*]]
