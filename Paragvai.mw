{{10000}}
{{Valdkund
| Nimi = Paragvain Tazovaldkund<br />República del Paraguay <small>(isp.)</small><br />Tetã Paraguái <small>(guaranikš)</small>
| Valdkundznam = Coat of arms of Paraguay.svg
| Flag = Flag of Paraguay.svg
| Valdkundznam text = Paragvain valdkundznam
| Flag text = Paragvain flag
| Pälidn = Asunsjon
| Eläjiden lugu = 7,025,763<ref>[https://www.cia.gov/library/publications/the-world-factbook/geos/pa.html Paragvain ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 406,752
| Kart = Paraguay in its region.svg
| Kel' = [[ispanijan kel'|ispanijan]], [[guaranin kel'|guaranin]]
| Valdkundan pämez' = [[Abdo Benites Mario|Mario Abdo Benites]]
| Päministr = ''hän-žo''
| Religii = [[hristanuskond]]
| Valüt = [[paragvain guarani]] (PYG)
| Internet-domen = [[.py]]
| Telefonkod = +595
| Aigvö = tal'vel [[UTC]]−4,<br />kezal [[UTC]]−3
}}
'''Paragvai''' ({{lang-es|Paraguay}}, [[guaranin kel'|guaranikš]]: ''Paraguái''), täuz' oficialine nimi — '''Paragvain Tazovaldkund''' ({{lang-es|República del Paraguay}} [reˈpuβlika ðel paɾaˈɣwai], {{lang-gn|Tetã Paraguái}}), om mererandatoi valdkund [[Suviamerik]]as. Pälidn da kaikiš suremb lidn om [[Asunsjon]].

== Istorii ==
Vn 1811 14. päiväl semendkud Paragvai tedištoiti ičeze ripmatomudes [[Ispanii|Ispanijaspäi]], se oli tundištadud toižel päiväl.

Valdkundan ezmäine Konstitucii oli olmas vspäi 1813. Jäl'gmäine kudenz' lugul Konstitucii<ref>[http://pdba.georgetown.edu/Constitutions/Paraguay/para1992.html Paragvain Konstitucijan tekst (1992) vn 2011 vajehtusidenke ''pdba.georgetown.edu''-saital.] {{ref-es}}</ref><ref>[http://www.constituteproject.org/ontology/Paraguay?lang=en Paragvain Konstitucijan istorii da tekst ''constituteproject.org''-saital.] {{ref-en}}</ref> om vahvištadud vl 1992 da om väges vn 2011 kohendusidenke.

== Geografižed andmused ==
[[Fail:Paraguay location map Topographic.png|thumb|left|250px|Paragvain reljefan kart.]]
Paragvai om mavaldkundröunoiš [[Brazilii|Brazilijanke]] pohjoižpäivnouzmas da päivnouzmas (röunan piduz — 1371 km), [[Argentin]]anke suves da suvipäivlaskmas (2531 km), [[Bolivii|Bolivijanke]] lodehes (753 km). Ühthine röunoiden piduz om 4655 km. Valdkundan pind om 406,752 km². Saum vezid — 2,6%. Paragvai om mererandatoi valdkund.

Valdkundan kaikiš korktemb čokkoim om [[Cerro Pero]] ([[Cerro Tres Kandu]])-kukhaz (842 m). Kaikiš madalamb čokkoim om [[Paragvai (jogi)|Paragvai]]- da [[Paran (jogi)|Paran]]-jogiden ühthejoksmusen sija, 46 metrad valdmeren pindan päl.

Londuseližed varad oma [[raud]]kivend, [[marganc]], [[mouckivi]], [[mec]], [[gidroenergii]].

== Politine sistem ==
[[Fail:Palacio de los López en Asunción.jpg|thumb|right|250px|''Lopes:an pert'kulu'' om Paragvain prezidentan rezidencii da ohjastusen ištundoiden sija [[Asunsjon]]as.]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' da azekhiden vägiden päkäsknik om prezident ({{lang-es|Excelentisimo Señor Presidente de la República del Paraguay}}). Kaik rahvaz valičeb händast videks vodeks järgeližel enambusel üks'jäižes turas, toižen strokun voimuseta. Üks' varaprezident om hänele abhu. Prezident paneb ohjastusen ministrid da agjoiden pämehid radnikusile. Enzne prezident kändase Senatan ühtnijaks ičeze elon pitte, no änestada siš hänele ei sa.

Parlament om kaks'kodine Nacionaline Kongress ({{lang-es|Congreso Nacional}}). Sen ühtnijoile sab ületada prezidentan kel'dod da heitta prezidentad ministridenke radmaspäi. Kaik rahvaz änestab heid videks vodeks. Üläkodi om Senatoriden Kodi (isp. ''Cámara de Senadores'') 45 ühtnijanke. Alakodi om Ezitajiden Kodi (isp. ''Cámara de Diputados'') 80 deputatanke.

Paragvain päjärgvaličendad oliba vn 2018 sulakun 22. päiväl, valitihe prezidentad i parlamentan ühtnijoid. Nügüdläine prezident om [[Mario Abdo Benites]] (sai 48,96%), radab vs 2018 elokun 15. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Paragvain administrativiž-territorialine jagand]].''

Paragvai jagase 18 regionaks: 17 agjad (departamentad) da üks' [[Asunsjon]]-pälidnan ümbrik.

== Eläjad ==
Paragvaiš elädas [[paragvajalaižed]]. Vl 2012 valdkundan ristitišt oli 6 672 633 eläjad<ref>[http://www.dgeec.gov.py/sub_index/Pobreza/Paraguay%20Evolucion%20de%20la%20Poblacion%20Total%20Periodo%201950-2002%20Proyeccion%202012.pdf Evolución de la Población Total. Periodo: 1950−2002. Proyección 2012 (Ristitišt vll 1950−2002 i vn 2012 endustuz). — Dirección General de Estadísticas, Encuestas y Censos (DGEEC, ''dgeec.gov.py'').] {{ref-es}}</ref>. Kaikiš suremb ristitišt om nügüd'.

Augotižlibundan mödhe (2012) Paragvain 95% ristitištos oma [[mestizo]] (ispanijalaiž-indejalaižed), toiženke augotižlibundanke — 5%.

Kodikelen mödhe (2012): [[ispanijan kel']] i [[guaranin kel']] — 46,3%, vaiše guaranin kel' — 34,0%, vaiše ispanijan kel' — 15,2%, toižed keled (portugalijan, saksan, indejižed) — 4,1%, kelen ozutandata — 0,4%.

Eläjad uskondan mödhe (2002): riman [[katoline jumalankodikund|katolikad]] — 89,6%, [[protestantizm|protestantad]] — 6,2%, toižed [[hristanuskond|hristanuskojad]] — 1,1%, toižed uskojad i märhapanendata — 2,0%, religijatomad — 1,1%.

Toižed sured lidnad (enamba 300 tuh. ristituid vl 2014, surembaspäi penembha): [[San Lorenso (lidn, Paragvai)|San Lorenso]], [[Sjudad Del' Este]], [[Luke (lidn, Paragvai)|Luke]], [[Fernando-de-la-Mor]], [[Lambare]], [[Pedro Huan Kabal'jero]]. Vl 2014 kaik oli 15 lidnad enamba 100 tuh. eläjidenke. Lidnalaižiden pala om 62,2% (2020).

== Ižanduz ==
Paragvain päeksport om [[soi|sojanbabud]] (50%, sidä kesken 7% — kabusemned sötamha živatoid, 4% — soivoi), [[lehm|lehmänliha]] (15%), [[elektruz]] (6%), [[kukuruz]] (6%); toine eksport — [[nižu]] (4%), [[nahk (material)|lehmännahk]] (2%), [[ris]] (1%), [[sahar (produkt)|rogosahar]] (1%).

Vl 2013 [[Urugvai]], [[Brazilii]], [[Argentin]] da [[Venäma]] oliba Paragvain eksportan koumed videndest partnörikš.

Vl 2012 [[Brazilii]], [[Kitai]], [[Argentin]] da [[Amerikan Ühtenzoittud Valdkundad|AÜV]] oliba Paragvain importan koumed videndest partnörikš.

== Homaičendad ==
<references />

== Irdkosketused ==
;Tobmuz
* [http://www.presidencia.gov.py/ Paragvain ohjastusen oficialine sait (''presidencia.gov.py'').] {{ref-es}}
* [http://www.senado.gov.py/ Paragvain Senatoriden Kodin oficialine sait (''senado.gov.py'').] {{ref-es}}
* [http://www.diputados.gov.py/ Paragvain Ezitajiden Kodin oficialine sait (''diputados.gov.py'').] {{ref-es}}

;Ühthine informacii valdkundas
* [http://www.dgeec.gov.py/ Paragvain Statistikan, küzundlehtesiden da rahvahanlugemižiden direkcii (''DGEEC, dgeec.gov.py'').] {{ref-es}}
{{Commons|Paraguay}}

{{Suviamerik}}

[[Kategorii:Paragvai| ]]
