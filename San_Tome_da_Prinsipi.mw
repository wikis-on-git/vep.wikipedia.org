{{Valdkund
| Nimi = San Tomen da Prinsipin Demokratine Tazovaldkund<br />República Democrática de São Tomé e Príncipe
| Valdkundznam = Coa São Tomé & Príncipe.PNG
| Flag = Flag of Sao Tome and Principe.svg
| Valdkundznam text = San Tomen da Prinsipin valdkundznam
| Flag text = San Tomen da Prinsipin flag
| Pälidn = San Tome (lidn){{!}}San Tome
| Eläjiden lugu = 190,428<ref name="ciatp">[https://www.cia.gov/library/publications/the-world-factbook/geos/tp.html San Tome da Prinsipi. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 1,001
| Kart = Location São Tomé and Príncipe AU Africa.svg
| Kel' = [[portugalijan kel'|portugalijan]]
| Valdkundan pämez' = [[Pintu da Košta Manuel|Manuel Pintu da Košta]]
| Päministr = [[Trovoada Patris|Patris Trovoada]]
| Religii = [[hristanuskond]]
| Valüt = [[San Tomen da Principin dobr]] (STD)
| Internet-domen = [[.st]]
| Telefonkod = +239
| Aigvö = [[UTC]]+0
}}
'''San Tome da Prinsipi''', täuz' oficialine form — '''San Tomen da Prinsipin Demokratine Tazovaldkund''' ([[portugalijan kel'|port.]] ''República Democrática de São Tomé e Príncipe'' [sɐ̃ũ tu'mɛ i 'pɾı̃sɨpɨ]), om sar'hine valdkund [[Päivlaskmaine Afrik|Päivlaskmaižes Afrikas]], kaikiš penemb portugaližkel'ne ma mail'mas dai üks' kaikižiš penembiš valdkundoišpäi ičeze kontinentas. [[Atlantine valdmeri|Atlantižen valdmeren]] [[Gvinejan laht]] ümbärdab ühtennimišt sarištod. Sen pälidn da kaikiš suremb lidn om [[San Tome (lidn)|San Tome]].

== Etimologii ==
''San Tome''-nimituz znamoičeb «Pühä Homoi». Portugaližed kolonozirujad anttihe sarele mugošt nint ičeze tulendan aigan.

== Istorii ==
Vl 1975 heinkun 12. päiväl San Tome da Prinsipi tedoti ičeze ripmatomudes [[Portugalii|Portugalijaspäi]].

Jäl'gmäine Konstitucii om väges vs 1990 sügüz'kun 10. päiväspäi.

== Geografijan andmused ==
[[Fail:Tp-map.png|thumb|left|250px|San Tome da Prinsipin geografine kart.]]
San Tome da Prinsipi sijadase 250-300 kilometras [[Gabon]]aspäi päivlaskmpolhe. Kogoneb San Tome-sart (48x32 km), Prinsipi-sart (16x6 km) da kuzid penembaižid sarid. Kahtiden suriden sariden keskes om 140 km matkad. Randanpird om 209 km<ref name="ciatp"/>. Ekvatoran pird venub ani läz San Tome-sart suvipoles.

Molembiden vulkanižiden sariden reljef of mägekaz. Valdkundan kaikiš korktemb čokkoim om [[Piku de San Tome]]-mägi ([[portugalijan kel'|port.]] ''Pico de São Tomé''), 2024 m valdmeren pindan päl.

San Tomen da Prinsipin klimat om meren [[ekvatorialine vö|ekvatorialine]], sigäna om neps da upar'. Vodes om üks' vihmsezon, redukun da semendkun keskes. Paneb äi sadegid, 1000-5000 mm man pohjoižpolespäi suvipäivlaskmpolehe. Om kaikenaigaižid jogid, ned jokstas mägilpäi.

Londuseližed pävarad oma [[kivivoi]], [[kala]], [[gidroenergii]].

== Tobmuz ==
[[Fail:Sao tome palace.jpg|thumb|right|250px|San Tome da Prinsipin prezidentan pert'kulu.]]
San Tome da Prinsipi om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke.

Valdkundan pämez' om prezident. Rahvaz valičeb händast 5 vodeks, enamba kaht strokud ei sa. Hän paneb päministrad radsijha, no enambuden partijan laskendan sandan jäl'ghe. Päministr paneb radnikusile 14 ministrad.

Prezident voib pästta parlamentad radmaspäi kaikiden partijoiden ezinendan jäl'ghe. Nacionaline Suim voib jätta ohjastust radmata ičeze absolütižen enambuden pätandal — «hondostusen ozutand»:al.

Parlament om üks'kodine Nacionaline Suim ([[portugalijan kel'|port.]] ''Assembleia Nacional''), mülüb 55 deputatad-ühtnijad. Heid kaikid rahvaz valičeb 4 vodeks.

Juridižen tobmuden sarakon pä om Ülembaine Käskuzkund.

Vl 2011 (3. sügüz'ku) prezidentan järgvaličendad oliba, a vl 2014 (25. kül'mku) — järgvaličendad parlamentha oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[San Tomen da Prinsipin administrativiž-territorialine jagand]].''

San Tomen da Prinsipin Demokratine Tazovaldkund alajagase 2 agjaha (provincijha) — San Tomen agj da Prinsipin agj. Agjad alajagase 7 ümbrikho (6 niišpäi oma San Tome-sarel).

== Eläjad ==
San Tomes da Prinsipiš elädas [[santomelaižed]].

Ristitišton absolütine enambuz (läz 95%) eläb San Tome-sarel.

== Ižanduz ==
Vl 2012 San Tomen da Prinsipin päeksport oli [[kakao]] (36%), [[časud]] (17%), [[kalližarvoižed kived]] da [[hobed]] (12%); toine eksport — [[kofe]], [[kopr]], [[pal'mvoi]].

== Homaičendad ==
<references />

== Irdkosketused ==
* [http://www.gov.st/ San Tomen da Prinsipin Demokratižen Tazovaldkundan ohjastusen oficialine sait.] {{ref-pt}}
* [http://www.presidencia.st/ San Tomen da Prinsipin prezidentan oficialine sait.] {{ref-pt}}
* [http://www.parlamento.st/ San Tomen da Prinsipin Nacionaližen Suiman oficialine sait.] {{ref-pt}}
* [http://www.ine.st/ San Tomen da Prinsipin Statistikan institutan sait.] {{ref-pt}}

{{Commons|Sao Tome and Principe}}
{{Afrik}}

[[Kategorii:San Tome da Prinsipi| ]]
