{{10000}}
{{Valdkund
| Nimi = San Tomen da Prinsipin Demokratine Tazovaldkund<br />República Democrática de São Tomé e Príncipe
| Valdkundznam = Coat of arms of São Tomé and Príncipe.svg
| Flag = Flag of Sao Tome and Principe.svg
| Valdkundznam text = San Tomen da Prinsipin valdkundznam
| Flag text = San Tomen da Prinsipin flag
| Pälidn = San Tome (lidn){{!}}San Tome
| Eläjiden lugu = 204,454<ref name="ciatp">[https://www.cia.gov/library/publications/the-world-factbook/geos/tp.html San Tome da Prinsipi // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,001
| Kart = Location São Tomé and Príncipe AU Africa.svg
| Kel' = [[portugalijan kel'|portugalijan]]
| Valdkundan pämez' = [[Karval'ju Evaristu|Evaristu Karval'ju]]
| Päministr = [[Bom Žezuš Žorži|Žorži Bom Žezuš]]
| Religii = [[hristanuskond]]
| Valüt = [[San Tomen da Principin dobr]] (STD)
| Internet-domen = [[.st]]
| Telefonkod = +239
| Aigvö = [[UTC]]+0
}}
'''San Tome da Prinsipi''', täuz' oficialine form — '''San Tomen da Prinsipin Demokratine Tazovaldkund''' ({{lang-pt|República Democrática de São Tomé e Príncipe}} [sɐ̃ũ tu'mɛ i 'pɾı̃sɨpɨ]), om sar'hine valdkund [[Päivlaskmaine Afrik|Päivlaskmaižes Afrikas]], kaikiš penemb portugaližkel'ne ma mail'mas dai üks' kaikižiš penembiš valdkundoišpäi ičeze kontinentas. [[Atlantine valdmeri|Atlantižen valdmeren]] [[Gvinejan laht]] ümbärdab ühtennimišt sarištod. Sen pälidn da kaikiš suremb lidn om [[San Tome (lidn)|San Tome]].

== Etimologii ==
''San Tome''-nimituz znamoičeb «[[Pühä Homoi]]». Portugaližed kolonizirujad anttihe sarele mugošt nint ičeze tulendan aigan.

== Istorii ==
Vl 1975 heinkun 12. päiväl San Tome da Prinsipi tedištoiti ičeze ripmatomudes [[Portugalii|Portugalijaspäi]].

Valdkundan Konstitucii om vahvištadud vl 1975. Se om väges voziden 1980, 1982, 1987, 1990 i 2003 vajehtusidenke.<ref>[http://www.constituteproject.org/ontology/Sao_Tome_and_Principe?lang=en Vn 1975 San Tomen da Prinsipin Konstitucii voden 2003 vajehtusidenke ''constituteproject.org''-saital.] {{ref-en}}</ref>

== Geografijan andmused ==
[[Fail:Tp-map.png|thumb|left|250px|San Tome da Prinsipin geografine kart.]]
San Tome da Prinsipi sijadase 250..300 kilometras [[Gabon]]aspäi päivlaskmpolhe. Kogoneb San Tome-sart (48x32 km), Prinsipi-sart (16x6 km) da kuzid penembaižid sarid. Matkad kahten suren saren keskes om 140 km. Randanpird om 209 km<ref name="ciatp"/>. Ekvatoran pird venub ani läz San Tome-sart suvipoles.

Molembiden vulkanižiden sariden reljef of mägekaz. Valdkundan kaikiš korktemb čokkoim om [[Piku de San Tome]]-mägi ({{lang-pt|Pico de São Tomé}}), 2024 m valdmeren pindan päl.

San Tomen da Prinsipin klimat om meren [[ekvatorialine vö|ekvatorialine]], sigäna om neps da upar'. Vodes om üks' vihmsezon, redukun da semendkun keskes. Paneb äi sadegid, 1000..5000 mm man pohjoižpolespäi suvipäivlaskmpolehe. Om kaikenaigaižid jogid, ned jokstas mägilpäi.

Londuseližed pävarad oma [[kivivoi]], [[kala]], [[gidroenergii]].

== Tobmuz ==
[[Fail:Sao tome palace.jpg|thumb|right|250px|San Tome da Prinsipin prezidentan pert'kulu.]]
San Tome da Prinsipi om unitarine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke. Valdkundan pämez' om prezident ({{lang-pt|Presidente de São Tomé e Príncipe}}). Rahvaz valičeb händast videks vodeks, enamba kaht strokud ei sa. Hän paneb päministrad (port. ''Primeiro-ministro'') radsijha, no enambuden partijan laskendan sandan jäl'ghe. Päministr paneb radnikusile 14 ministrad.

Parlament om üks'kodine Nacionaline Suim ({{lang-pt|Assembleia Nacional}}), se mülütab 55 deputatad-ühtnijad. Kaik rahvaz valičeb heid nelläks vodeks.

Prezident voib pästta parlamentad radmaspäi kaikiden partijoiden ezinendan jäl'ghe. Nacionaline Suim voib jätta ohjastust radmata ičeze absolütižen enambuden pätandal — «hondostusen ozutand»:al. Juridižen tobmuden sarakon pä om Ülembaine Käskuzkund.

Prezidentan järgvaličendad oliba vn 2016 17. heinkud i 7. elokud, [[Karval'ju Evaristu|Evaristu Karval'ju]] sai vägestust kahtendes turas (100%, vastustai boikotirui valičendoid) da radab ühtenden strokun vs 2016 sügüz'kun 3. päiväspäi, ende oli päministran 3,5 kud vl 1994 i pol'vot vll 2001−2002. Järgvaličendad parlamentha oliba vn 2018 7. redukud. [[Bom Žezuš Žorži|Žorži Bom Žezuš]] radab päministran vs 2018 tal'vkun 3. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[San Tomen da Prinsipin administrativiž-territorialine jagand]].''

San Tomen da Prinsipin Demokratine Tazovaldkund alajagase kahteks agjaks (provincijaks) — San Tomen agj i Prinsipin agj. Agjad alajagasoiš 7 ümbrikoks, niišpäi 6 oma San Tome-sarel.

== Eläjad ==
San Tomes da Prinsipiš elädas [[santomelaižed]]. Vn 2014 heinkus valdkundan ristitišt oli 190 428 eläjad. Kaikiš suremb ristitišt om nügüd'.

Uskondan mödhe (2012): [[katoline jumalankodikund|katolikad]] — 55,7%, [[protestantizm|protestantad]] — 12,4%, mana-uskond — 2,3%, [[Jehovan tundištajad]] — 1,2%, toižed uskojad — 6,2%, religijatomad — 21,2%, märhapanendata — 1,0%.

Ristitišton absolütine enambuz (läz 95%) eläb San Tome-sarel, koumandez — San Tome-pälidnas. Kaik om 12 lidnad da žilod valdkundas (2012). Toižed lidnad (5..10 tuh. rist.): [[Trinidadi (San Tome da Prinsipi)|Trinidadi]], [[Neveš (San Tome da Prinsipi)|Neveš]], [[Santan (San Tome da Prinsipi)|Santan]], [[Santu Amaru (San Tome da Prinsipi)|Santu Amaru]].

== Ižanduz ==
Vl 2012 San Tomen da Prinsipin päeksport oli [[kakao]] (36%), [[časud]] (17%), [[kalližarvoižed kived]] da [[hobed]] (12%); toine eksport — [[kofe]], [[kopr]], [[pal'mvoi]].

== Homaičendad ==
<references />

== Irdkosketused ==
;Tobmuz
* [http://www.stp.gov.st/ San Tomen da Prinsipin Demokratižen Tazovaldkundan ohjastusen oficialine sait (''stp.gov.st'').] {{ref-pt}}
* [http://www.presidencia.st/ San Tomen da Prinsipin prezidentan oficialine sait (''presidencia.st'').] {{ref-pt}}
* [http://www.parlamento.st/ San Tomen da Prinsipin Nacionaližen Suiman oficialine sait (''parlamento.st'').] {{ref-pt}}
* [http://www.ine.st/ San Tomen da Prinsipin Statistikan institutan sait (''ine.st'').] {{ref-pt}}

;Turizm
* [http://www.saotome.st/ Valdkundan turizman sait (''saotome.st'').] {{ref-en}}
{{Commons|Sao Tome and Principe}}

{{Afrik}}

[[Kategorii:San Tome da Prinsipi| ]]
