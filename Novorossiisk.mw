{{Eländpunkt
 | Nimi = Novorossiisk<br />Новороссийск
 | Lidnanznam = Coat of Arms of Novorossiysk (Krasnodar kray) (2006).png
 | Flag = Flag of Novorossiysk.gif
 | Lidnanznam text = Novorossiiskan lidnanznam
 | Flag text = Novorossiiskan flag
 | Valdkund = Venäma
 | Eläjiden lugu = 270,774
 | Voz' = 2017
 | Pind = 81.1
 | Fail = Novoross-title.PNG
 | Pämez' = Igor' Däčenko<br />(reduku 2016—)
 | Telefonkod = +7-8617-xxx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
[[Fail:Районы Новороссийска.png|thumb|left|250px|Novorossiiskan rajonad ümbrištonke:
{{legend|orange|Keskuzrajon}}
{{legend|aqua|Mererandaline rajon|inline}} <span style="background-color:lightblue"><small>küläümbrikoidenke</small></span>
{{legend|yellow|Päivnouzmaine rajon}}
{{legend|red|Suvine rajon}}]]
'''Novorossiisk''' ({{lang-ru|Новороссийск}} [nəvərɐˈsʲijsk]) om [[Venäma]]n lidn da lidnümbrik [[Krasnodaran rand]]an päivlaskmas. Vägilidn vspäi 1973. Om meriportaks mail'man znamoičendanke [[Mustmeri|Mustmeren]] pohjoižpäivnouzmaižel randal.

Venäman [[Mustmeren laivišt]]on sodabaz sijadase lidnas.

== Istorii ==
Nügädläižen eländpunktan aluz om pandud vl 1838 turkan lidnusen jändusil. Nimitihe Novorossiiskaks vn 1839 14. päiväl vilukud. Žilo sai lidnan statusad vl 1866. Vl 1888 raudte tuli lidnha [[Krasnodar|Jekaterinodaraspäi]]. Lidn šingotase sauvondmaterialiden (cement, šifer, raudbetontegesed, mecan ümbriradmine) i sömtegimišton keskuseks.

== Geografijan andmused ==
Lidn sijadase Mustmeren da sen jädumatoman Cemesan lahten randoil, 0..558 m korktusil, 10 m ü.m.t. keskmäižel korktusel. Pen' Cemes-jogi ({{lang-ru|Цеме́с}}) läbitab lidnad. Lujad manrehkaidused oleldas, seičemehe ballhasai. Matkad [[Krasnodar]]hasai om 100 km päivnouzmha orhal, 145 km avtotedme vai raudtedme. Lähembaine lidn om [[Gelendžik]] 20 km suvipäivlaskmha orhal, 30 km avtotedme vai merel.

Novorossiisk jagase 4 lidnrajonha. 24 eländpunktad mülüdas lidnümbrikho Novorossiiskan ližaks, ühtenzoittas niid 6 küläümbrikho. Lidnümbrikon pind — 834,94 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 241 952 ristitud, lidnümbrikon — 298 253 ristitud. Vl 2017 kaik 330 504 ristitud elädas lidnümbrikos. Kaikiš suremb lidnan i lidnümbrikon ristitišt om nügüd'.

Rahvahad (lidnan eläjad, enamba 0,7% vl 2010): [[venälaižed]] — 88,0%, [[armenijalaižed]] — 3,4%, [[ukrainalaižed]] — 2,4%, [[totarlaižed]] — 0,9%, [[grekalaižed]] — 0,7%, toižed rahvahad — 3,0%, rahvahuden ozutandata — 1,6%.

== Transport ==
Avtobusad, trolleibusad da taksid oma kundaližeks transportaks lidnas. Avtobusad da ezilidnelektrojonused ühtenzoittas ümbrištonke. Novorossiisk-raudtestancii om lopstancii sarakol [[Krimsk]]aspäi.

Venäman kaikiš suremb port sijadase lidnas. «Don»-avtote (M4-trass) lopiše Novorossiiskas. Lähembaine lendimport sijadase [[Gelendžik]]an pohjoižes, toine Vitäzevo-lendimport om [[Anap]]as 50 km lodeheze.

[[Fail:Novorossiysk port.JPG|thumb|center|1000px|<center>Lidnan meriport.</center>]]

== Sebruzlidnad ==
* {{ROU|#}} [[Konstanc]], [[Romanii]] (vspäi 2002)
* {{HRV|#}} [[Pul]], [[Horvatii]] (1999)
* {{RUS|#}} [[Tomsk]], [[Tomskan agj]], [[Venäma|Venälaine Federacii]] (2008)
* {{CHL|#}} [[Val'paraiso]], [[Čili]] (1968)

== Homaičendad ==
<references/>

== Irdkosketused ==
* [http://admnvrsk.ru/ Municipaližen «Novorossiisk-vägilidn»-ühtnikan tobmuden aluzkundoiden oficialine sait (''admnvrsk.ru'').] {{ref-ru}}
{{Commons|Category:Novorossiysk}}

{{Krasnodaran randan lidnad}}

{{stub}}
[[Kategorii:Novorossiisk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Krasnodaran randan lidnümbrikod]]
