{{Eländpunkt
 | Nimi = Jasnogorsk<br />Ясногорск
 | Lidnanznam = Coat of Arms of Yasnogorsk (Tula oblast) (1987).png
 | Flag =
 | Lidnanznam text = Jasnogorskan lidnanznam
 | Flag text =
 | Valdkund = Venäma
 | Eläjiden lugu = 15,706
 | Voz' = 2018
 | Pind = 11.75
 | Fail = Yasnogorsk. Lenin Square atop.jpg
 | Pämez' = Jurii Kozlov<br />(kül'mku 2014—)
 | Telefonkod = +7-48766-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Jasnogorsk''' ({{lang-ru|Ясного́рск}}) om [[Venäma]]n lidn da lidnankund [[Tulan agj]]an pohjoižes. Se om [[Jasnogorskan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1578 kuti ''Rostislo'' ({{lang-ru|Рости́сло}}). Se oli tetab kaks'jaiženke nimitusenke 19. voz'sadaspäi: ''Laptevo-žilo, se-žo Rostislavo'' ({{lang-ru|село Ла́птево, Ростиславо тож}}). «Moskv — Tul»-raudtekeskust mäni žilonno vl 1867, i erine žilo stancijanno oli olmas. Laptevo oli villän i mecan znamasižeks jügustancijaks 19. voz'sadan lopus. Kätihe žilod rajonan keskuseks vl 1924. Maižanduzmašinoiden järed tegim radoi siš. Ühtenzoittihe raudtestancijan žilonke da anttihe radnikžilon statusad vn 1938 11. päiväl sügüz'kud.

Žilo oli alastunu nacistoiden bombardiruindale [[Toine mail'man soda|Toižen mail'man sodan]] aigan vn 1941 lopus, no [[Tul]] ei putund blokadan renghaze. Tegim pästaškanzi kaivuzmašiništod, i žilo sai lidnan statusad vn 1958 8. päiväl vilukud. Udesnimitihe žilod, stancijad da rajonad nügüdläižikš vn 1965 10. päiväl elokud, valitihe ut nimed hätken.

Jasnogorsk šingotase kaivuzmašiništon i [[pomp]]iden tegimel<ref>[http://yanzv.com/ Jasnogorskan pompiden tegimen sait (''yanzv.com'').] {{ref-ru}}</ref>, plastikelektrotegesiden pästandal («IEK»-kompanii), sauvondmaterialiden tegimil (metalližkonstrukcijad, kuivad čomitandsegoitused, betontegesed), sömtegimištol (leibtegim, maidtegim, konditerine fabrik), metalližkrepindoiden i metallan ümbriradmižen edheotandoil, mugažo mebel'fabrik radab. Radmigracii Moskvan agjan edheotandoidennoks om olmas.

== Geografijan andmused ==
Lidn sijadase rajonan suvipäivlaskmas, Vašan-jogen üläjoksmusen randoil ({{lang-ru|Ваша́на}} 68 km pitte, ende ''Вошана'', [[Okanjogi|Okan]] oigedpol'ne bassein), 243 m ü.m.t. keskmäižel korktusel. Matkad [[Tul]]hasai om 32 km suvhe orhal, 46 km avtotel vai 35 km raudtel. Toižed lähembaižed lidnad oma [[Aleksin]] 41 km päivlaskmha orhal, 50 km avtotedme vai 96 km raudtedme, [[Serpuhov]] i [[Puščino]] (Moskvan agj) 60 km pohjoižhe, i [[Venöv]] 40 km päivnouzmha-suvipäivnouzmha orhal, 62 km avtotedme vai 154 km raudtedme. ''Jasnogorsk''-raudtestancii radab lidnan keskuzpalan päivlaskmas vspäi 1867. Penikaine Laptevo-žilo (115 rist. vl 2010) sijadase ani lodeheze lidnaspäi.

Jasnogorsk om lidnankundan üks'jäine eländpunkt. Lidnankundan pind — 16,18 km².

== Eläjad ==
Vl 1939 radnikžilon ristitišt oli 4 748 eläjad, vl 1959 lidnan — 12 520 eläjad. Vn 2010 Venäman rahvahanlugemižen mödhe lidnan eläjiden lugu oli 16 795 ristitud, rajonan pol'. Kaikiš suremb lidnan ristitišt oli 20..21 tuhad eläjid vll 1979−1998 (21 400 rist. vl 1992). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/13076 Jasnogorskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,8%, toižed rahvahad — 4,2%.

Professionaližen opendusen aluzkund om Jasnogorskan tehnologine tehnikum.<ref>[http://jatt.edusite.ru/ Jasnogorskan tehnologižen tehnikuman sait (''jatt.edusite.ru'').] {{ref-ru}}</ref>

== Galerei ==
<gallery mode="packed" heights="125px">
Администрация Ясногорска.jpg|Lidnan administracijan pert'<br />(2010)
Yasnogorsk school-3.jpg|Keskškol nomer 3<br />(2013)
Yasnogorsk. Stadion.jpg|Lidnan stadion
Yasnogorsk-station-2.JPG|Raudtestancii
</gallery>

== Homaičendad ==
<references />

== Irdkosketused ==
* [http://yasnogorsk.tularegion.ru/ Lidnan da rajonan tobmuden aluzkundoiden sait (''yasnogorsk.tularegion.ru'').] {{ref-ru}}
{{Commons|Category:Yasnogorsk}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Jasnogorskan rajon|*]]
