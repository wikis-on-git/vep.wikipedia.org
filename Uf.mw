{{Eländpunkt
 | Nimi = Uf<br />Уфа <small>(ven.)</small><br />Өфө <small>(bašk.)</small>
 | Lidnanznam = Coat of arms of Ufa.svg
 | Flag = Flag of Ufa.svg
 | Lidnanznam text = Ufan lidnanznam
 | Flag text = Ufan flag
 | Valdkund = Venäma
 | Eläjiden lugu = 1,105,667
 | Voz' = 2015
 | Pind = 707.93
 | Fail = ӨФӨ-2015-(v2).jpg
 | Pämez' = [[Jalalov Irek|Irek Jalalov]] (2012-)
 | Telefonkod = +7-347-xxx-xxxx
 | Avtokod = 02. 102
 | Aigvö = [[UTC]]+5 ([[MSK]]+2)
}}
'''Uf''' ([[venän kel'|ven]].: ''Уфа'' [ʊˈfa], [[baškiran kel'|bašk]].: ''Өфө'' [ʏ̞ˈfʏ̞]) om lidn-millioner [[Venäma]]s. Se om [[Baškortostanan Tazovaldkund]]an pälidn da kaikiš suremb lidn.

Ufanlidn om Venäman järed transporttesol'm, kivivoin ümbriradmižen i himižen tegimišton keskuz, openduzkeskuz.

== Istotii ==
Nügüdläižen eländpunktan aluz om pandud vl 1574 kuti lidnuz (puine kreml'). Se sai lidnan lidnan statusad vl 1586.

Vspäi 1802 Uf oli [[Orenburgan gubernii|Orenburgan gubernijan]] pälidnaks, sid' vozil 1865-1919 — [[Ufan gubernii|Ufan gubernijan]] keskuseks.

== Geografijan andmused ==
[[Fail:Ufa map division.svg|thumb|left|200px|Ufan administrativižed rajonad: <br />1. Döman rajon<br /> 2. Kalininan rajon <br /> 3. Kirovan rajon<br /> 4. Leninan rajon<br /> 5. Oktäbr'skii rajon<br /> 6. Ordžonikidzen rajon<br />7. Nevondkundaline rajon]]
Lidn sijadase tazovaldkundan keskuses, [[Uf (jogi)|ühtennimižen jogen]] muugotil randoil sen lanktendan sijas [[Vaugedjogi (Kaman ližajogi)|Vaugedjogehe]] ([[Volg]]an bassein), 150 metrad keskorktusel. Reljef om tazo jogialangištoidenke. Lidnan keskuz sijadase muga nimitadud «Ufan pol'sarel» Vauged- da Uf- jogiden keskes. Uf seižub mecstepin zonan pohjoižes. 20 karad om lidnan manaluižes. Matkad [[Moskv]]hasai om 1567 km raudtel päivlaskmha. Lähembaine toine sur' lidn om [[Sterlitamak]] 100 kilometras suvhe.

Uf alajagase seičemehe administrativižhe rajonha, sen ližaks 24 eländpunktad mülüdas lidnümbrikho.

== Transport ==
Rahvahidenkeskeine civiline Uf-lendimport (''UFA / УФА'') sijadase 22 kilometras suvhe lidnan keskusespäi. Sišpäi tehtas reisid Evropan i Azijan maihe, Venämadme tobjimalaz, mugažo čarterreisid lebutahoihe.

Avtobusad, trolleibusad, tramvaid da taksid oma kundaližeks transportaks lidnas. Raudtesild da koume avtotesildad ühtenzoittas Vaugedjogen randoid. Jogitransport om šingotadud, kezaaigan ehtatimed jogides päliči oma olmas.

19. voz'sadan lopus [[Samar]] — [[Čeläbinsk]] raudte tuli lidnha. Ühesa raudtestancijad om Ufas.

== Eläjad ==
Vl 1913 lidnan ristitišt oli 100 700 ristitud. Vn 2010 rahvahanlugemižen mödhe eläjiden lugu oli 1 062 319 ristitud. Hristanuskondan 24, islaman 18 pühäpertid da iudaizman 1 pühäpert' oma lidnas.

Rahvahad (enamba 1%, vn 2010 kaiken Venäman rahvahanlugemižen mödhe): [[venälaižed]] — 48,9%, [[totarlaižed]] — 28,3%, [[baškiralaižed]] — 17,1%, [[ukrainalaižed]] — 1,2%, toižed — 4,5%.

== Irdkosketused ==
* [http://www.gorsovet-ufa.ru/ Uf-lidnümbrikon Nevondkundan oficialine sait.] {{ref-ru}}
* [http://www.ufacity.info/ Uf-lidnümbrikon ohjastusen oficialine sait.] {{ref-ru}} {{ref-ba}} {{ref-en}}

{{Baškortostanan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Uf| ]]
[[Kategorii:Baškortostanan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkund|*]]
