{{Eländpunkt
 | Nimi = Uf<br />Уфа <small>(ven.)</small><br />Өфө <small>(bašk.)</small>
 | Lidnanznam = Coat of arms of Ufa.svg
 | Flag = Flag of Ufa.svg
 | Lidnanznam text = Ufan lidnanznam
 | Flag text = Ufan flag
 | Valdkund = Venäma
 | Eläjiden lugu = 1,126,098
 | Voz' = 2017
 | Pind = 707.93
 | Fail = ӨФӨ-2015-(v2).jpg
 | Pämez' = [[Jalalov Irek|Irek Jalalov]]<br />(viluku 2012—)
 | Telefonkod = +7-347-xxx-xxxx
 | Avtokod = 02. 102
 | Aigvö = [[UTC]]+5 ([[MSK]]+2)
}}
'''Uf''' ({{lang-ru|Уфа}} [ʊˈfa], {{lang-ba|Өфө}} [ʏ̞ˈfʏ̞], {{lang-tt|Уфа}}) om millionerlidn [[Venäma]]s. Se om [[Baškortostanan Tazovaldkund]]an pälidn da kaikiš suremb lidn, sädab Ufan lidnümbrikod, mugažo om [[Ufan rajon]]an administrativižeks keskuseks.

Ufanlidn om Venäman järed transporttesol'm, kivivoin ümbriradmižen i himižen tegimišton keskuz, openduzkeskuz.

== Istotii ==
Nügüdläižen eländpunktan aluz om pandud vl 1574 kuti lidnuz (puine kreml'). Se sai lidnan statusad vl 1586.

Vspäi 1802 Uf oli [[Orenburgan gubernii|Orenburgan gubernijan]] pälidnaks, sid' vozil 1865—1919 — [[Ufan gubernii|Ufan gubernijan]] keskuseks.

== Geografijan andmused ==
[[Fail:Ufa map division.svg|thumb|left|200px|Ufan administrativižed rajonad: <br />1. Döman rajon<br /> 2. Kalininan rajon <br /> 3. Kirovan rajon<br /> 4. Leninan rajon<br /> 5. Oktäbr'skii rajon<br /> 6. Ordžonikidzen rajon<br />7. Nevondkundaline rajon]]
Lidn sijadase tazovaldkundan keskuses, [[Uf (jogi)|ühtennimižen jogen]] muugotil randoil sen lanktendan sijas [[Vaugedjogi (Kaman ližajogi)|Vaugedjogehe]] ([[Volg]]an bassein), 150 metrad ü.m.t. keskmäižel korktusel. Reljef om tazo jogialangištoidenke. Lidnan keskuz sijadase muga nimitadud «Ufan pol'sarel» Vauged- da Uf- jogiden keskes. Uf seižub mecstepin zonan pohjoižes. 20 karad om lidnan manaluižes. Matkad [[Moskv]]hasai om 1567 km raudtel päivlaskmha. Lähembaine toine järed lidn om [[Sterlitamak]] 100 kilometras suvhe.

Uf jagase seičemehe administrativižhe rajonha, sen ližaks 24 eländpunktad mülüdas lidnümbrikho.

== Eläjad ==
Vl 1913 lidnan ristitišt oli 100 700 eläjad. Vn 2010 kaiken Venäman rahvahanlugemižen mödhe lidnan eläjiden lugu oli 1 062 319 ristitud, lidnümbrikon — 1 071 640 ristitud. Vl 2017 kaik 1 126 098 eläjad om lidnümbrikos, tazovaldkundan ristitišton kaks' seičemendest. Hristanuskondan 24, islaman 18 pühäpertid da iudaizman 1 pühäpert' oma lidnas.

Rahvahad (enamba 1% vl 2010, ozutadud rahvahudenke): [[venälaižed]] — 48,9%, [[totarlaižed]] — 28,3%, [[baškiralaižed]] — 17,1%, [[ukrainalaižed]] — 1,2%, toižed rahvahad — 4,5%.

== Transport ==
Rahvahidenkeskeine civiline Uf-lendimport (''UFA / УФА'') sijadase 22 kilometras suvhe lidnan keskusespäi. Sišpäi tehtas reisid Evropan i Azijan maihe, Venämadme tobjimalaz, mugažo čarterreisid lebutahoihe.

Avtobusad, trolleibusad, tramvaid da taksid oma kundaližeks transportaks lidnas. Raudtesild da koume avtotesildad ühtenzoittas Vaugedjogen randoid. Jogitransport om šingotadud, kezaaigan om ehtatimid jogiš päliči.

19. voz'sadan lopus «[[Samar]] — [[Čeläbinsk]]»-raudte tuli lidnha. Ühesa raudtestancijad om Ufas.

== Tetabad sündnuded ==
* [[Gubin Andrei Viktorovič|Andrei Gubin]] (sünd. 1974) – Venäman estradan pajatai, muzikankirjutai, muzikprodüser.

== Irdkosketused ==
* [http://www.gorsovet-ufa.ru/ Lidnümbrikon Nevondkundan oficialine sait (''gorsovet-ufa.ru'').] {{ref-ru}}
* [http://www.ufacity.info/ Lidnümbrikon ohjastusen oficialine sait (''ufacity.info'').] {{ref-ru}} {{ref-ba}} {{ref-en}}

{{Baškortostanan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Uf| ]]
[[Kategorii:Baškortostanan Tazovaldkundan lidnad|*]]
[[Kategorii:Baškortostanan Tazovaldkundan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkund|*]]
[[Kategorii:Ufan rajon|*]]
