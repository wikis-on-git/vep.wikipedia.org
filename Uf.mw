{{A10000}}
{{Eländpunkt
 | Nimi = Uf<br />Уфа <small>(ven.)</small><br />Өфө <small>(bašk.)</small>
 | Lidnanznam = Coat of arms of Ufa.svg
 | Flag = Flag of Ufa.svg
 | Lidnanznam text = Ufan lidnanznam
 | Flag text = Ufan flag
 | Valdkund = Venäma
 | Eläjiden lugu = 1,135,061
 | Voz' = 2022
 | Pind = 707.93
 | Fail = ӨФӨ-2015-(v2).jpg
 | Pämez' = Marat Vasimov<br/>(sügüz'ku 2021—)
 | Telefonkod = +7-347-xxx-xxxx
 | Avtokod = 02. 102
 | Aigvö = [[UTC]]+5 ([[MSK]]+2)
}}
[[Fail:Ufa map division.svg|thumb|left|200px|Ufan administrativižed rajonad: <br />1. Döman rajon<br /> 2. Kalininan rajon <br /> 3. Kirovan rajon<br /> 4. Leninan rajon<br /> 5. Oktäbr'skii rajon<br /> 6. Ordžonikidzen rajon<br />7. Nevondkundaline rajon]]
'''Uf''' ({{lang-ru|Уфа}} [ʊˈfa], {{lang-ba|Өфө}} [ʏ̞ˈfʏ̞], {{lang-tt|Уфа}}) om millionniklidn [[Venäma]]s. Se om [[Baškortostanan Tazovaldkund]]an pälidn da kaikiš suremb lidn, sädab Ufan lidnümbrikod, mugažo om [[Ufan rajon]]an administrativižeks keskuseks.

Ufanlidn om Venäman järed transporttesol'm, tazovaldkundan ižandusen keskuz i openduzkeskuz.

== Istorii ==
Nügüdläižen eländpunktan aluz om pandud vl 1574 kuti lidnuz (puine kreml'). Se sai lidnan statusad vl 1586.

Vspäi 1802 Uf oli [[Orenburgan gubernii|Orenburgan gubernijan]] pälidnaks, sid' vozil 1865−1919 — [[Ufan gubernii|Ufan gubernijan]] keskuseks. Kändihe mašinansauvomižen keskuseks tegimiden evakuacijan tagut Suren sodan aigan.

Uf šingotase [[kivivoi]]n ümbriradmižel, himižen tegimištol, mašinansauvomižel (avialikutimed, avtopalad, agregatad, mašiništ kivivoin sarakon täht), elektrotehnižen sarakon tegimil (mikroelektronikan «Magnetron», telekommunikacine mašiništ, transformatorad), raudbetontegesiden (kaks' tegint) i klejatud faneran pästandal, sömtegimištol.

== Geografijan andmused ==
Lidn sijadase tazovaldkundan keskuses, [[Uf (jogi)|ühtennimižen jogen]] muugotil randoil sen lanktendan sijas [[Vaugedjogi (Kaman ližajogi)|Vaugedjogehe]] ([[Volg]]an bassein), 150 metrad keskmäižel korktusel valdmeren pindan päl. Reljef om tazo jogialangištoidenke. Lidnan keskuz sijadase muga nimitadud «Ufan pol'sarel» Vauged- da Uf- jogiden keskes. Uf seižub mecstepin zonan pohjoižes. Kaik 20 karad om lidnan manaluižes.

Matkad [[Moskv]]hasai om 1567 km raudtel päivlaskmha. Lähembaine toine järed lidn om [[Sterlitamak]] 100 kilometras suvhe.

== Tobmuz ==
Uf jagase seičemeks administrativižeks rajonaks, sen ližaks 24 eländpunktad mülüdas lidnümbrikho.

Ufan lidnümbrikon pämez' om sen Nevondkundan ezimez'. Edeline ezimez' om Valerii Trofimov (4. kucund, sügüz'ku 2016 — sügüz'ku 2021).

Lidnümbrikon Administracijan edeližed pämehed:
* Mihail Zaicev (keväz'ku 1992 — keväz'ku 1995)
* Fidus Jamaltdinov (vn 1995 keväz'kuspäi)
* Ruf Nugumanov (vn 2000 elokuspäi)
* Pavel Kačkajev (2003 — tal'vku 2011)
* Irek Jalalov (vspäi 2011)
* Ul'fat Mustafin (kül'mku 2018 — reduku 2020)
* Radmil Muslimov (reduku — tal'vku 2020, ''velgusentäutai'')
* Sergei Grekov (tal'vku 2020 — uhoku 2022)

Nügüdläine Ufan Administracijan pämez' om Ratmir Mavliev vn 2022 uhokuspäi.

== Eläjad ==
Vl 1913 lidnan ristitišt oli 100 700 eläjad. Vn 2010 kaiken Venäman rahvahanlugemižen mödhe lidnan eläjiden lugu oli 1 062 319 ristitud, lidnümbrikon — 1 071 640 ristitud. Vl 2017 kaik 1 115 560 eläjad oli lidnas i 1 126 098 eläjad kaikes lidnümbrikos, tazovaldkundan ristitišton kaks' seičemendest. Kaikiš suremb ristitišt om nügüd'. Läz 1,45 mln ristituid elädas lidnaglomeracijas (Uf i lähižed rajonad, 2017).

Rahvahad (enamba 1% vl 2010, ozutadud rahvahudenke): [[venälaižed]] — 48,9%, [[totarlaižed]] — 28,3%, [[baškiralaižed]] — 17,1%, [[ukrainalaižed]] — 1,2%, toižed rahvahad — 4,5%.

[[Hristanuskond]]an 24, [[islam]]an 18 pühäpertid da [[judaizm]]an üks' pühäpert' oma olmas lidnas.

== Transport ==
Rahvahidenkeskeine civiline Uf-lendimport<ref>[http://airportufa.ru/ Ufan lendimportan sait (''airportufa.ru'').] {{ref-ru}} {{ref-en}}</ref> (''UFA / УФА / UWUU'', 3,5 mln passažiroid vl 2019) sijadase 22 kilometras suvhe lidnan keskusespäi. Sišpäi tehtas reisid Evropan i Azijan maihe, Venämadme tobjimalaz, mugažo čarterreisid lebutahoihe.

Avtobusad, trolleibusad, tramvaid da taksid oma kundaližeks transportaks lidnas. Raudtesild da koume avtotesildad ühtenzoittas Vaugedjogen randoid. Jogitransport om šingotadud, kezaaigan om ehtatimid jogiš päliči.

19. voz'sadan lopus «[[Samar]] — [[Čeläbinsk]]»-raudte tuli lidnha. Ühesa raudtestancijad om Ufas.

== Galerei ==
<gallery mode="packed" heights="125px">
Мэрия Уфы 2022-05.jpg|Lidnümbrikon Nevondkundan i Administracijan sauvuz (2022)
National Bank in Ufa.jpg|Baškortostanan Tazovaldkundan Nacionaline Bank (2013) — Venäman Keskuzbankan palakund (vspäi 2014)
Ar-Rahim mosque (Ufa)-1.jpg|«Ar-Rahim»-pämečet' om sauvomas, vn 2020 nägu
Church of the Nativity of the Theotokos (Ufa)-1.jpg|Jumalanmaman sündundan päjumalanpert', vn 2020 nägu (ortodoksine hristanuskond)
Ufa oil refinery from city.jpg|Ufan kivivoinümbriradai tegim vl 2022
Дом Кооперации (Башпотребсоюз) (Республика Башкортостан, Уфа, улица Ленина, 26 (Коммунистическая улица, 52)), фото 1..JPG|Bašpotrebsojuz (Kooperacijan pert') vl 2014
Ufa, Republic of Bashkortostan, Russia - panoramio (202).jpg|KPD-bizneskeskuz vl 2014
Здание банка Уралсиб (Уфа).jpg|«Uralsib»-bankan sauvuz (2011)
Holiday Inn Hotel in Ufa.jpg|Holiday Inn-adivpert' (2018)
Физико-математический факультет БашГУ, 2019 г.jpg|Baškiran valdkundaližen universitetan fiziž-matematine fakul'tet (2019)
Здание башкирского академического театра драмы им. М.Г. Гафури, памятник М.Г. Гафури.jpg|Baškiran akademine dramteatr (2015)
Центральный рынок (Уфа).JPG|«Central'nii»-torguindkompleks (2011, ''Keskuzline'', ende Keskuztorguz)
Ипподром Акбузат.jpg|«Akbuzat»-ippodrom (2011)
Ufa, Zorge 75.jpg|«ZorgeFitness»-sportkompleks (2022)
10 ufaairport.jpg|Uf-lendimport vl 2019
Ufa Railway Station 2016.jpg|Uf-päraudtestancijan sauvuz vl 2016 i tramvain rengaz
</gallery>

== Tetabad sündnuded ==
* [[Gubin Andrei Viktorovič|Andrei Gubin]] (sünd. 1974) — Venäman estradan pajatai, muzikankirjutai, muzikprodüser.

== Homaičendad ==
<references />

== Irdkosketused ==
* [http://www.gorsovet-ufa.ru/ Lidnümbrikon Nevondkundan sait (''gorsovet-ufa.ru'').] {{ref-ru}}
* [https://ufacity.info/ Lidnümbrikon Administracijan sait (''ufacity.info'').] {{ref-ru}}
{{Commons|Ufa}}

{{Baškortostanan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Uf| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad|*]]
[[Kategorii:Baškortostanan Tazovaldkund|*]]
[[Kategorii:Baškortostanan Tazovaldkundan lidnümbrikod]]
[[Kategorii:Ufan rajon|*]]
