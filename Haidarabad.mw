{{10000}}{{A10000}}
{{Eländpunkt
 | Nimi = Haidarabad<br />हैदराबाद <small>(hindi)</small><br />Hyderabad <small>(angl.)</small><br />హైదరాబాదు <small>(telug.)</small><br />حیدر آباد <small>(urdu)</small>
 | Lidnanznam =
 | Flag =
 | Lidnanznam text =
 | Flag text =
 | Valdkund = Indii
 | Eläjiden lugu = 6,731,790
 | Voz' = 2011
 | Pind = 625
 | Fail = Hyderabad montage-2.png
 | Pämez' = 
 | Telefonkod = +91-40
 | Aigvö = [[UTC]]+5:30
}}
'''Haidarabad''' ({{lang-hi|हैदराबाद}} ''Haidarābād'', {{lang-en|Hyderabad}} [ˈhaɪdərəbɑːd], {{lang-te|హైదరాబాదు}} ''Haidarābādu'', {{lang-ur|حیدر آباد}} ''Haidr ậbạd'') om lidn [[Indii|Indijan]] suvipalas. Se om valdkundan nellänz' surtte lidn, [[Telangan]]-štatan pälidn (vspäi 2014). Vhesai 2024 [[Andhra Pradeš]]-štatan pordaigaližeks pälidnaks (ei mülü sihe).

== Istorii ==
Eländpunktan aluz om pandud 16. i 17. voz'sadoiden röunal kuti [[Golkond]]an pälidn. Alusenpanii om islamine Muhammed Kuli-sultan Kutb-šahoiden dinastijaspäi. Lidn om nimitadud pühän Ali ibn Abu Talib-halifan «Haidar»-närituznimenke (lev) oiktastuseks. Amuine pertišt om letud mogoližiden ohjastajiden aigan, heišpäi om kaičenus äi čomid pert'kuluid, mečetid, kaumusid, eländpertid. Vll 1724−1956 lidn oli Haidarabadan ruhtinazkundan pälidnaks i nizamoiden rezidencijaks. Vl 1870 raudte tuli Haidarabadha. Haidarabad-štatan pälidn sen olendan aigan vll 1949−1956. Andhra Pradeš-štatan pälidn vspäi 1956.

Haidarabad šingotase kaikenvuiččel tegimištol. Kaik 11 universitetad i 26 järedad institutad ratas lidnas. Vozne produkt om 74 mlrd US$ ekvivalentas.

== Geografijan andmused ==
Lidn sijadase [[Dekan (mägitazangišt)|Dekan]]-mägiplatol, 505 m ü.m.t. keskmäižel korktusel. Musi-jogen keskjoksmuz ({{lang-te|మూసీ నది}} ''Mūsī nadi'', {{lang-hi|मूसी नदी}} ''Mūsī nadī'', {{lang-en|Musi River}} 240 km pitte, [[Krišnanjogi|Krišnanjogen]] hura ližajogi) erigoičeb vanhad lidnad udespäi, om saudud äi sildoid siš päliči lidnan röunoiš. Padoseinäd oma saudud Musi-jogel, se varatoitab lidnad vedel, no i alištub sur'vezile.

Klimat om tropižen savannan kuivsezonanke. Paneb sagedid 804 mm vodes, vihmsezon oleskeleb kezakus-redukus (90..180 mm kus). Lämuden absolütine minimum oleli +8 C°, maksimum +46 C°.

== Eläjad ==
Vl 2011 lidnan eläjiden lugu oli 6 731 790 ristitud. Läz 9,5 mln ristituid elädas lidnaglomeracijas (2018, municipaline korporacii) 7,257 km² pindal, se om kudenz' surtte valdkundas.

== Homaičendad ==
<references />

== Irdkosketused ==
* [http://ghmc.gov.in/ Haidarabadan municipaližen korporacijan sait (''ghmc.gov.in'').] {{ref-en}}
{{Commons|Category:Hyderabad, India}}

[[Kategorii:Haidarabad| ]]
[[Kategorii:Telanganan lidnad]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
[[Kategorii:Telangan|*]]
[[Kategorii:Andhra Pradeš|*]]
