{{Venälaižen Federacijan subjekt
|Nimi           = Kabardinijan da Balkarijan Tazovaldkund
|Venälaine nimi = Кабардино-Балкарская Республика <small>(ven.)</small><br />Къэбэрдей-Балъкъэр Республикэ <small>(kab. da čerk.)</small><br />Къабарты-Малкъар Республика <small>(kar. da balk.)</small>
|Flag           = [[Fail:Flag of Kabardino-Balkaria.svg|150px|Kabardinijan da Balkarijan Tazovaldkundan flag]]
|FSCoA          = [[Fail:Coat of Arms of Kabardino-Balkaria.svg|110px|Kabardinijan da Balkarijan Tazovaldkundan znam]]
|FlagLnk        = Kabardinijan da Balkarijan Tazovaldkundan flag
|CoALnk         = Kabardinijan da Balkarijan Tazovaldkundan znam
|FSMap          = [[Fail:Map of Russia - Kabardino-Balkaria.svg|300px]]
|FSCtrWhat      = Pälidn
|FSCtrNm        = [[Nal'čik]]
|AreaRnk        = 79
|TotArea        = 12470
|WaterPrcnt     = 1.24
|PopRnk         = 58
|Eläjiden lugu  = 865828
|PopCtDate      = 2018
|PopDens        = 69.43
|GDPRnk         = 73
|GDP            = 132,7
|GDPCtDate      = 2016
|GDP(PPP)       = 153,7
|FedDistrNm     = Pohjoižkavkazan
|EcRegNm        = Pohjoižkavkazan
|OfLangs        = [[kabardinan da čerkesan kel']], [[karačajan da balkaran kel']], [[venäkel']]
|HeadTtl        = Tazovaldkundan pämez'
|HeadNm         = [[Kokov Jurii|Jurii Kokov]]
|ViceTtl        = Ohjastusen ezimez'
|ViceNm         = [[Musukov Alii|Alii Musukov]]
|LegislTtl      = Parlamentan ezimez'
|LegislNm       = [[Jegorova Tat'jana|Tat'jana Jegorova]]
|FSAnthem       = ''[[Kabardinijan da Balkarijan Tazovaldkundan gimn]]''
|Domain         =
|CadNo          = 07
|MSK            = [[UTC]]+3 ([[MSK]]+0)
}}
'''Kabardinijan da Balkarijan Tazovaldkund''' ({{lang-ru|Кабардино-Балкарская Республика}}, {{lang-kbd|Къэбэрдей-Балъкъэр Республикэ}}, {{lang-krc|Къабарты-Малкъар Республика}}) om [[Venäma|Venälaižen Federacijan]] [[Venälaižen Federacijan subjektad|subjekt]], üks' sen tazovaldkundoišpäi.

Kabardinii da Balkarii mülüb [[Pohjoižkavkazan federaline ümbrik|Pohjoižkavkazan federaližhe ümbrikho]].

Tazovaldkundan pälidn da kaikiš suremb lidn om [[Nal'čik]].

== Keled ==
Valdkundkeled oma [[venäkel']], [[kabardinan da čerkesan kel']], [[karačajan da balkaran kel']].

== Istorii ==
Kabardinijan da Balkarijan Tazovaldkund om olmas vs 1921 sügüz'kun 1. päiväspäi.

Kabardinijan da Balkarijan Tazovaldkundan Konstitucii<ref>[http://constitution.garant.ru/region/cons_kabardin/ Kabardinijan da Balkarijan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1997 1. päiväl sügüz'kud tazovaldkundan Parlamentan ühtnijoil, om allekirjutadud tazovaldkundan Prezidental sil-žo päiväl, om vajehtadud vn 2006 12. päiväl heinkud Konstitucižen Suiman ezitajil da om väges möhembaižidenke vajehtusidenke. Se vajehti endišt Konstitucijad, kudamb oli vahvištadud vn 1978 26. päiväl semendkud.

== Geografijan andmused ==
[[Fail:Relief Map of Kabardino-Balkaria.jpg|thumb|left|250px|Kabardinijan da Balkarijan Tazovaldkundan reljefan kart.]]
Tazovaldkundal om röunoid [[Pohjoižosetijan — Alanijan Tazovaldkund]]anke päivnouzmas, [[Gruzii|Gruzijanke]] suvipäivlaskmas, [[Karačajan da Čerkesijan Tazovaldkund]]anke päivlaskmas da [[Stavropolin rand]]anke pohjoižes. Kabardinijan da Balkarijan Tazovaldkund om mererandatoi.

Pind om 12 470 km², sidä kesken [[mec]]ad ottas kümnendest, ned oma levitadud 2200 m korktusihesai. Znamasižed joged oma [[Terek (jogi)|Terek]] da sen äiluguižed ližajoged ([[Malk (jogi)|Malk]] da tž.), [[Baksan (jogi)|Baksan]]. Läz kaik joged mülüdas Terekan basseinha. Kaks' pen't [[Kumanjogi|Kuman]] ližajoged jokstas pohjoižes. Kaik joged mülüdas [[Kaspijan meri|Kaspijan meren]] basseinha.

Tazovaldkundan tobj pala sijadase [[Pohjoine Kavkaz|Pohjoižen Kavkazan]] mägipautkil. [[Kabardinan alangišt]] om pohjoižpäivnouzmas. Kaikiš korktemb čokkoim om [[El'brus]]-mägenoc (5642 m) Karačajan da Čerkesijan Tazovaldkundan suvipäivlaskmaižel röunal. Se om mugažo Kavkazan, Venäman da Evropan kaikiš korktemb čokkoim. Kaik om seičeme vižtuhametrišt mägenpäd da sen korktemb.

Klimat om [[ven vö|ven]] kontinentaline tazangištol. Sigä heinkun keskmäine lämuz om +23 C°, vilukun lämuz — −4 C°. Mägisel'gil om vilumb: heinkun keskmäine lämuz sabustab +4 Cel'sijan gradushasai, vilukun lämuz oleleb −12 C° keskmäižes märas. Paneb sadegid 500 mm vodes pohjoižpäivnouzmas da 2000 millimetrhasai mägipautkil.

Londuseližed varad oma [[kivihil']]<ref>[http://www.kbrlife.ru/2007/03/22/prirodnye_resursy_kabardinobalkarskojj_respubliki.html Kabardinijan da Balkarijan Tazovaldkundan londuseližed varad. — ''Kbrlife.ru''.] {{ref-ru}}</ref>, metallad ([[raud|raudkivend]], [[hrom]], [[nikel']], [[vanadii]], [[kuld]], [[vol'fram]], [[molibden]]), [[sauvondmaterialad]] ([[mouckivi]], [[kivi (material)|katekivi]], [[savi|saved]]), [[mec]], [[mustmad|mustma]], [[vezi|reskvezi]], [[gidroenergii]].

== Tobmuz ==
[[Fail:Белый дом КБР.jpg|thumb|right|250px|''Vauged pert''' om tazovaldkundan Ohjastusen ištundoiden sija [[Nal'čik]]as.]]
Tazovaldkundan pämez' om [[Kokov Jurii|Jurii Kokov]], radab vs 2013 tal'vkun 6. päiväspäi. Tazovaldkundan Parlamentan ezitajad änestadas Tazovaldkundan pämest videks vodeks [[Venäman prezident]]an taričendan mödhe. Tazovaldkundan pämehen Administracii om hänele abhu, sidä kesken nell' nevojad.

Kabardinijan da Balkarijan Tazovaldkundan Parlament om üks'kodine 70 ezitajanke. [[Jegorova Tat'jana|Tat'jana Jegorova]] radab sen ezimehen vs 2014 sügüz'kun 18. päiväspäi.

Radonoigendai tobmuz om Kabardinijan da Balkarijan Tazovaldkundan Ohjastuz. [[Musukov Alii|Alii Musukov]] radab sen ezimehen vn 2014 redukuspäi. Kaks' Ohjastusen ezmäšt varaezimest da koume Ohjastusen muite varaezimest oma hänele abhu. Tazovaldkundan ministrused, ohjandused, valdkundaližed komitetad da radnikoičendad alištudas Ohjastusele.

Tazovaldkundan Parlamentan ühtnijoiden järgenduseližed valičendad oliba vn 2014 14. päiväl sügüz'kud (5. kucund). Valitihe Tazovaldkundan pämest parlamentas vn 2014 9. päiväl redukud [[Putin Vladimir|Venäman prezidentan]] taričendan mödhe, [[Kokov Jurii|nügüdläine Tazovaldkundan pämez']] sai vägestust ezmäižel tural (70 än't 70:späi, 100,0%).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 859 939 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 901 494 eläjad vl 2002. Sündutandmär ületab kolendmärad znamasižešti. Kaikutte kahtenz' ristit om lidnalaine eläi.

Kaik om [[Kabardinijan da Balkarijan Tazovaldkundan lidnad|kahesa lidnad]] tazovaldkundas da 2 lidnanvuittušt žilod. Toine järed lidn (enamba 50 tuh. ristituid) om [[Prohladnii]]. Vl 2018 kaik om 15 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[kabardalaižed]] — 57,0%, [[venälaižed]] — 22,5%, [[balkarijalaižed]] — 12,6%, [[turkad]] — 1,6%, [[osetinalaižed]] — 1,1%, [[armenijalaižed]] — 0,6%, [[ukrainalaižed]] — 0,6%, [[korejalaižed]] — 0,5%, toižed rahvahad — 3,2%, rahvahuden ozutandata — 0,3%.

== Homaičendad ==
<references />

== Irdkosketused ==
* [http://glava.kbr.ru/ Kabardinijan da Balkarijan Tazovaldkundan pämehen oficialine sait (''glava.kbr.ru'').] {{ref-ru}}
* [http://parlament.kbr.ru/ Kabardinijan da Balkarijan Tazovaldkundan Parlamentan oficialine sait (''parlament.kbr.ru'').] {{ref-ru}}
* [http://www.pravitelstvo.kbr.ru/ Kabardinijan da Balkarijan Tazovaldkundan Ohjastusen oficialine portal (''pravitelstvo.kbr.ru'').] {{ref-ru}}

{{Kabardinijan da Balkarijan Tazovaldkundan lidnad}}
{{Venälaižen Federacijan subjektad}}

[[Kategorii:Kabardinijan da Balkarijan Tazovaldkund| ]]
