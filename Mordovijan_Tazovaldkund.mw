{{Venälaižen Federacijan subjekt
|Nimi           = Mordovijan Tazovaldkund
|Venälaine nimi = Мордовская Республика <small>(ven.)</small><br />Мордовия Республикась <small>(erz.)</small><br />Мордовия Республиксь <small>(mokš.)</small>
|Flag           = [[Fail:Flag of Mordovia.svg|150px|Mordovijan Tazovaldkundan flag]]
|FSCoA          = [[Fail:Coat of Arms of Mordovia.svg|110px|Mordovijan Tazovaldkundan znam]]
|FlagLnk        = Mordovijan Tazovaldkundan flag
|CoALnk         = Mordovijan Tazovaldkundan znam
|FSMap          = [[Fail:Map of Russia - Mordovia.svg|300px]]
|FSCtrWhat      = Pälidn
|FSCtrNm        = [[Saransk]]
|AreaRnk        = 68
|TotArea        = 26128
|WaterPrcnt     = 0.8
|PopRnk         = 61
|Eläjiden lugu  = 805,056
|PopCtDate      = 2018
|PopDens        = 30.81
|GDPRnk         = 66
|GDP            = 198,1
|GDPCtDate      = 2016
|GDP(PPP)       = 245,2
|FedDistrNm     = Volgaveren
|EcRegNm        = Volgan da Vätkan
|OfLangs        = [[venäkel']], [[erzän kel']], [[mokšan kel']]
|HeadTtl        = Tazovaldkundan pämez'
|HeadNm         = [[Volkov Vladimir|Vladimir Volkov]]
|ViceTtl        = Ohjastusen ezimez'
|ViceNm         = [[Suškov Vladimir|Vladimir Suškov]]
|LegislTtl      = Valdkundaližen Nevondkundan ezimez'
|LegislNm       = [[Čibirkin Vladimir|Vladimir Čibirkin]]
|FSAnthem       = ''[[Mordovijan Tazovaldkundan gimn|Sä om minun lämoi, Mordovii...]]''
|Domain         = 
|CadNo          = 13, 113
|MSK            = [[UTC]]+3 ([[MSK]]+0)
}}
'''Mordovijan Tazovaldkund''' ({{lang-ru|Республика Мордовия}}, {{lang-myv|Мордовия Республикась}}, {{lang-mdf|Мордовия Республиксь}}) vai '''Mordovii''' ({{lang-ru|Мордовия}}, [[erzän kel'|erz]]. i {{lang-mdf|Мордовиясь}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da kaikiš suremb lidn om [[Saransk]].

== Keled ==
Valdkundkeled oma [[venäkel'|venän]], [[erzän kel'|erzän]] da [[mokšan kel'|mokšan]] keled, tazovaldkundan Konstitucijan 12. kirjutusen mödhe.

== Istorii ==
Mordovijan Tazovaldkund om olmas vs 1930 vilukun 10. päiväspäi. Vodhe 1934 tal'vkun 20. päivhäsai sen nimi oli Mordovijan avtonomine agj. Vhesai 1990 sen nimi oli Mordovijan Avtonomine Nevondkundaline Socialistine Tazovaldkund.

Mordovijan Tazovaldkundan Konstitucii<ref>[http://constitution.garant.ru/region/cons_mordov/ Mordovijan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1995 21. päiväl sügüz'kud Mordovijan Konstitucižen Suiman ezitajil, sidä kesken Valdkundaližen Nevondkundan, da om väges äiluguižidenke vajehtusidenke.

== Geografijan andmused ==
[[Fail:Relief Map of Mordovia.png|thumb|left|250px|Mordovijan Tazovaldkundan reljefan kart.]]
Tazovaldkundal om röunoid [[Ul'janovskan agj]]anke päivnouzmas, [[Penzan agj]]anke suves, [[Räzanin agj]]anke päivlaskmas, [[Alalidnan agj]]anke pohjoižes da [[Čuvašijan Tazovaldkund]]anke pohjoižpäivnouzmas. Mordovijan Tazovaldkund om mererandatoi.

Pind om 26 128 km². [[Mec]]ad ottas territorijan tobmad palad. Tazovaldkundan territorijan päivlaskmpol' mülüb [[Mokš (jogi)|Mokš-jogen]] basseinha, päivnouzmpol' — [[Sur (Volgan ližajogi)|Sur-jogen]] basseinha.

Reljef om kukhikaz alangištoidenke. Kaikiš korktemb čokkoim om nimetoi taho 324 m kortte valdmeren pindan päl.

Klimat om [[ven vö|ven]] kontinentaline. Heinkun keskmäine lämuz om +19 C°, vilukun — −12 C°. Paneb sadegid 350..700 mm vodes.

Londuseližed varad oma [[palab šoidkivi]], [[fosfor|fosforitad]], [[mouckivi]], [[mec]], [[vezi|reskvezi]].

== Tobmuz ==
[[Fail:White House (Saransk).jpg|thumb|right|250px|''Tazovaldkundan pert''' om Mordovijan Ohjastusen ištundsija [[Saransk]]as.]]
[[Volkov Vladimir|Vladimir Volkov]] radab tazovaldkundan pämeheks vs 2012 semendkun 10. päiväspäi, enzne tazovaldkundan Ohjastusen pämez' (1995−2012), Valdkundaline Nevondkund vahvišti händast radnikusele eziauguižikš [[Putin Vladimir|Venäman prezidentan]] taričendan mödhe. Kaik rahvaz änestab tazovaldkundan pämest videks vodeks. Tazovaldkundan pämez' märičeb Ohjastusen strukturad, paneb ministrid radnikusile. Hän sättutab Ohjastusen ezimehen kandidatad parlamentanke.

Mordovijan parlament om Valdkundaline Nevondkund. Kaik rahvaz valičeb sen 48 ezitajad videks vodeks. [[Čibirkin Vladimir|Vladimir Čibirkin]] radab Nevondkundan ezimeheks vs 2011 tal'vkun 15. päiväspäi kahtenden strokun jäl'geten.

Radonoigendai tobmuz om Mordovijan Tazovaldkundan Ohjastuz. [[Suškov Vladimir|Vladimir Suškov]] radab Ohjastusen ezimeheks vs 2012 semendkun 14. päiväspäi. Tazovaldkundan ministrused, komitetad da radnikoičendad alištudas Ohjastusele.

Mordovijan Valdkundaližen Nevondkundan ühtnijoiden järgenduseližed valičendad oliba vn 2016 18. päiväl sügüz'kud (6. kucund). Valitihe tazovaldkundan pämest vn 2017 10. päiväl sügüz'kud — ezmäižen kerdan vspäi 2003, [[Volkov Vladimir|nügüdläine pämez']] sai vägestust ezmäižes turas (89,19% änid).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 834 755 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 1 029 562 eläjad vl 1970. Vl 2018 63% ristituid oma lidnalaižed.

Kaik om [[Mordovijan Tazovaldkundan lidnad|seičeme lidnad]] tazovaldkundas, 13 lidnanvuittušt žilod da 1250 küläd. Toine järed lidn (enamba 45 tuh. eläjid vl 2017) om [[Ruzajevk]]. Vl 2017 kaik oli 20 eländpunktad enamba mi 5 tuh. eläjidenke.

Rahvahad (enamba 0,4% vl 2010): [[venälaižed]] — 53,2%, [[mordvinalaižed]] — 39,9%, [[totarlaižed]] — 5,2%, [[ukrainalaižed]] — 0,4%, toižed rahvahad — 0,9%, rahvahuden ozutandata — 0,4%.

== Homaičendad ==
<references />

== Irdkosketused ==
* [http://www.e-mordovia.ru/ Mordovijan Tazovaldkundan tobmuden aluzkundoiden oficialine portal (''e-mordovia.ru'').] {{ref-ru}} {{ref-en}} {{ref-myv}} {{ref-mdf}}
* [http://www.gsrm.ru/ Mordovijan Valdkundaližen Nevondkundan oficialine sait (''gsrm.ru'').] {{ref-ru}}
* [http://www.e-mordovia.ru/pravitelstvo-rm/ Mordovijan Tazovaldkundan Ohjastusen oficialižed lehtpoled tobmuden aluzkundoiden ''e-mordovia.ru''-portalal.] {{ref-ru}}

{{Mordovijan Tazovaldkundan lidnad}}
{{Venälaižen Federacijan subjektad}}

[[Kategorii:Mordovijan Tazovaldkund| ]]
