{{Venälaižen Federacijan subjekt
|Nimi           = Mordovijan Tazovaldkund
|Venälaine nimi = Мордовская Республика <small>(ven.)</small><br />Мордовия Республикась <small>(erz.)</small><br />Мордовия Республиксь <small>(mokš.)</small>
|Flag           = [[Fail:Flag of Mordovia.svg|150px|Mordovijan Tazovaldkundan flag]]
|FSCoA          = [[Fail:Coat of Arms of Mordovia.svg|100px|Mordovijan Tazovaldkundan znam]]
|FlagLnk        = Mordovijan Tazovaldkundan flag
|CoALnk         = Mordovijan Tazovaldkundan znam
|FSMap          = [[Fail:Map of Russia - Mordovia.svg|300px]]
|FSCtrWhat      = Pälidn
|FSCtrNm        = [[Saransk]]
|AreaRnk        = 68
|TotArea        = 26128
|WaterPrcnt     = 0.1
|PopRnk         = 62
|Eläjiden lugu  = 808,888
|PopCtDate      = 2015
|PopDens        = 30.96
|GDP            = 
|GDPCtDate      =
|GDP(PPP)       = 
|FedDistrNm     = Volgaveren
|EcRegNm        = Volgan da Vätkan
|CadNo          = 13, 113
|OfLangs        = [[venäkel']], [[erzän kel']], [[mokšan kel']]
|HeadTtl        = Tazovaldkundan pämez'
|HeadNm         = [[Volkov Vladimir|Vladimir Volkov]]
|ViceTtl        = Ohjastusen ezimez'
|ViceNm         = [[Suškov Vladimir|Vladimir Suškov]]
|LegislTtl      = Valdkundaližen Nevondkundan ezimez'
|LegislNm       = [[Čibirkin Vladimir|Vladimir Čibirkin]]
|FSAnthem       = ''[[Mordovijan Tazovaldkundan gimn]]''
|Domain         = 
|MSK            = [[UTC]]+3 ([[MSK]]+0)
}}
'''Mordovijan Tazovaldkund''' ([[venäkel'|ven.]]: ''Республика Мордовия'', [[erzän kel'|erz.]]: ''Мордовия Республикась'', [[mokšan kel'|mokš.]]: ''Мордовия Республиксь'') vai '''Mordovii''' ([[venäkel'|ven.]], [[erzän kel'|erz.]] da [[mokšan kel'|mokš.]]: ''Мордовия'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da surembaine lidn om [[Saransk]].

== Keled ==
Valdkundkeled oma [[venäkel'|venän]], [[erzän kel'|erzän]] da [[mokšan kel'|mokšan]] keled, tazovaldkundan Konstitucijan 12. kirjutusen mödhe.

== Istorii ==
Mordovijan Tazovaldkund om olmas vl 1930 vilukun 10. päivälpäi. Vhesai 1934 tal'vkun 20. päivhäsai sen nimi oli Mordovijan avtonomine agj. Vhesai 1990 sen nimi oli Mordovijan Avtonomine Nevondkundaline Socialistine Tazovaldkund.

Mordovijan Tazovaldkundan Konstitucii<ref>[http://constitution.garant.ru/region/cons_mordov/ Mordovijan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 1995 sügüz'kun 21. päiväl Mordovijan Valdkundaližen Nevondkundan ezitajil.

== Geografijan andmused ==
[[Fail:Relief Map of Mordovia.png|thumb|left|250px|Mordovijan Tazovaldkundan reljefan kart.]]
Tazovaldkundal oma röunad [[Ul'janovskan agj]]anke päivnouzmas, [[Penzan agj]]anke suves, [[Räzanin agj]]anke päivlaskmas, [[Alalidnan agj]]anke pohjoižes da [[Čuvašijan Tazovaldkund]]anke pohjoižpäivnouzmas. Mordovijan Tazovaldkund om mererandatoi.

Pind om 26 128 km². [[Mec]]ad ottas territorijan tobmad palad. Tazovaldkundan territorijan päivlaskmpol' mülüb [[Mokš (jogi)|Mokš]]-jogen basseinha, päivnouzmpol' — [[Sur (Volgan ližajogi)|Sur]]-jogen basseinha.

Reljef om kukhikaz alangištoidenke. Korktembaine čokkoim om nimetoi taho 324 m kortte valdmeren pindan päl.

Klimat om [[ven vö|ven]] kontinentaline. Heinkun keskmäine lämuz om +19°C, vilukun — -12°C. Paneb sadegid 350-700 mm vodes.

Londuseližed varad oma [[palab šoidkivi]], [[fosfor|fosforitad]], [[mouckivi]].

== Tobmuz ==
[[Fail:White House (Saransk).jpg|thumb|right|250px|''Tazovaldkundan pert''' om Mordovijan Ohjastusen ištundsija [[Saransk]]as.]]
[[Volkov Vladimir|Vladimir Volkov]] radab tazovaldkundan pämeheks vs 2012 semendkun 10. päiväspäi, Valdkundaline Nevondkund vahvišti händast radnikusele. Tazovaldkundan pämez' märičeb Ohjastusen strukturad, paneb ministrid radnikusile. Hän sättutab Ohjastusen ezimehen kandidatad parlamentanke.

Mordovijan parlament om Valdkundaline Nevondkund. Kaik rahvaz valičeb sen 48 ezitajad videks vodeks. [[Čibirkin Vladimir|Vladimir Čibirkin]] radab Nevondkundan ezimeheks vs 2011 tal'vkun 15. päiväspäi.

Radonoigendai tombuz om Mordovijan Tazovaldkundan Ohjastuz. [[Suškov Vladimir|Vladimir Suškov]] radab Ohjastusen ezimeheks vspäi 2012 semendkun 14. päiväspäi. Tazovaldkundan ministrused, komitetad da radnikoičendad alištudas Ohjastusele.

Järgvaličendad Mordovijan Valdkundaližhe Nevondkundha oliba vl 2011 tal'vkun 4. päiväl.

== Eläjad ==
Vl 2010 eläjiden lugu om 834 755 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte kudenz' ristit kümnespäi om lidnalaine.

Kaikes tazovaldkundas om [[Mordovijan Tazovaldkundan lidnad|seičeme lidnad]]. Toine sur' lidn (enamba 45 tuh. eläjid vl 2015) om [[Ruzajevk]].

Rahvahad (enamba 0,5% vl 2010): [[venälaižed]] (53,2%), [[mordvinalaižed]] (39,9%), [[totarlaižed]] (5,2%); toižed — 1,3%, rahvahuden ozutandata — 0,4%.

== Homaičendad ==
<references />

== Irdkosketused ==
* [http://www.e-mordovia.ru/ Mordovijan Tazovaldkundan tobmuden aluskundoiden oficialine portal.] {{ref-ru}} {{ref-en}} {{ref-myv}} {{ref-mdf}}
* [http://www.gsrm.ru/ Mordovijan Valdkundaližen Nevondkundan oficialine sait.] {{ref-ru}}
* [http://www.e-mordovia.ru/powerbody/view/3 Mordovijan Tazovaldkundan Ohjastusen oficialižed lehtpoled tobmuden aluskundoiden portalal.] {{ref-ru}}

{{Mordovijan Tazovaldkundan lidnad}}
{{Venälaižen Federacijan subjektad}}

[[Kategorii:Mordovijan Tazovaldkund| ]]
