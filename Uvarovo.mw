{{Eländpunkt
 | Nimi = Uvarovo<br />Уварово
 | Lidnanznam = Uvarovo-city (Tambov oblast).png
 | Flag = Flag of Uvarovo (Tambov oblast).png
 | Lidnanznam text = Uvarovon lidnanznam
 | Flag text = Uvarovon flag
 | Valdkund = Venäma
 | Eläjiden lugu = 23,987
 | Voz' = 2018-01-01
 | Pind = 23
 | Fail = Христорождественский храм в Уварово - panoramio.jpg
 | Pämez' = Vladislav Denisov<br />(tal'vku 2015—)
 | Telefonkod = +7-47558-xx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
'''Uvarovo''' ({{lang-ru|Ува́рово}}) om [[Venäma]]n lidn da lidnümbrik [[Tambovan agj]]an suvipäivnouzmas. Se om [[Uvarovon rajon]]an administrativižeks keskuseks, ei mülü sihe.

== Istorii ==
Eländpunktan aluz om pandud kuti kaks' lähišt keskneze eländpunktad. Eziauguine oli ''Uvarovk-futor'' ({{lang-ru|хутор Уваровка}}) vl 1699, se-žo ''Krasnii Kaiv'' (ven. ''Красный Колодец''), om pandud [[kozakišt]]ol, vspäi 1702 ''Uvarovo-žilo'', nimitihe Uvarov-manpidajan kanzannimen mödhe. Kahtenz' eländpunkt oli ''Gorodišče-žilo'' (ven. ''село Городище'') vspäi 1830. Šingotihe tegimišton edheotandoil, [[višn'|višnän]] kazvatandal i koumel jarmankal vodes. Vl 1893 raudte mäni žiloidenno. Ühtištuihe niid 20. voz'sadan augotišes i kändihe Uvarovo-žiloks. Oli lidnanvuiččeks žiloks vspäi 1960. [[Rikmuiktuz|Rikmuiktusen]] himine tegim radaškanzi vl 1966, i sil-žo vodel lidnanvuitte žilo sai lidnan statusad.

Uvarovo šingotase mašinansauvomižen i [[plastik]]tegesiden «Granit-M»-kompanijal<ref>[http://granit-m.ru/ «Granit-M»-kompanijan sait (''granit-m.ru'').] {{ref-ru}}</ref> (gal'vanižed mašinad da tehmižjonod, plastiktorved i armatur), sömtegimištol (sahartegim, pühävoitegim, leibtegim). Nened edheotandad radoiba ende, edel 1990-nzid vozid: järed himine tegim (enamba 5 tuhad radajid), savičtegim, argvoitegim i maploduiden kuivateztegim.

== Geografijan andmused ==
Lidn sijadase rajonan keskuzpalan pohjoižes, [[Voron (Hopran ližajogi)|Voron]]-jogen oiktal randal ({{lang-ru|Воро́на}} 454 km pitte, [[Don]]an hurapol'ne bassein), 140 m ü.m.t. keskmäižel korktusel. Matkad [[Tambov]]hasai om 100 km lodeheze orhal, 118 km avtotel vai 113 km raudtel. Lähembaine lidn om [[Žerdevk]] 56 km päivlaskmha orhal, 78 km avtotedme vai 272 km raudtedme. ''Oblovk''-raudtestancii ({{lang-ru|Обловка}}) radab lidnan keskuzpalas «Tambov — [[Balašov (lidn)|Balašov]]»-keskustal vspäi 1893.

Uvarovo om lidnümbrikon üks'jäine eländpunkt.

== Eläjad ==
Vl 1897 lidnan ristitišt oli 10 tuh. eläjid, vl 1939 — 10 800 eläjad. Vn 2010 Venäman rahvahanlugemižen mödhe lidnan eläjiden lugu oli 26 830 ristitud. Kaikiš suremb lidnan ristitišt oli 31..34 tuhad eläjid vll 1979−2001 (34 800 rist. vl 1992). [[Ortodoksine hristanuskond|Ortodoksižen hristanuskondan]] Hristan Raštvoiden päjumalanpert'<ref>[http://sobory.ru/geo/locat/2218 Uvarovon pühäpertid ''sobory.ru''-saital.] {{ref-ru}}</ref> (1840) om olmas lidnas.

Professionaližen opendusen aluzkundad oma Uvarovon himiž-tehnologine kolledž<ref>[http://uvarovohk.68edu.ru/ Uvarovon himiž-tehnologižen kolledžan sait (''uvarovohk.68edu.ru'').] {{ref-ru}}</ref> i Tambovan agjan bazižen medkolledžan filial.

== Homaičendad ==
<references />

== Irdkosketused ==
* [http://g58.tmbreg.ru/ Uvarovon lidnümbrikon tobmuden aluzkundoiden sait (''g58.tmbreg.ru'').] {{ref-ru}}
{{Commons|Category:Uvarovo}}

{{Tambovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad]]
[[Kategorii:Tambovan agjan lidnümbrikod]]
[[Kategorii:Uvarovon rajon|*]]
