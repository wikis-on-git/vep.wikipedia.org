{{Eländpunkt
 | Nimi = Pokrov<br />Покров
 | Lidnanznam = Coat of Arms of Pokrov (Vladimir oblast) (1781).png
 | Flag = 
 | Lidnanznam text = Pokrovan lidnanznam
 | Flag text = 
 | Valdkund = Venäma
 | Eläjiden lugu = 17,308
 | Voz' = 2017
 | Pind = 19
 | Fail = Pokrov Lenin street 2.jpg
 | Pämez' = Oleg Kisläkov<br />(sügüz'ku 2015—)
 | Telefonkod = +7-49243-xx-xxx
 | Avtokod = 33
 | Aigvö = [[UTC]]+3 ([[MSK]]+0)
}}
'''Pokrov''' ({{lang-ru|Покров}} «kate» vai «kaičend») om [[Venäma]]n lidn [[Vladimiran agj]]an päivlaskmas. Mülüb [[Petuškan rajon]]ha lidnankundaks, sen kaikiš suremb lidn.

== Istorii ==
Eländpunkt mainitase ezmäižen kerdan vl 1506 kuti ''külä läz Antonii Pokrovskijan jumalankodid''. Vozil 1678−79 se sai ''partiarhan Pokrovskoje-külä''-nimed. Pokrovskijan jumalankodi oli olmas vhesai 1711, tühjitadud. Vspäi 1778 külä tegihe lidnaks nügüdläiženke nimenke.

Pokrovan ižandusen päsarakod oma sömtegimišt (järed šokoladfabrik i pränikoiden tehmine), biopreparatoiden i raudbetontegesiden pästand, mugažo juvelirine i elektromehanine tegimed ratas, omblendfabrik om olmas.

== Geografijan andmused ==
Lidn sijadase Šitkanjogen randal (lankteb [[Vol'g (Kläz'man ližajogi)|Vol'ganjogehe]]) 5 kilometras [[Kläz'm]]an randaspäi, sen hural randpolel, 125 m keskmäižel korktusel valdmeren pindan päl. Pokrov om ümbärtud penil järvil da pedaimecoil. Matkad [[Petuškad]]-lidnhasai om 18 km päivnouzmha, [[Vladimir (lidn)|Vladimirhasai]] — 81 km päivnouzmha. Lähembaižed järedad lidnad sijadasoiš Moskvan agjas: [[Jegor'jevsk]] 60 km suvhe orhal, [[Orehovo-Zujevo]] 20 km suvipäivlaskmha i [[Noginsk]] 45 km päivlaskmha orhal.

Pokrov om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 17 756 ristitud. Kaikiš suremb ristitišt om 17..18 tuhad eläjid vozil 2010−2017. 16. voz'sadaspäi [[ortodoksine hristanuskond|ortodoksižen hristanuskondan]] Jumalanmaman katken pühäpert' om olmas lidnas (kivine vspäi 1672).

== Transport ==
Federaline «Volg»-avtote (M7) läbitab lidnad, avtobusstancii om trassan teverel. ''Pokrov-raudtestancii'' sijadase 4 km suvipäivnouzmha lidnan keskusespäi «[[Moskv]] — [[Vladimir (lidn)|Vladimir]]» raudtekeskustal.

== Irdkosketused ==
* [http://www.pokrovcity.ru/ Municipaližen «Pokrov-lidn»-ühtnikan tobmuden aluzkundoiden oficialine sait (''pokrovcity.ru'').] {{ref-ru}}
{{Commons|Category:Pokrov, Russia}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Petuškan rajon]]
