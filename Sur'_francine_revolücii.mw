[[Fail:Prise de la Bastille.jpg|thumb|right|250px|[[Bastilii]]-türman-lidnusen anastand azegištod ecmäs.]]
{{1000}}
'''Sur' francine revolücii''' ({{lang-fr|Révolution française}}) om voziden 1789−1799 [[Francii|Francijan]] kundaližen i politižen sisteman kaikiš järedamb toštmižsauvomine. Se vei absolütižes monarhijaspäi Ezmäiženno franciženno tazovaldkundannoks (vn 1792 sügüz'ku) «Joudjuz, kohtaižuz, vellüz»-devizanke. De jure rahvahanikad oliba joudjad i kohtaižidenke oiktusidenke käskusišton edes.

== Revolücijan süd ==
Francijan ühtnend [[Amerikaine revolücii|Amerikaižhe sodaha ripmatomudes]] (1775−1783) i sen ozutez, maižandusen satusetomad voded, onetoi torguindakt Britanijanke tegiba rahaazjišton pahan olendan süikš. Mugažo [[Vauktustusen aig|Vauktustusen]] idejad i socialižed vajehtused veiba pit'kanno revolücijannoks. Edeline järgenduz formiruihe kaks' voz'sadad kompromissoiden da südäisodoiden rezul'tataks, no aristokratijan meleltartutomuz ristituiden olendas kucui ekspluatacijan i radotomuden teravad lujendust. Bajarišt i pap'kund ei tahtoigoi antta nimiččid valdkundmaksoid, i ei pästand rahvahad valita ezitajid.

Revolücijan aigan buržuazijale ei piida olend kunigahad sauvomha valdkundad.

== Buržuazižen revolücijan voz'kümne ==
Revolücii zavodihe [[Pariž]]as Francijan [[Lui XVI]]-kunigahan tobmuden edelbankrotižes olendaspäi i Bastilijan anastandaspäi vn 1789 14. päiväl heinkud rahvahal (valdkundaline praznik) kaičemha Parižad verhiš sodavägišpäi. Francijan sodaväged eziniba rahvahan poles.

Vn 1789 17. päiväl heinkud kunigaz Rahvahaližen Suiman ezitajidenke tuli Parižha i tundišti revolücijad, kokard Parižan lidnanznamanke (sinine da rusked) i kunigahan flaganke (vauged) kändihe Francijan simvolaks. Rahvaz sädi kommunoid Parižan kartte kaikedme valdkundadme. Sen-žo voden 26. päiväl elokud Alusenpanijan Rahvahaližen Suiman ühtnijad vahvištiba Ristitun da rahvahanikan oiktusiden deklaracijad. Vn 1791 3. päiväl sügüz'kud ezmäine Francijan Konstitucii oli vahvištadud, i 14. sügüz'kud kunigaz andoi valad sihe. Monarh oli čuratud valdištmelpäi (vn 1792 sügüz'ku) vastustusen i pagon verhiže maihe naprindan tagut, sid' surmitud vn 1793 21. päiväl vilukud.

Suren buržuazižen revolücijan lopind znamoičihe 18. brümeran valdkundankukerdusel (vn 1799 9. päiväl kül'mkud), sen satuseks [[Napoleon I|Napoleon Bonapart]] kändihe ohjastusen pämeheks. Buržuazii, manmehišt i golläd lidnalaižed toraziba monarhijan polenpidajid da aristokratijad vaste, se oli ezmäine buržazine revolücii mail'mas.

== Irdkosketused ==
* [http://frda.stanford.edu/ Francižen revolücijan digitaline arhiv — Stenfordan universitet Francijan Rahvahaliženke kirjištonke ühthižtöiš (''frda.stanford.edu'').] {{ref-en}} {{ref-fr}}
{{Commons|Category:French Revolution}}

{{stub}}
[[Kategorii:Francijan istorii]]
[[Kategorii:Revolücijad]]
[[Kategorii:Socializman istorii]]
[[Kategorii:Uz' aig]]
[[Kategorii:Pariž]]
