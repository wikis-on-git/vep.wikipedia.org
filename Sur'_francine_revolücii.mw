[[Fail:Prise de la Bastille.jpg|thumb|right|250px|[[Bastilii]]-türman-lidnusen anastand azegištod ecmäs.]]
{{1000}}
'''Sur' francine revolücii''' ({{lang-fr|Révolution française}}) om voziden 1789−1799 [[Francii|Francijan]] kundaližen i politižen sisteman kaikiš järedamb toštmižsauvomine. Se vei absolütižes monarhijaspäi Ezmäiženno franciženno tazovaldkundannoks (vn 1792 sügüz'ku) «Joudjuz, kohtaižuz, vellüz»-devizanke. De jure rahvahanikad oliba joudjad i kohtaižidenke oiktusidenke käskusišton edes.

Revolücii zavodihe [[Pariž]]as Francijan kunigahan tobmuden edelbankrotižes olendaspäi i Bastilijan anastandaspäi vn 1789 14. päiväl heinkud rahvahal (valdkundaline praznik) kaičemha Parižad verhiš sodavägišpäi. Francijan sodaväged eziniba rahvahan poles. Suren buržuazižen revolücijan lopind znamoičihe 18. brümeran valdkundankukerdusel (vn 1799 9. päiväl kül'mkud), sen satuseks [[Napoleon I|Napoleon Bonapart]] kändihe ohjastusen pämeheks. Buržuazii, manmehišt i golläd lidnalaižed toraziba monarhijan polenpidajid da aristokratijad vaste, se oli ezmäine buržazine revolücii mail'mas.

Francijan ühtnend [[Amerikaine revolücii|Amerikaižhe revolücijha]] (1775−1783), maižandusen satusetomad voded, onetoi torguindakt Britanijanke tegiba rahaazjišton pahan olendan süikš. Mugažo [[Vauktustusen aig|Vauktustusen]] idejad i socialižed vajehtused veiba pit'kanno revolücijannoks. Edeline järgenduz formiruihe kaks' voz'sadad kompromissoiden da südäisodoiden rezul'tataks, no aristokratijan meleltartutomuz ristituiden olendas kucui ekspluatacijan i radotomuden teravad lujendust. Bajarišt i pap'kund ei tahtoigoi antta nimiččid valdkundmaksoid, i ei pästand rahvahad valita ezitajid. Revolücijan aigan buržuazijale ei piida olend kunigahad sauvomha valdkundad.

{{Commons|Category:French Revolution}}

{{stub}}
[[Kategorii:Francijan istorii]]
[[Kategorii:Revolücijad]]
[[Kategorii:Socializman istorii]]
[[Kategorii:Uz' aig]]
[[Kategorii:Pariž]]
