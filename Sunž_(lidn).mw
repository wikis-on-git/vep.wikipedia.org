{{Eländpunkt
 | Nimi = Sunž<br />Сунжа <small>(ven.)</small><br />Шолжа-Пхье <small>(inguš.)</small>
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 65,006
 | Voz' = 2017
 | Pind =
 | Fail = Город Сунжа.jpg
 | Pämez' = Timur Cičoev<br />(kezaku 2017—)
 | Telefonkod = +7-87341-xx-xxx
 | Avtokod = 06
 | Aigvö = [[UTC]]+3 ([[MSK]]+0)
}}
[[Fail:Мечеть города Сунжи 2.jpg|thumb|left|250px|Lidnan mečet'.]]
'''Sunž''' ({{lang-ru|Сунжа}}, {{lang-inh|Шолжа-Пхье}}) om [[Venäma]]n lidn da lidnümbrik [[Ingušetijan Tazovaldkund]]an pohjoižpäivnouzmas. Se om tazovaldkundan kahtenz' surtte lidn, mugažo [[Sunžan rajon]]an administrativižeks keskuseks (ei mülü sihe vspäi 2017).

== Istorii ==
Vll 1830−1845 ''Kurijürt-eländpunkt'' ({{lang-inh|КIури-Юрт}}) oli olmas Sunžan oiktal (suvižel) randal. Kavkazižen sodan jäl'ghe [[kozakišt|kozakad]] paniba Sunženskai-stanican alust ({{lang-ru|станица Сунженская}}) Sunžan hural (pohjoižel) randal vl 1845. Vl 1852 udesnimitihe Slepcovskai-stanicaks ({{lang-ru|Слепцовская}}) sodan vägimehen Nikolai Slepcov-majorjenaralan kanzannimen mödhe. Vl 1939 stanic sai ut oficiališt nint: ''Ordžonikidzevskai'' ({{lang-ru|Орджоникидзевская}}).

Ingušetijan sädandan jäl'ghe stanic kändihe röunanverižeks i oli kodikš pagenikoiden täht Čečenijaspäi sodategendoiden aigan. Vn 2015 5. päiväl kezakud kätihe stanicad lidnanvuiččeks žiloks, vn 2016 3. päiväl uhokud nimitihe žilod nügüdläižikš jogen mödhe. Vn 2016 tal'vkus Sunž-žilo sai lidnan statusad.

Lidn šingotase sömtegimišton edheotandoil: voisagudtegim, konservtegim, konditerine fabrik.

== Geografijan andmused ==
Lidn sijadase Sunž-jogen hural randal tobjimalaz ([[Terek (jogi)|Terekan]] bassein), 320 m keskmäižel korktusel valdmeren pindan päl. Matkad [[Magas]]hasai om 30 km suvipäivlaskmha. Lähembaine lidn om [[Karabulak]] 8 km päivlaskmha. Tatanmaine civiline Magas-lendimport (''IGT / ИНШ'') sijadase lidnan päivlaskmas, tehtas reisid Moskvha.

Sunž om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 61 598 ristitud. Kaikiš suremb ristitišt oli 70 095 eläjad vl 2009, poleni Čečnän soda lopun tagut.

Rahvahad (vl 2010, enamba 0,9%, ozutadud rahvahudenke): [[ingušad]] — 90,1%, [[čečenalaižed]] — 7,5%, [[venälaižed]] — 0,9%, toižed rahvahad — 1,5%.

Čomamahtoiden i lämoipalopäzutajiden kolledžad, Islaman institut i Ingušetijan valdkundaližen universitetan (alusenpandud tähä vl 1994) severz'-se korpusoid oma professionaližen opendusen aluzkundoikš.

{{Commons|Category:Sunzha (city)}}

{{Ingušetijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ingušetijan Tazovaldkundan lidnad]]
[[Kategorii:Ingušetijan Tazovaldkundan lidnümbrikod]]
