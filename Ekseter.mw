{{Eländpunkt
 | Nimi = Ekseter<br />Exeter
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Sur' Britanii
 | Eläjiden lugu = 131,405
 | Voz' = 2019
 | Pind = 47.04
 | Fail = ExeterCollage.jpg
 | Pämez' = Triš Oliver<br/>(2021/2022,<br/>''Trish Oliver'')
 | Telefonkod = +44-(0)1392
 | Aigvö = tal'vel [[UTC]]+0,<br />kezal [[UTC]]+1
}}
[[Fail:Exeter location map.png|thumb|left|250px|Ekseter-lidnan shematine kart (2012)]]
'''Ekseter''' ({{lang-en|Exeter}} [ˈɛksɨtə(r)], [[kornan kel'|korn]].: ''Karesk'') om [[Sur' Britanii|Suren Britanijan]] lidn [[Devon (grafkund)|Devon]]-grafkundas, sen administrativine keskuz. Sijadase [[Anglii|Anglijan]] suvipäivlaskmas, Kornuoll-pol'sarel.

== Istorii ==
Eländpunktan aluz om pandud istorijanedeližel aigal. [[Eks (jogi)|Eks]]-laivjogi ({{lang-en|River Exe}} 96 km pitte) andoi nimen lidnale. [[Anglikanine jumalankodikund|Anglikanižen jumalankodikundan]] Ekseteran päjumalanpert' om saudud vozil 1112−1400. Lidn sai ''siti''-statusad (angl. ''city'') vl 1974.

Ekseteran ižandusen sarakod oma tekstil'edheotandad, maižanduzmašinoiden tehmine. Tervhudenkaičendan organizacii i [[sä]]nendustusen ''Met Office'' oma znamasižed valdkundas.

== Geografijan andmused ==
Lidnan keskuz sijadase 15 kilometras Eks-jogen lanktendaspäi [[La Manš]]ha, 7 m ü.m.t. keskmäižel korktusel. Jogen ližaks, šlüzatoi kanal ühtenzoitab lidnad La Manš-sal'menke, kanal om nell' metrad süvütte. Lähembaižed järedad lidnad oma [[Torki]] da [[Peinton]] 15 km suvhe, [[Plimut]] 60 km suvipäivlaskmha i [[Bristol']] 110 km pohjoižpäivnouzmha.

Klimat om [[ven vö|ven]] meren pehmdanke tal'venke. Voden keskmäine lämuz om +10,9 C°, heinkun-elokun +17 C°, tal'vkun-uhokun +6 C°. Ekstremumad oma −16 C° i +33 C°. Paneb sadegid 830 mm vodes, enamba redukus-vilukus (85..95 mm kus).

== Eläjad ==
Vn 2011 Suren Britanijan rahvahanlugemižen mödhe lidnan eläjiden lugu oli 117 773 ristitud. Lidnaglomeracijan ristitišt oli 467 257 eläjad vl 2014.

Ekseteran universitet<ref>[http://exeter.ac.uk/ Ekseteran universitetan sait (''exeter.ac.uk'').] {{ref-en}}</ref> ({{lang-en|University of Exeter}}, 23,6 tuhad üläopenikoid vl 2018) radab vspäi 1955, om sätud voziden 1838−1888 opendusen aluzkundoiden ühtištusel.

== Homaičendad ==
<references />

== Irdkosketused ==
* [http://www.exeter.gov.uk/ Lidnan tobmuden sait (''exeter.gov.uk'').] {{ref-en}}
{{Commons|Exeter}}

[[Kategorii:Suren Britanijan lidnad]]
[[Kategorii:Anglijan lidnad]]
[[Kategorii:Eländpunktad kirjamišton mödhe]]
[[Kategorii:Devon|*]]
