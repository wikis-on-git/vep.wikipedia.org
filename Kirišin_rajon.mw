{{Rajon
| Nimi          = Kirišin rajon<br />Киришский район
| Znam          = Budogoshch gerb.svg
| Flag          = Flag of Kirishsky rayon (Leningrad oblast).png
| Znam text     = Kirišin rajonan znam
| Flag text     = Kirišin rajonan flag
| Valdkund      = Venäma
| Pälidn        = Kiriši
| Eläjiden lugu = 64,170
| Year          = 2016
| Pind          = 3,045.30
| Map           = Location of Kirishsky District (Leningrad Oblast).svg
| Map width     = 
}}
'''Kirišin rajon''' ({{lang-ru|Киришский район}}) om municipaline ühtnik [[Leningradan agj]]as.

Administrativine keskuz om [[Kiriši]]-lidn (vspäi 2006 mülüb rajonha). Siš eläb rajonan ristitišton nell' videndest. Lidn sijadase rajonan suvipäivlaskmas.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Leningradan ümbrik]]ho ühten aigan niiden sädandanke kuti '''Andrejevon rajon''' [[Andrejevo (külä, Leningradan agj)|Andrejevo-külän]] keskuseks. Mugažo oli tehtud '''Budogoščan rajon''' [[Budogošč]]-žilon keskuseks. Vl 1930 heinkun 23. päiväl heitihe ümbrikod, i molembad rajonad mülüiba Leningradan agjaha kuti administrativižed ühtnikad. Vl 1931 sügüz'kun 30. päiväl Andrejevon rajonad udesnimitihe '''Kirišin rajon:aks''', sikš miše rajonan keskust sirdihe [[Kiriši]]-külähä. Vl 1932 vulikun 1. päiväl enččen Budogoščan rajonan territorijad ühtištuihe Kirišin rajonanke.

[[Toine mail'man soda|Toižen mail'man voinan]] aigan vozil 1941−1944 rajonan territorijan pala oli okkupiruidud. Vozil 1944−1963 rajonan keskust oli sirtud [[Budogošč]]-radnikžilho, sikš miše Kiriši-külä oli pandud mantazole sodategoiden taguiči. Vl 1965 [[Kiriši]]-radnikžilo tegihe rajonan administrativižen keskusen möst, ühtes sidä kätihe lidnaks. Vozil 1967−2006 Kiriši oli alištunu agjan tobmudele oikti. Rajon om olmas nügüdläižiš röunoiš vspäi 2006.

== Geografijan andmused ==
Kirišin rajon om Leningradan agjan suvine taho. Pind — 3 045 nellikkilometrad (kümnenz' surtte agjas). Mec otab territorijan kaks' koumandest, lehtezmec om enambuses (habikod, koivikod). Rajonan territorii om alav da sokaz, [[so]]d ottas rajonan kudendest.

Om röunoid 7 Venäman rajonanke:
* päivnouzmas [[Leningradan agj]]an [[Tihvinan rajon]]anke;
* suvipäivnouzmas [[Uz'lidnan agj]]an [[Lübitinon rajon]]anke;
* suves [[Uz'lidnan agj]]an [[Penen Višeran rajon]]anke;
* suvipäivlaskmas [[Uz'lidnan agj]]an [[Čudovon rajon]]anke;
* päivlaskmas [[Leningradan agj]]an [[Tosnon rajon]]anke;
* lodehes [[Leningradan agj]]an [[Kirovskan rajon]]anke;
* pohjoižes [[Leningradan agj]]an [[Volhovan rajon]]anke.

Znamasine jogi om [[Olhav]] sen oiktan [[Pčouž (jogi)|Pčouž-ližajogenke]], lankteb Lagoganjärvhe. Om vähä penid järvid rajonadme. Joged da järved mülüdas [[Atlantine valdmeri|Atlantižen valdmeren]] basseinha.

Londuseližed varad oma [[turbaz]], [[sauvondmaterialad]] ([[savi|saved]], [[gravii]], [[lete|letked]]), [[mec]], [[vezi|reskvezi]].

Vspäi 2006 rajonan territorii jagase 6 municipaližhe ühtnikha: 2 lidnkundha da 4 küläkundha.

== Tobmuz ==
Käskusenandai tobmuz om Ezitajiden Nevondkund (ven. ''Совет депутатов'') 18 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Voskobovič Aleksandr|Aleksandr Voskobovič]] radab sen ezimehen da rajonan pämehen vspäi 2005 koumanden strokun jäl'geten, hän-žo siš-žo vodespäi radab [[Kiriši]]-lidnkundan pämehen. Ezitajiden Nevondkund valičeb rajonan administracijan pämest.

Vl 2013 uhokun 12. päiväl [[Timofejev Konstantin|Konstantin Timofejev]] oli valitud ezitajil i pandud rajonan administracijan pämehen velgusentäutajaks. Vl 2014 kül'mkun 6. päiväl Ezitajiden Nevondkund pani händast rajonan administracijan pämeheks. Ezmäine varapämez da viž muite varapämest oma hänele abhu. Seičeme komitetad da 10 palakundad alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 63 764 ristitud.

Kaik om 77 eländpunktad rajonas, sidä kesken 1 lidn, 1 lidnanvuitte žilo, 5 žilod, 7 raudtestancijan žilod, 63 küläd.

Toižed sured eländpunktad oma lidnanvuitte [[Budogošč]]-žilo (4,0 tuh. rist. vl 2016) da [[Glaževo (žilo)|Glaževo-žilo]] (2,2 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 85,4%, [[ukrainalaižed]] — 1,0%, [[vaugedvenälaižed]] — 0,6%, toižed rahvahad — 2,1%, rahvahuden ozutandata — 10,9% (jäl'gmäižiden keskes vaiše 7,8% mahttas pagišta venäks).

Erased igähižed rahvahad: [[suomalaižed]] — 35 rist. (0,05%), [[karjalaižed]] — 29 rist. (0,05%), [[vepsläižed]] — 11 rist. (0,02%), [[estilaižed]] — 7 rist. (0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 55-56.] {{ref-ru}}</ref>.

== Ižanduz ==
Rajonan ižandusen päsarakod oma kivivoin da londuseližen gazan ümbriradmine (gazanveimen sarak [[Volhov (lidn)|Volhovaspäi]]), lämuzenergetik ([[Kirišin GRES]]), sauvondmaterialoiden pästand (plastiktegesed pertid vaumičemha, lämuzizoläcii), stökoltegimišt, sömtegimišt da turizm, maižanduz.

== Homaičendad ==
<references />

== Irdkosketused ==
* [http://www.admkir.ru/ Kirišin rajonan oficialine sait (''admkir.ru'').] {{ref-ru}}

{{Leningradan agjan rajonad}}

[[Kategorii:Kirišin rajon| ]]
