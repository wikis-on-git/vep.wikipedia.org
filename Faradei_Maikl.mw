{{1000}}{{A10000}}
{{Personalii
| изображение = Faraday Cochran Pickersgill.jpg
| описание изображения = Maikl Faradein portret ''(pirdi Genri Pikersgill läz 1826, gravirui Džon Kokran)''
}}
'''Maikl Faradei''' ({{lang-en|Michael Faraday}} ['fæ.rəˌdeɪ]; sünd. 22. sügüz'ku 1791, Njuington Batts-külä (nüg. Sur' [[London]]), [[Anglii]], [[Sur' Britanii]] — kol. 25. eloku 1867, Hempton-Kort-erižpert', Anglii, Sur' Britanii) oli anglijalaine fizikantedomez'-londusentedoidai, himik da melestegii.

== Tedosädamine ==
Mez' sauvoi [[elektrolikutim]]en ezmäižen modelin (1821), sid'päi eciškanzihe sen modelin otandoid kävutamižhe. Avaiži [[elektromagnitine indukcii|elektromagnitižen indukcijan]] nägusen (1831), se kävutase nügüd' kaikel sijal tehmaha [[elektruz|elektrust]]. Faradein toižed avaidused: joksusen ezmäine [[transformator]], elektrojoksusen himine tegend, [[Faradein elektrolizan ohjandimed|elektrolizan ohjandimed]], [[Faradein effekt|magnitkendan valatoituz elektrolämoihe]], [[diamagnetizm]] da [[paramagnetizm]]. Nened tärtused vasttas Faradein tedotöiš ezmäižen kerdan mail'mas: [[ion]], [[katod]], [[anod]], [[elektrolit]], [[dielektrik]].

Faradei om opendusen [[elektromagnitine kend|elektromagnitižes kendas]] alusenpanii, kudambad [[Džeims Maksvell]] šingoti matematižikš. Endusti [[elektromagnitižed lainhed|elektromagnitižid lainhid]]. Vajehti [[Isaak Njuton|Njutonan]] «loithotegend»-tärtust [[kend (fizik)|fizižen kendan]] modelil, sädi melel ičekeskentegijoid substancijanke «vägipirdoid» avaruden rattematomas ümbrištos.

Aiglehtesiden 450 kirjutusen ližaks, Faradei pästi 5 kirjad vozil 1827—1861.

== Mušt ==
Oma nimitadud Faradein muštho:
* elektromülün märičendühtnik — [[farad]]
* elektrižen täutken märičendühtnik elektrohimijas — [[faradei (märičendühtnik)|faradei]]
* Kudmaižen krater ([[Faradei (Kudmaižen krater)|Faradei]]) i avaitud vl 1990 37582-asteroid Marsan i Jupiteran keskes (Faradei).

== Homaičendad ==
<references/>

{{Commons|Michael Faraday}}

{{stub}}
[[Kategorii:Suren Britanijan fizikantedomehed]]
[[Kategorii:Himikad]]
[[Kategorii:Suren Britanijan tedomehed]]
[[Kategorii:Fizikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Surhe Britanijha]]
[[Kategorii:Kolnuded Sures Britanijas]]
