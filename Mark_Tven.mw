{{1000}}{{A10000}}
{{Personalii
| изображение = Mark Twain, Brady-Handy photo portrait, Feb 7, 1871, cropped.jpg
| описание изображения = Mark Tven vn 1871 fotokuval,<br /><small>foton avtor om Mettju Bredi</small>
}}
'''Mark Tven''' ({{lang-en|Mark Twain}}), todesine nimi '''Semüel Lenghorn Klemens''' ({{lang-en|Samuel Langhorne Clemens}}; sünd. 30. kül'mku 1835, Florid-žilo, [[Missuri (štat)|Missuri-štat]], [[Amerikan Ühtenzoittud Valdkundad|AÜV]] — kol. 21. sulaku 1910, Redding-lidn, [[Konnektikut]]-štat, AÜV) oli [[AÜV|amerikalaine]] kirjutai, lehtezmez' da ristitkundan šingotai, ozaitelemižromaniden sädai lapsiden täht. Kirjuti anglijan kelel.

== Kanz ==
Oli sündnu kanzha britaniženke augotižlibundanke, Džon Maršall Klemens (1798−1847) oli hänen tat, Džein Lempton (1803−1890) oli mam. Semüel oli kudenz' laps' seičemespäi. Olivija Lengdon Klemens oli Tvenan ak vn 1870 uhokuspäi. Naimiželos sündutihe Lengdon-poig (koli vagahaižel) i koume tütärt: Sjuzi (1872−1896), Klara (1874−1962) i Džein (1880−1909).

== Biografii ==
Tatan kolendan jäl'ghe Oraijon-veik pästaškanzi lugendlehtest, i laps'aigan Semüel radoi tipografijas keradajaks, sädi kirjutusid-ki. Sur' jogi kucui prihad, i tulijan aigan kirjutai läksi rata purulaivan locmanaks, ujui [[Mississipi (jogi)|Mississipi-jogedme]] vhesai 1861. [[Rahvahanikoiden soda AÜV:oiš|Rahvahanikoiden soda]] lopi personaližiden laivoiden likundad, i Semüel vellenke sirdiba Nevad-štatha samha hobedad. Kaivajan professii oli jüged hänele, sid' vspäi 1864 radoi San Franciskon lugenlehtesen korespondentan i ühten aigan ühtištui kirjutusid, ümbriradoi literaturižiks sädusiks jumoran, fantastikan i publicistikan žanroiš.

Leviti kirjoid ezipakitoitusen mödhe Mark Tven-psevdonimanke, matkazi mail'madme äjan. Naindan jäl'ghe sirdi [[Baffalo]]-lidnha (Nju Jork-štat), sid' [[Hartford (Konnektikut)|Hartfordha]] (Konnektikut, muzei om kaičenus), kus kirjutaškanzi satirad AÜV:oiden kundan polhe.

== Sädused ==
Mark Tven sädi tetabid kirjoid, erased oma:
* «Pöl'küižed mehed valdkundröunan taga» (1869, matkadajan kirjutused, angl. ''The Innocents Abroad, or The New Pilgrims' Progress'')
* «Tom Soieran ozaitelemižed» (1876, angl. ''The Adventures of Tom Sawyer'')
* «Princ i niššat» (1881, ''The Prince and the Pauper'')
* «Elo Mississipil» (1883, avtobiografine, ''Life on the Mississippi'')
* «Gekl'berri Finnan ozaitelemižed» (1884, ''The Adventures of Huckleberry Finn'')
* «Jankid Konnektikutaspäi Artur-kunigahan tanhal» (1889, ''A Connecticut Yankee in King Arthur’s Court'')

== Homaičendad ==
<references/>

== Irdkosketused ==
* [http://twain.lib.niu.edu/ Mark Tvenan Missisipi Pohjoižen Illinoisan universitetan kirjištos (''twain.lib.niu.edu'').] {{ref-en}}

[[Kategorii:AÜV:oiden kirjutajad]]
[[Kategorii:Kirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Missurihe]]
[[Kategorii:Kolnuded Konnektikutas]]
