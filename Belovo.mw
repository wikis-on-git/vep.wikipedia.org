{{Eländpunkt
 | Nimi = Belovo<br />Белово
 | Lidnanznam = Coat of Arms of Belovo (Kemerovo oblast).png
 | Flag = Flag of Belovo (Kemerovo oblast).png
 | Lidnanznam text = Belovon lidnanznam
 | Flag text = Belovon flag
 | Valdkund = Venäma
 | Eläjiden lugu = 70,611
 | Voz' = 2021
 | Pind =
 | Fail = Monument to defenders of the fatherland 5264.jpg
 | Pämez' = Aleksei Kurnosov<br />(uhoku 2014—)
 | Telefonkod = +7-38452-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Belovo''' ({{lang-ru|Бело́во}}) om [[Venäma]]n lidn [[Kemerovon agj]]an keskuzpalan päivlaskmas. Se om agjan kahesanz' lidn eläjiden lugun mödhe, [[Belovon lidnümbrik]]on administrativine keskuz.

== Istorii ==
Eländpunktan aluz om pandud pagenuden Fedor Belov-manmehen parččomaks vl 1726, nimitihe hänen kanzannimen mödhe. Löuzihe [[kivihil']]t, zavottihe sen samišt vl 1851 läz küläd, se oli ezmäine [[Kuzneckan hil'bassein|Kuzbassan]] kaivuz. Vl 1921 saudihe raudted külänno, i se šingotaškanzi. Vn 1938 4. päiväl tal'vkud Belovo-radnikžilo sai lidnan statusad.

Belovo om agjan hilen samižen nellänz' surtte keskuz (koume kaivut i kaks' kar'jerad), mugažo sadas šebinäd. Raudbetonan tegim radab.

== Geografijan andmused ==
Lidn sijadase [[Kuzneckan katl'uz|Kuzneckan katl'uses]], Bačat-jogen hural randal tobjimalaz ([[Ob' (jogi)|Ob'-jogen]] oigedpol'ne bassein), 220 m ü.m.t. keskmäižel korktusel. Matkad [[Kemerovo]]hosai om 105 kilometrad pohjoižhe orhal, 122 km avtotedme vai raudtedme. Lähembaižed lidnad oma [[Gur'jevsk (Kemerovon agj)|Gur'jevsk]] 30 km suvipäivlaskmha, [[Leninsk Kuzneckii]] 35 km pohjoižhe i [[Polisajevo]] 25 km pohjoižhe.

Kuz' eländpunktad mülüdas lidnümbrikho, sidä kesken nell' järedad lidnanvuittušt žilod. Lidnümbrikon pind om 219,34 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 76 764 ristitud, lidnümbrikon koume videndest. Kaikiš suremb lidnan ristitišt oli 118 tuhad eläjid vozil 1962 i 1987.

[[Ortodoksine hristanuskond|Ortodoksižen hristanuskondan]] seičeme jumalanpertid<ref>[http://sobory.ru/geo/locat/62 Belovon pühäpertid ''sobory.ru''-saital.] {{ref-ru}}</ref> i časoun' oma olmas lidnas.

Professionaližen opendusen aluzkundad: Belovon pedagogine i politehnine kolledžad, Kemerovon agjan medicinižen kolledžan filial, Kuzbassan äiprofil'ne tehnikum<ref>[http://www.pu5belovo.ru/ Kuzbassan äiprofil'žen tehnikuman sait (''pu5belovo.ru'').] {{ref-ru}}</ref> (ende Belovon raudtetransportan tehnikum), üläopendusen aluzkundoiden nell' filialad (Kemerovo, Novosibirsk, Tomsk).

== Galerei ==
<gallery mode="packed" heights="125px">
City Hall Belovo 5254.jpg|Lidnümbrikon Administracijan sauvuz (2011)
Chapel in Belovo 5350.jpg|Jumalanmaman Katken časoun', vn 2011 nägu
Sports House in Belovo 664.jpg|Sportan pert' (2012)
Central Palace of Culture in Belovo 5242.jpg|Kul'turkeskuz (2011)
Станция Белово.jpg|Belovo-raudtestancii vl 2007
</gallery>

== Homaičendad ==
<references />

== Irdkosketused ==
* [http://www.bgsnd.ru/ Lidnümbrikon Duman oficialine sait (''bgsnd.ru'').] {{ref-ru}}
* [http://www.belovo42.ru/ Lidnümbrikon Administracijan oficialine sait (''belovo42.ru'').] {{ref-ru}}
{{Commons|Category:Belovo, Russia}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Belovon lidnümbrik|*]]
