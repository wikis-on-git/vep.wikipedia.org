{{Eländpunkt
 | Nimi = Verhovažje<br />Верховажье
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 5,025
 | Voz' = 2010
 | Pind =
 | Fail =
 | Pämez' = Andrei Makarovskii<br />(kku 20—)
 | Telefonkod = +7-81759-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Verhovažje''' ({{lang-ru|Верхова́жье}}) om [[Venäma]]n žilo da küläkund [[Vologdan agj]]an pohjoižes. Se om [[Verhovažjen rajon]]an administrativine keskuz da kaikiš suremb eländpunkt.

== Istorii ==
Eländpunkt mainitase ezmäižen kerdan Verhovažjen Pagastaks vl 1471. Žilo om nimitadud sijadusen mödhe [[Vag (Pohjoižen Dvinan ližajogi)|Vag]]-jogen ({{lang-ru|Вага}}) üläjoksmuses. Jogen nimituz korreliruib vepsän ''vago''-sananke («jogen vago») i suomen ''vaka, vakava''-vaihidenke «seižui», «varmed», «tün'», se kuviteleb laivjogen joksmusen tabad pit'kas keskustas.

Šingotihe «Moskv — Arhangel'sk»-počttraktanno, oiged vezite Arhangel'skhasai zavodihe siš. Mainitase posadaks vspäi 1678, mülüi [[Vagan makund]]ha, vspäi 1780 — [[Vel'skan makund]]ha. Aleksejevskai-jarmank oleskeli žilos 19. voz'sadan keskes i oli makundan kaikiš znamasižemb. Vag-jogi vedi sur'vezile kaikuččel kevädel edel padoseinän vaumičendad. Posadan tobj pala paloi lophu vn 1879 elokun lopus, i se azj poleni žilon torguindznamoičendad. Vspäi 2001 jarmank om udessündutadud.

Rajonkeskuz vs 1929 heinkun 15. päiväspäi. Verhovažjen küläkund om olmas vspäi 2006.

Verhovažje šingotase valdkundaližil holitišil, mecan pilindal, [[pelletad|pelletoiden]] tegimel i maidon edheotandal.

== Geografijan andmused ==
Žilo sijadase rajonan lodehes, Vag-jogen hural randal. Matkad [[Arhangel'skan agj]]ahasai om 10 km pohjoižhe, agjan [[Vologd]]-pälidnhasai om 208 kilometrad suvipäivlaskmha orhal vai 223 km «Moskv — Arhangel'sk»-avtotedme ([[M8]]-trass). Lähembaine lidn om [[Vel'sk]] (Arhangel'skan agj) 36 km pohjoižhe orhal vai 42 km sil-žo avtotel.

Klimat om [[ven vö|ven]] kontinentaline. Heinkun lämuz om +18 C°, vilukun — −12 C°, voden keskmäine lämuz om +2,2 C°.

Läm' Oja-žilo ({{lang-ru|Тёплый Ручей}}) i koume küläd mülüdas küläkundha Verhovažjen ližaks. Küläkundan pind om 91,23 km².

== Eläjad ==
Vl 1959 žilon ristitišt oli 2 417 eläjad. Vn 2002 Venäman rahvahanlugemižen mödhe eläjiden lugu oli 5 206 ristitud (kaikiš suremb ristitišt), vl 2010 — 5 025 ristitud. Küläkundan ristitišt oli 5 567 eläjad vl 2010, rajonan ristitišton kaks' videndest.

[[Ortodoksine hristanuskond|Ortodoksižen hristanuskondan]] jumalanpert'<ref>[http://sobory.ru/geo/locat/6576 Verhovažjen pühäpertid ''sobory.ru''-saital.] {{ref-ru}}</ref> om saudud vl 0000.

Nened büdžetižed aluzkundad oma žilos: kul'turkeskuz (vspäi 1984), istorine muzei (vspäi 1988).

Avtobusad oma kundaližeks transportaks rajonadme, om reisid Vel'sk- i Vologd-lidnoihe, uz' avtobusstancii radab vspäi 2003. Lendimport radoi žilos 1970−1980-nzil vozil, lopi radod «Moskv — Arhangel'sk»-manten töhöpästandanke vl 1986.

== Homaičendad ==
<references />

== Irdkosketused ==
* [http://adm-verhovagie.ru/ Verhovažjen küläkundan tobmuden sait (''adm-verhovagie.ru'').] {{ref-ru}}

[[Kategorii:Vologdan agjan žilod]]
[[Kategorii:Eländpunktad kirjamišton mödhe]]
[[Kategorii:Verhovažjen rajon|*]]
