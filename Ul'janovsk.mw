{{Eländpunkt
 | Nimi = Ul'janovsk<br />Ульяновск
 | Lidnanznam = Coat of arms of Ulyanovsk.png
 | Flag = Flag of Ulyanovsk.svg
 | Lidnanznam text = Ul'janovskan lidnanznam
 | Flag text = Ul'janovskan flag
 | Valdkund = Venäma
 | Eläjiden lugu = 624,518
 | Voz' = 2017
 | Pind = 316.9
 | Fail = Ульяновск.jpg
 | Pämez' = Sergei Pančin<br />(kku 2015—)
 | Telefonkod = +7-8422-xxx-xxx
 | Avtokod = 73. 173
 | Aigvö = [[UTC]]+4 ([[MSK]]+1)
}}
'''Ul'janovsk''' ({{lang-ru|Ульяновск}}, {{lang-tt|Сембер}}, {{lang-cv|Чĕмпĕр}}) om [[Venäma]]n lidn da lidnümbrik agjan pohjoižes. Se om [[Ul'janovskan agj]]an administrativine keskuz da kaikiš suremb lidn. Agjan kaikutte kahtenz' ristit eläb Ul'janovskas.

== Lidnan nimitused ==
Vhesai 1780 nimitihe lidnad ''Sinbirsk:aks''. Vozil 1780−1924 sen nimi oli ''Simbirsk''. Vn 1924 9. päiväl semendkud lidn sai nügüdläšt nint [[Vladimir Lenin]]an todesižen kanzannimen mödhe (Ul'janov), sikš miše hän oli sündnu neche lidnha.

== Istorii ==
Eländpunktan aluz om pandud vl 1648 lidnan statusanke kuti Simber-lidnuz kaičemha [[Venäma]]d kalaidajiden heimoiden vägitungendad vaste päivnouzmpolespäi. Vozil 1796−1928 lidn oli ühtennimižen gubernijan pälidnaks.

Lidn šingotase transportmašiništonsauvomižen ([[UAZ]]-avtotegim, avia, avtolibutimed, avtokomponentad), elektromašiništon (pol'veimed, avtoohjandusen sistemad merilaivišton täht, mašiništ energetikan i metallurgijan täht, medicinine tehnik), sömtegimišton i sauvondmaterialiden edheotandoil.

== Geografijan andmused ==
[[]]
Lidn sijadase [[Volg]]- ([[Kuibiševan vezivaradim]]) i [[Svijag]]-jogiden muugotil randoil niiden lähendusen sijas. Simbirk-jogi ottud torvihe lidnan keskuses, se lankteb Svijagha. Ul'janovskan istorine keskuz seižub 150 metrad ü.m.t. korktusel. Lidnan korktused vajehtadas 80..160 metrad ü.m.t. röunoiš. Matkad [[Moskv]]hasai om 890 kilometrad lodeheze orhal. Lähembaine lidn om [[Novoul'janovsk]]-kaimdailidn 20 km suvhe lidnan keskusespäi.

Kaik 30 eländpunktad mülüdas lidnümbrikho Ul'janovskan ližaks, ned oma jagadud rajonidme. Se jagase 4 administrativiž-territorialižhe rajonha: Raudteiden, Svijagantagaine, Leninan i Volgantagaine. Rajonad ei olgoi municipaližikš ühtnikoikš. Lidnümbrikon pind — 628,96 km².

== Eläjad ==
Vn 2010 Venäman rahvahanlugemižen mödhe lidnan i lidnümbrikon eläjiden lugu oli 637 564 ristitud. Kaikiš suremb lidnan ristitišt oli 679 tuh. eläjid vll 1996−1997, lidnümbrikon — 657 498 ristitud vl 2002. Vl 2017 kaik 647 425 ristitud elädas lidnümbrikos.

Rahvahad (vl 2010, ozutadud rahvahudenke): [[venälaižed]] — 77,6%, [[totarlaižed]] — 10,6%, [[čuvašalaižed]] — 7,0%, [[mordvinalaižed]] — 1,3%, [[ukrainalaižed]] — 1,0%, toižed rahvahad — 2,5%.

== Transport ==
Avtobusad, trolleibusad (vaiše Volgan hural randal) da tramvaid (vaiše Volgan oiktal randal) oma kundaližeks transportaks lidnas.

Nell' raudtevagzalad oma lidnas, sidä kesken päraudtestancii. Jogiport sijadase Volgan oiktal randal. Kaks' sildad ühtenzoittas Volgan randoid.

Om kaks' rahvahidenkeskešt civilišt lendimportad. Ul'janovskan keskuzline Baratajevk-lendimport (''ULV / УЛК'') sijadase 9 kilometras suvipäivlaskmha lidnan istorižes keskusespäi. Sišpäi tehtas passažorreisid Venämadme. Kahtenz' lendimport om Ul'janovsk-Päivnouzmaine-lendimport (''ULY / УЛС'') sijadase 28 kilometras pohjoižpäivnouzmha lidnan keskusespäi. Sišpäi tehtas čarterreisid da jügureisid, mugažo kävutadas kodvijoiden lendandbazaks.

== Homaičendad ==
<references />

== Irdkosketused ==
* [http://www.ulmeria.ru/ Ul'janovsk-lidnan administracijan oficialine portal (''ulmeria.ru'').] {{ref-ru}} {{ref-en}} {{ref-fr}} {{ref-de}}
{{Commons|Ulyanovsk}}

{{Ul'janovskan agjan lidnad}}
{{Venälaižen Federacijan subjektoiden pälidnad}}

[[Kategorii:Ul'janovsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ul'janovskan agj|*]]
[[Kategorii:Ul'janovskan agjan lidnümbrikod]]
