{{Eländpunkt
 | Nimi = Ul'janovsk<br />Ульяновск <small>(ven.)</small><br />Сембер <small>(tot.)</small><br />Чĕмпĕр <small>(čuv.)</small><br />Ульянонь ош <small>(erz.)</small>
 | Lidnanznam = Coat of arms of Ulyanovsk.png
 | Flag = Flag of Ulyanovsk.svg
 | Lidnanznam text = Ul'janovskan lidnanznam
 | Flag text = Ul'janovskan flag
 | Valdkund = Venäma
 | Eläjiden lugu = 619,492
 | Voz' = 2015
 | Pind = 316.9
 | Fail = Ульяновск.jpg
 | Pämez' = [[Pančin Sergei|Sergei Pančin]] (2015-)
 | Telefonkod = +7-8422
 | Avtokod = 73. 173
 | Aigvö = [[UTC]]+3 ([[MSK]]+0)
}}
'''Ul'janovsk''' ([[venäkel'|ven]].: ''Ульяновск'', [[totaran kel'|tot.]]: ''Сембер'', [[čuvašan kel'|čuv.]]: ''Чĕмпĕр'', [[erzän kel'|erz.]]: ''Ульянонь ош'') om lidn [[Venäma]]s. Se om [[Ul'janovskan agj]]an administrativine keskuz da surembaine lidn.

Matkad [[Moskv]]hasai om 890 kilometrad lodeheze orhal.

Ul'janovskan agjan kaikutte kahtenz' ristit eläb Ul'janovskas.

== Lidnan nimed ==
Vhesai 1780 lidnad nimitihe ''Sinbirsk:aks''. Vozil 1780-1924 sen nimi oli ''Simbirsk''. Vl 1924 semendkun 9. päiväl lidn sai nügüdläšt nint [[Vladimir Lenin|Vladimiran Leninan]] todesižen kanzannimen mödhe (Ul'janov), sikš miše hän oli sündnu neche lidnha.

== Istorii ==
Eländpunktan aluz om pandud vl 1648 lidnan statusanke kuti Simber-lidnuz kaičemha [[Venäma]]d kalaidajiden heimoiden vägitungendad vaste päivnouzmpolespäi.

Vspäi 1796-1928 lidn oli ühtennimižen gubernijan pälidnaks.

== Geografijan andmused ==
Lidn sijadase [[Volg]]- da [[Svijag]]-jogiden muugotil randoil niiden lähendusen sijas. Simbirk-jogi ottud torvihe lidnan keskuses, se lankteb Svijagha. Ul'janovskan istorine keskuz seižub 150 metrad korktusel. Lidnan korktused vajehtadas 80-160 metrad valdmeren pindal päl röunoiš.

Ul'janovsk alajagase 4 administrativižhe rajonha: Raudteiden, Svijagantagaine, Leninan da Volgantagaine.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 637 564 ristitud.

Rahvahad vl 2010 (ozutanuziden rahvahudes pala): [[venälaižed]] (77,6%), [[totarlaižed]] (10,6%), [[čuvašalaižed]] (7,0%), [[mordvinalaižed]] (1,3%), [[ukrainalaižed]] (1,0%), toižed — 2,5%.

== Transport ==
Avtobusad, trolleibusad (vaiše Volgan hural randal) da tramvaid (vaiše Volgan oiktal randal) oma kundaližeks transportaks lidnas.

Nell' raudtevagzalad oma lidnas, sidä kesken päraudtestancii. Jogiport sijadase Volgan oiktal randal.

Kaks' sildad ühtenzoittas Volgan randoid.

Om kaks' rahvahidenkeskešt civilišt lendimportad. Ul'janovskan keskuzline Baratajevk-lendimport (''ULV'' / ''УЛК'') sijadase 9 kilometras suvipäivlaskmha lidnan istorižes keskusespäi. Sišpäi tehtas passažorreisid Venämadme. Kahtenz' lendimport om Ul'janovsk-Päivnouzmaine-lendimport (''ULY'' / ''УЛС'') sijadase 28 kilometras pohjoižpäivnouzmha lidnan keskusespäi. Sišpäi tehtas čarterreisid da jügureisid, mugažo kävutadas kodvijoiden lendandbazaks.

== Homaičendad ==
<references />

== Irdkosketused ==
* [http://www.ulmeria.ru/ Ul'janovskan lidnan administracijan oficialine portal.] {{ref-ru}} {{ref-en}} {{ref-fr}} {{ref-de}}

{{Ul'janovskan agjan lidnad}}
{{Venälaižen Federacijan subjektoiden pälidnad}}

[[Kategorii:Ul'janovsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ul'janovskan agj|*]]
