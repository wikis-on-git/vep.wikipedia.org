{{Venälaižen Federacijan subjekt
|Nimi           = Ul'janovskan agj
|Venälaine nimi = Ульяновская область
|Flag           = [[Fail:Flag of Ulyanovsk Oblast.svg|150px|Ul'janovskan agjan flag]]
|FSCoA          = [[Fail:Герб Ульяновской области (2013).svg|110px|Ul'janovskan agjan znam]]
|FlagLnk        = Ul'janovskan agjan flag
|CoALnk         = Ul'janovskan agjan znam
|FSMap          = [[Fail:Map of Russia - Ulyanovsk Oblast.svg|300px]]
|FSCtrWhat      = Pälidn
|FSCtrNm        = [[Ul'janovsk]]
|AreaRnk        = 59
|TotArea        = 37181
|WaterPrcnt     = 6.15
|PopRnk         = 40
|Eläjiden lugu  = 1,246,618
|PopCtDate      = 2018
|PopDens        = 33.53
|GDPRnk         = 49
|GDP            = 328,2
|GDPCtDate      = 2016
|GDP(PPP)       = 261,5
|FedDistrNm     = Volgaveren
|EcRegNm        = Volganrandaline
|OfLangs        = [[venäkel']]
|HeadTtl        = Gubernator
|HeadNm         = [[Morozov Sergei|Sergei Morozov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Bakajev Anatolii|Anatolii Bakajev]]
|FSAnthem       = 
|Domain         = 
|CadNo          = 73, 173
|MSK            = [[UTC]]+4 ([[MSK]]+1)
}}
'''Ul'janovskan agj''' ({{lang-ru|Ульяновская область}}, {{lang-tt|Сембер өлкәсе}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Ul'janovsk]].

== Keled ==
Valdkundkel' om üks'jäine — [[venäkel']].

== Istorii ==
Ul'janovskan agj om olmas vs 1943 vilukun 19. päiväspäi.

Ul'janovskan agjan Päkäskuz<ref>[http://constitution.garant.ru/region/ustav_ulyan/ Ul'janovskan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2005 19. päiväl semendkud Käskusenandajan Suiman ezitajil, om allekirjutadud agjan Administracijan pämehel sil-žo päiväl da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1996 6. päiväl sügüz'kud.

== Geografijan andmused ==
[[Fail:Relief Map Ulyanovsk Oblast.png|thumb|left|250px|Ul'janovskan agjan reljefan kart.]]
Agjal om röunoid [[Samaran agj]]anke päivnouzmas, [[Saratovan agj]]anke suves, [[Penzan agj]]anke da [[Mordovijan Tazovaldkund]]anke päivlaskmas, [[Čuvašijan Tazovaldkund|Čuvašijan]] da [[Tatarstanan Tazovaldkund|Tatarstanan]] tazovaldkundoidenke pohjoižes. Ul'janovskan agj om mererandatoi.

Pind om 37 181 km², sidä kesken [[mec]] otab territorijan nelländest. [[Kuibiševan vezivaradim]]en nägul [[Volg]]-päjogi jokseb pohjoižespäi suvhe da jagab agjad kahthe palaha. Sen päližajoged oma [[Sur (Volgan ližajogi)|Sur]], [[Sur' Čeremšan]] da [[Svijag]]. Kaik joged mülüdas [[Volg]]an ([[Kaspijan meri|Kaspijan meren]]) basseinha.

Volgan hura randpol' om alangoikaz, kukhikaz sijidme. [[Volgaveren ülüz]] läbitab agjad suvespäi pohjoižhe Volgan oiktal randpolel. Sigä agjan kaikiš korktemb nimetoi čokkoim sijadase (363 m) suvhe [[Novospasskoje (Ul'janovskan agj)|Novospasskoje]]-žilospäi regionan suves. Volgan [[Saratovan vezivaradim]]en kendäk om kaikiš madalamb Saratovan agjan röunanno (28 m), mugažo regionan suves.

Klimat om [[ven vö|ven]] kontinentaline. Heinkun keskmäine lämuz om +25 C°, vilukun lämuz — −20 C°. Keväz' om lühüdaigaine da kuiv. Paneb sadegid 500 mm vodes lodehes da 350 mm suves. Vegetacine pord vedase läz 180 päivest.

Londuseližed varad oma [[kivivoi]], [[turbaz]], [[sauvondmaterialad]] ([[mouckivi]], [[mel]], [[lete|letked]], [[savi|saved]]), [[vezi|reskvezi]].

== Tobmuz ==
[[Fail:Legislative Assembly of Ulyanovsk Oblast-1.jpg|thumb|right|250px|''Nevondkundoiden Pert''' om Agjan Käskusenandajan Suiman ištundoiden sija [[Ul'janovsk]]as.]]
Agjan pämez' nimitase gubernatoraks (edel 2006 vot nimitihe händast Administracijan pämeheks). [[Morozov Sergei|Sergei Morozov]] radab gubernatoran vs 2004 tal'vkun 26. päiväspäi. Kaik rahvaz änestab gubernatorad videks vodeks, enamba kaht strokud jäl'geten ei sa. Gubernator-žo radab Ohjastusen ezimehen, hän märičeb sen strukturad da paneb sen ühtnijoid radnikusile. Gubernatoran Administracii (ezmäine varagubernator da kaks' muite varagubernatorad), koume ezmäšt Ohjandusen varaezimest da viž muite Ohjandusen varaezimest oma hänele abhu.

Ul'janovskan agjan üks'kodine parlament om Käskusenandai Suim. Kaik rahvaz valičeb sen 36 ezitajad videks vodeks. [[Bakajev Anatolii|Anatolii Bakajev]] radab Käskusenandajan Suiman ezimeheks vs 2013 sügüz'kun 14. päiväspäi.

Radonoigendai tobmuz om Ul'janovskan agjan Ohjastuz. Agjan ministrused, ohjandused, departamentad da valdkundaližed inspekcijad alištudas Ohjastusele.

Käskusenandajan Suiman ühtnijoiden järgenduseližed valičendad oliba vn 2013 8. päiväl sügüz'kud (5. kucund). Valitihe gubernatorad vn 2016 18. päiväl sügüz'kud, [[Morozov Sergei|nügüdläine gubernator]] sai vägestust ezmäižes turas (54,3% änid) da radab nelländen strokun jäl'geten.

== Eläjad ==
Vn 2010 Venäman rahvahanlugemižen mödhe eläjiden lugu oli 1 292 799 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte koumanz' ristit nelläspäi om lidnalaine.

Kaik om [[Ul'janovskan agjan lidnad|kuz' lidnad]] agjas da 29 lidnanvuittušt žilod. Toine järed lidn (enamba 100 tuh. ristituid) om [[Dimitrovgrad (Venäma)|Dimitrovgrad]]. Vl 2017 kaik oli 8 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 69,7%, [[totarlaižed]] — 11,6%, [[čuvašalaižed]] — 7,4%, [[mordvinalaižed]] — 3,0%, [[ukrainalaižed]] — 0,8%, [[azerbaidžanlaižed]] — 0,4%, [[armenijalaižed]] — 0,4%, toižed rahvahad — 1,4%, rahvahuden ozutandata — 5,3%.

== Homaičendad ==
<references />

== Irdkosketused ==
* [http://www.ulgov.ru/ Ul'janovskan agjan gubernatoran da Ohjastusen oficialine sait (''ulgov.ru'').] {{ref-ru}} {{ref-en}} {{ref-de}} {{ref-fr}}
* [http://www.zsuo.ru/ Ul'janovskan agjan Käskusenandajan Suiman oficialine sait (''zsuo.ru'').] {{ref-ru}}

{{Ul'janovskan agjan lidnad}}
{{Venälaižen Federacijan subjektad}}

[[Kategorii:Ul'janovskan agj| ]]
