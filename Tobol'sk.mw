{{Eländpunkt
 | Nimi = Tobol'sk<br />Тобольск
 | Lidnanznam = Герб Тобольска.svg
 | Flag = Flag of Tobolsk.svg
 | Lidnanznam text = Tobol'skan lidnanznam
 | Flag text = Tobol'skan flag
 | Valdkund = Venäma
 | Eläjiden lugu = 98,772
 | Voz' = 2021
 | Pind = 222
 | Fail = Tobolsk Kremlin by Dmitry Medvedev.jpg
 | Pämez' = Vladimir Mazur<br />(reduku 2012—)
 | Telefonkod = +7-3456-xxx-xxx
 | Avtokod = 72
 | Aigvö = [[UTC]]+5 ([[MSK]]+2)
}}
'''Tobol'sk''' ({{lang-ru|Тобольск}}, {{lang-tt|Тубыл}}) om lidn da lidnümbrik [[Venäma]]n [[Sibir'|Sibirin]] suvipäivlaskmas. Se om federacijan subjektan kahtenz' lidn eläjiden lugun mödhe, mugažo [[Tobol'skan rajon]]an administrativižeks keskuseks, ei mülü sihe.

== Istorii ==
Eländpunktan aluz om pandud vl 1587 kuti lidnuz da kreml' i Sibirin otandan kävutamižhe keskuz, nimitihe jogen mödhe. Panihe Stroican nemel 17 kilometras sijaližiden totarlaižiden Sibir'-pälidnaspäi (mž. Kašlik, Isker), i se oli lidnan toižeks nimeks kartoil 18. voz'sadhasai. Tobol'sk sai lidnan statusad vl 1590, ezmäižel Venäman Sibiriš, 17. voz'sadal oli sen päkeskuseks. Ende nimitihe ''Tobolesk'' i ''Tobolesk-Ladeinii''.

Vspäi 1708 oli Sibirin gubernijan pälidnaks. Om lidnaks agjan alištusenke vn 1944 elokuspäi. Raudte tuli lidnha vl 1973.

Tobol'sk šingotase järedal kivivoinhimižel kombinatal sen kommunikacijoidenke (polimeriden tehmine, elektrusen samine, kivivoin- da gazanveimiden holituz), sauvondmaterialiden edheotandoil (2 raudbetonan tegint, savičtegim, pumaterialoiden pästand), sömtegimištol, rahvahanpramozloiden tegesiden fabrikal i turizmal.

== Geografijan andmused ==
Lidn sijadase agjan pohjoižes, [[Irtiš]]-jogen ({{lang-tt|Иртеш}}) oiktal randal tobjimalaz huran [[Tobol]]-ližajogen lanktendan sijas, 90 metrad keskmäižel korktusel valdmeren pindan päl. Taigmec da sod ümbärtas lidnad. Matkad [[Tümen'|Tümenihesai]] om 200 km suvipäivlaskmha orhal, 246 km avtotedme vai raudtedme. Toižed lähembaižed lidnad om [[Jalutorovsk]] 207 km suvipäivlaskmha orhal vai 248 km avtol i [[Tavd (lidn)|Tavd]] (Sverdlovskan agj) 176 km päivlaskmha orhal vai 358 km avtotedme. Lähembaine lendimport sijadase Tümeniš.

Sumkino-žilo (3531 rist. vl 2017) mülüb lidnümbrikho Tobol'skan ližaks. Lidnümbrikon pind — 222 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 99 694 ristitud, lidnümbrikon — 103 583 ristitud. Kaikiš suremb lidnan ristitišt oli 101 100 eläjad vl 2005. Vl 2017 kaik 98 886 ristitud elihe lidnas, 102 417 ristitud kaikes lidnümbrikos.

Rahvahad (lidn, enamba 0,4% vl 2016): [[venälaižed]] — 73,3%, [[totarlaižed]] — 16,6%, [[ukrainalaižed]] — 1,8%, [[azerbaidžanlaižed]] — 0,8%, [[saksalaižed]] — 0,4%, [[baškiralaižed]] — 0,4%, [[vaugedvenälaižed]] — 0,4%, toižed rahvahad — 1,8%, rahvahuden ozutandata — 4,5%.

== Galerei ==
<gallery mode="packed" heights="125px">
Stele to Yermak in Tobolsk.jpg|Jermakan monument
Софийско-Успенский собор (Тобольск).jpg|Sofijan melevuden i Jumalanmaman Emäganpäivän kafedraline päjumalanpert' (ortodoksine hristanuskond) Tobol'skan kremliš, vn 2011 nägu (päpala om saudud vll 1683−1686)
Тобольская мечеть.jpg|Tobol'skan islaman vanh pühäpert', vn 2016 nägu (om saudud 19. voz'sadal)
Tobolsk-Polimer chemical plant.jpeg|Kivivoihimine «Tobol'sk-Polimer»-kompleks vl 2013
Тобольская ТЭЦ.JPG|Tobol'skan LEK vl 2011
Тобольский Индустриальный Институт - panoramio.jpg|Tobol'skan industrialine institut (2010, Tümenin industrialižen universitetan filial)
RozyLuxemburg7 Tobolsk.JPG|Tobol'skan pedagogine institut (2015)
Губернский музей.JPG|Čomamahtoine muzei (2012, vll 1930−1955 totaran pedagogine škol)
Гостиница Славянская - panoramio.jpg|«Slavänskaja»-adivpert' vl 2010
Airport Tobolsk Remezov (RMZ).jpg|Remezov-lendimport (2021, edel avaidust)
Railway Station of Tobolsk.JPG|Tobol'sk-päraudtestancijan sauvuz vl 2012
</gallery>

== Irdkosketused ==
* [http://www.dumatobolsk.ru/ Lidnan Duman oficialine sait (''dumatobolsk.ru'').] {{ref-ru}}
* [http://www.admtobolsk.ru/ Lidnan administracijan oficialine sait (''admtobolsk.ru'').] {{ref-ru}}
{{Commons|Tobolsk}}

{{Tümenin agjan lidnad (avtonomižita ümbrikoita)}}

[[Kategorii:Tobol'sk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tümenin agjan lidnad]]
[[Kategorii:Tümenin agjan lidnümbrikod]]
[[Kategorii:Tobol'skan rajon|*]]
