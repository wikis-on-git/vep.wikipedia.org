{{Venälaižen Federacijan subjekt
|Nimi           = Kurganan agj
|Venälaine nimi = Курганская область
|Flag           = [[Fail:Flag of Kurgan Oblast.svg|150px|Kurganan agjan flag]]
|FSCoA          = [[Fail:Coat of arms of Kurgan Oblast.svg|110px|Kurganan agjan znam]]
|FlagLnk        = Kurganan agjan flag
|CoALnk         = Kurganan agjan znam
|FSMap          = [[Fail:Map of Russia - Kurgan Oblast.svg|300px]]
|FSCtrWhat      = Pälidn
|FSCtrNm        = [[Kurgan]]
|AreaRnk        = 46
|TotArea        = 71488
|WaterPrcnt     = 4.0<ref>[http://kurganobl.ru/geografiya Kurganan agjan geografii. — Kurganobl.ru.] {{ref-ru}}</ref>
|PopRnk         = 53
|Eläjiden lugu  = 869,814
|PopCtDate      = 2015
|PopDens        = 12.17
|GDP            = 
|GDPCtDate      =
|GDP(PPP)       =
|FedDistrNm     = Uraline
|EcRegNm        = Uraline
|OfLangs        = [[venäkel']]
|HeadTtl        = Gubernator
|HeadNm         = [[Kokorin Aleksei|Aleksei Kokorin]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Frolov Dmitrii|Dmitrii Frolov]]
|FSAnthem       = 
|Domain         = 
|CadNo          = 45
|MSK            = [[UTC]]+5 ([[MSK]]+2)
}}
'''Kurganan agj''' ([[venäkel'|ven.]]: ''Курганская область'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Uraline federaline ümbrik|Uraližhe federaližhe ümbrikho]].

Agjan administrativine keskuz da surembaine lidn om [[Kurgan]].

== Keled ==
Valdkundkel' om üks'jäine — [[venäkel']].

== Istorii ==
Kurganan agj om olmas vl 1943 uhokun 6. päivälpäi.

Kurganan agjan Päkäskuz<ref>[http://constitution.garant.ru/region/ustav_kurgan/ Kurganan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1994 tal'vkun 1. päiväl Agjan Duman ezitajil da om väges äiluguižiden vajehtusidenke.

== Geografijan andmused ==
[[Fail:Relief Map of Kurgan Oblast.jpg|thumb|left|250px|Kurganan agjan reljefan kart.]]
Kurganan agj sijadase [[Päivlaskmaine Sibirin tazangišt|Päivlaskmaižen Sibirin tazangišton]] suvipäivlaskmas.

Agj röunatab [[Tümenin agj]]anke pohjoižpäivnouzmas, [[Kazahstan]]anke suves (sen [[Pohjoižkazahstanan agj|Pohjoižkazahstanan]] da [[Kostanain agj|Kostanain]] agjoidenke), [[Čeläbinskan agj]]anke päivlaskmas, [[Sverdlovskan agj]]anke lodehes. Kurganan agj om mererandatoi.

Pind om 71 488 km², sidä kesken [[mec]] otab territorijan nelländest (18 250 km² vl 2013), koivikod da pedajikod oma enambuses. Surembaine jogi om [[Tobol]] sen järedoiden huriden ližajogidenke ([[Iset']], [[Miass (jogi)|Miass]] da [[Ui (jogi)|Ui]]). Kaik joged mülüdas [[Jävaldmeri|Jävaldmeren]] basseinha. Surembaine järv om solakaz [[Kondjanjärv]] (61,3 km²). Kaik om läz koumed tuhad järvid, 88% niišpäi oma reskvedenke.

Reljef om tazo, äi penid da surehkoid katl'usid om olmas. Korktused vajehtadas 57...206 metrad röunoiš ülemb valdmeren pindad.

Klimat om kontinentaline pol'kuiv. Heinkun keskmäine lämuz om +19°C, vilukun kesklämuz om -18°C. Paneb sadegid 300-400 mm vodes, nece lugu voib lujas (kahthe kerdha) köläita vozidme.

Londuseližed varad oma [[turbaz]], metallad ([[raud|raudkivend]], [[titan (himine element)|titan]], [[cirkonii]], [[vol'fram]], [[molibden]], [[uran (himine element)|uran]]), [[sauvondmaterialad]] ([[kivi (material)|sauvondkivi]], [[savi|saved]], [[lete|letked]]), [[reskvezi]].

== Administrativine jagand ==
Agj kogoneb 24 municipaližiš rajonoišpäi da 2 lidnanümbrikoišpäi.

;Municipaližed rajonad
[[Fail:Admin-map-Kurgan-region.gif|thumb|right|400px|Kurganan agjan administrativine kart]]
{| class="wikitable" width="40%"
|-
! № j/m
! Municipaline rajon
! Administrativine keskuz
|-
| 1
| Al'menevon rajon
| Al'menevo-külä
|-
| 2
| Belozerskojen rajon
| Belozerskoje-külä
|-
| 3
| Vargašiden rajon
| Vargašid-žilo
|-
| 4
| Dalmatovon rajon
| [[Dalmatovo]]-lidn
|-
| 5
| Zverinogolovskojen rajon
| Zverinogolovskoje-külä
|-
| 6
| Kargapoljen rajon
| Kargapolje-žilo
|-
| 7
| Kataiskan rajon
| [[Kataisk]]-lidn
|-
| 8
| Ketovon rajon
| Ketovo-külä
|-
| 9
| Kurtamišan rajon
| [[Kurtamiš]]-lidn
|-
| 10
| Lebäžjen rajon
| Lebäžje-žilo
|-
| 11
| Makušinon rajon
| [[Makušino]]-lidn
|-
| 12
| Miškinon rajon
| Miškino-žilo
|-
| 13
| Mokrousovon rajon
| Mokrousovo-külä
|-
| 14
| Petuhovon rajon
| [[Petuhovo (lidn)|Petuhovo]]-lidn
|-
| 15
| Polovinnojen rajon
| Polovinnoje-külä
|-
| 16
| Tobolanrandan rajon
| Glädänskoje-külä
|-
| 17
| Safakulevon rajon
| Safakulevo-külä
|-
| 18
| Celinnojen rajon
| Celinnoje-külä
|-
| 19
| Častoozerjen rajon
| Častoozerje-külä
|-
| 20
| Šadrinskan rajon
| [[Šadrinsk]]-lidn
|-
| 21
| Šatrovon rajon
| Šatrovo-külä
|-
| 22
| Šumihan rajon
| [[Šumih (lidn)|Šumih]]-lidn
|-
| 23
| Ščučjen rajon
| [[Ščučje (lidn, Kurganan agj)|Ščučje]]-lidn
|-
| 24
| Jurgamišan rajon
| Jurgamiš-žilo
|}

;Lidnümbrikod
# [[Šadrinsk]]
# [[Kurgan]]

== Tobmuz ==
[[Fail:Okn-079-1.jpg|thumb|right|250px|Agjan Duman, gubernatoran da Ohjastusen pert' [[Kurgan]]as.]]
Agjan pämez' nimitase gubernatoraks. [[Kokorin Aleksei|Aleksei Gennad'jevič Kokorin]] radab gubernatoran vs 2014 uhokun 14. päiväspäi. Hänen valdatusiden strok om viž vot. Gubernator om mugažo agjan Ohjastusen pämez', hän märičeb sen strukturad da paneb sen ühtnijoid radnikusile. Üks' ezmäine varagubernator, nell' muite varagubernatorad da Gubernatoran Administracii oma hänele abhu.

Kurganan agjan üks'kodine parlament om Agjan Dum. Kaik rahvaz valičeb sen 34 ezitajad videks vodeks. [[Frolov Dmitrii|Dmitrii Frolov]] radab Agjan Duman ezimeheks vs 2015 sügüz'kun 29. päiväspäi.

Radonoigendai tobmuz om Kurganan agjan Ohjastuz. Agjan departamentad, ohjandused, komitetad da inspekcijad alištudas Ohjastusele.

Järgvaličendad Agjan Dumha oliba vl 2015 sügüz'kun 13. päiväl. Gubernatorad valitihe vl 2014 sügüz'kun 14. päiväl, [[Kokorin Aleksei|nügüdläine gubernator]] sai vägestust ezmäižel tural 84,87% änid satusenke.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 910 807 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte kudenz' eläi kümnespäi om lidnalaine.

Agjas om [[Kurganan agjan lidnad|ühesa lidnad]] da 6 lidnanvuittušt žilod. Toine sur' lidn (enamba 50 tuh. ristitud vl 2015) om [[Šadrinsk]]. Vl 2015 kaik om 8 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (90,4%), [[totarlaižed]] (1,9%), [[baškiralaižed]] (1,4%), [[kazahlaižed]] (1,3%), [[ukrainalaižed]] (0,8%), toižed — 2,0%, rahvahuden ozutandata — 2,2%.

== Ižanduz ==
Ižandusen päsarakod oma [[metallurgii]], mašinoidensauvomine, urankivendon samine.

== Homaičendad ==
<references/>

== Irdkosketused ==
* [http://www.kurganobl.ru/ Kurganan agjan gubernatoran da Ohjastusen oficialine sait.] {{ref-ru}}
* [http://www.oblduma.kurgan.ru/ Kurganan agjan Duman oficialine sait.] {{ref-ru}}

{{Kurganan agjan lidnad}}
{{Venälaižen Federacijan subjektad}}

[[Kategorii:Kurganan agj| ]]
