{{Eländpunkt
 | Nimi = Pavlovo<br/>Павлово
 | Lidnanznam = Coat of Arms of Pavlovo (Nizhny Novgorod oblast).png
 | Flag =
 | Lidnanznam text = Pavlovon lidnanznam
 | Flag text =
 | Valdkund = Venäma
 | Eläjiden lugu = 58,163
 | Voz' = 2017
 | Pind = 43.11
 | Fail = Sennaya Square.jpg
 | Pämez' = Väčeslav Šišin<br />(sügüz'ku 2015—.<br />''Вячеслав Шишин'')
 | Telefonkod = +7-83171-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
[[Fail:Pavlovo Limite de la ville.png|thumb|left|250px|Lidnan kart (2016)]]
'''Pavlovo''' ({{lang-ru|Па́влово}}, oficialitoi nimituz om ''Pavlovo Okal'' — ''Павлово-на-Оке'') om [[Venäma]]n lidn da lidnankund [[Alalidnan agj]]an päivlaskmas. Se om agjan seičemenz' lidn eläjiden lugun mödhe, [[Pavlovon rajon]]an administrativine keskuz, mülüb sihe.

== Istorii ==
Eländpunkt om olmas 16. voz'sadaspäi, mainitase ezmäižen kerdan vl 1566 kuti ''Pauloin Lidnuz'' ({{lang-ru|Павлов Острог}}). Kaitihe lidnust sodagarnizonal, i käziradajad sirdiba elämhä sihe: sepad, lehtraudan i vas'ken ümbriradajad, bučnikad, padanikad. Žilo kändihe metallan erazvuiččen ümbriradmižen keskuseks, ottihe metallad lähižes [[Viks]]aspäi. Žilo sai makundan lidnan statusad vl 1919.

Pavlovo šingotase mašinansauvomižen tegimil (avtobustegim<ref>[http://www.paz-bus.ru/ Pavlovon avtobustegimen sait (''paz-bus.ru'').] {{ref-ru}}</ref>, kosmosmašiništ, elektroajaimed, mašiništ teiden i parkuindan täht, pnevmatine instrument i likutimed, ühthekeitandapparatad), keitimpoled astjoiden edheotandal. [[Kana|Kanoiden]] sugu i [[limon|honuzlimonan]] sort libudas lidnaspäi.

== Geografijan andmused ==
Lidn sijadase rajonan keskuzpalas, [[Okanjogi|Okan]] oiktal randal tobjimalaz ([[Volg]]an oiged ližajogi), 120 m ü.m.t. keskmäižel korktusel. Rel'jef om vanoikaz, lidnan keskuz sijadase alahas. Ei ole kaikenaigašt sildad lidnas Okas päliči, ehtatim radab. Matkad [[Alauz'lidn]]an keskushesai om 70 km pohjoižpäivnouzmha orhal, 80 km avtotedme vai raudtedme. Lähembaižed lidnad oma [[Vorsm]] 10 km päivnouzmha avtotedme i [[Gorohovec]] (Vladimiran agj) 36 km lodeheze orhal vai 48 km avtotedme.

Pavlovo om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 60 698 ristitud, rajonan koume videndest. Kaikiš suremb lidnan ristitišt oli enamba 70 tuhad eläjid vll 1986−2000 (72 200 ristitud vl 1992).

Rahvahad (2010): [[venälaižed]] — 99,0%, toižed rahvahad — 1,0%.

Professionaližen opendusen aluzkundad oma Pavlovon avtomehanine tehnikum<ref>[http://pamtlepse.ru/ Pavlovon avtomehanižen tehnikuman sait (''pamtlepse.ru'').] {{ref-ru}}</ref> i Pavlovon rahvahan čomamahtoližpramozloiden tehnikum, mugažo Alauz'lidnan üläopendusen nellän aluzkundan filialad ratas lidnas.

== Galerei ==
<gallery mode="packed" heights="125px">
Town Administration at Kommunisticheskaya Street.jpg|Lidnankundan tobmuden pert'
Воскресенская церковь 1778 г.jpg|Hristan eläbzdusen jumalanpert' vl 2014 (ortodoksine hristanuskond)
The Pavlovo Branch of Nizhny Novgorod State University.jpg|Alalidnan valdkundaližen universitetan filial (2008)
CITRON Shopping Centre.jpg|«CITRON»-torguindkeskuz vl 2008
Metallist station.jpg|Metallist-lopstancii lidnan keskuzpalas
</gallery>

== Homaičendad ==
<references />

== Irdkosketused ==
* [http://admpavlovo.ru/page/gpavlovo/ Lidnankundan lehtpoled rajonan oficialižel ''admpavlovo.ru''-saital.] {{ref-ru}}
{{Commons|Category:Pavlovo, Nizhny Novgorod Oblast}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Pavlovon rajon|*]]
