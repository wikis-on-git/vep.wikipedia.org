{{1000}}{{A10000}}
{{Personalii
| изображение = Lucas Cranach d.Ä. - Martin Luther, 1528 (Veste Coburg).jpg
| описание изображения = Martin Lüter vl 1529, pirdi voikuvad Lukas Kranah-vanhemb
}}
'''Martin Lüter''' ({{lang-de|Martin Luther}} [ˈmaɐ̯tiːn ˈlʊtɐ]; sünd. [[10. kül'mku]] [[1483]], [[Lüterštadt-Aisleben|Aisleben]], [[Saksonii]] — kol. [[18. uhoku]] [[1546]], sigä-žo) oli [[hristanuskond]]an jumalantedomez', [[Reformacii|Reformacijan]] iniciator, [[Biblii|Biblijan]] päine kändai saksan kel'he. [[Protestantizm]]an üks' sarakoišpäi om nimitadud hänen kanzannimen mödhe — [[lüteranižuz]]. Saksan kirjankelen üks' sädajišpäi.

== Biografii ==
Tuleban aigan reformator oli sündnu vas'kkaivuden Gans Lüter-radnikan (1459−1530) kanzha. Se sirdi Mansfel'd-mägilidnudhe Martinan sündundan jäl'ghe, kus tat kändihe elokahaks bürgeraks. Vspäi 1497 Martin openui kazvatajiden valičendan mödhe [[Magdeburg]]-lidnan franciskanižes školas, vll 1501−1505 sai opendust [[Erfurt]]an universitetas i joudjaližiden čomamahtoiden magistran arvod, zavodi opeta jurisprudencijad, no sil-žo 1505-ndel vodel poikesti kazvatajile i tuli Avgustinan ordenan jumalankodihe Erfurt-lidnas. Vl 1506 Lüter tegi manahan toivotust. Vspäi 1507 kändihe papikš.

Vl 1525 nell'kümnekaks'vozne Lüter nai, oti Katarina fon Bora, endišt manahinäd, akaks. Sündutihe kuz' last naimiželos.

== Valitud sädused ==
* «Ühesakümne viž tezisad» vai «Disput indul'gencijoiden väges» (1517, {{lang-la|Disputatio pro declaratione virtutis indulgentiarum}})
* «Saksan rahvahan hristanuskojan bajarišton täht» (1520, {{lang-de|An den christlichen Adel deutscher Nation}})
* «Hristanuskojan joudjudes» (1520, {{lang-la|De libertate christiana}})
* «Valdan orjuses» (1525, {{lang-la|De Servo Arbitrio}})
* «Sodas turkoid vaste» (1528, {{lang-de|Vom Kriege wider die Türken}})

== Homaičendad ==
<references />

== Irdkosketused ==
* [http://maartenluther.com/ Portal Martin Lüteran polhe (''maartenluther.com'').] {{ref-nl}} {{ref-de}} {{ref-en}}

{{stub}}
[[Kategorii:Lüteranižuz]]
[[Kategorii:Saksanman jumalantedomehed]]
[[Kategorii:Kändajad]]
[[Kategorii:Biblijan kändajad]]
[[Kategorii:Pühämehed]]
[[Kategorii:Jumalantedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Saksonii-Anhal'tha]]
[[Kategorii:Kolnuded Saksonii-Anhal'tas]]
