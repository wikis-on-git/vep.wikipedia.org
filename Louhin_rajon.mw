{{Rajon
| Nimi          = Louhin rajon<br />Лоухский район <small>(ven.)</small><br />Louhen piiri <small>(suom.)</small>
| Znam          = Loukhskiy rayon COA (2013).jpg
| Flag          = Flag of Loukhsky rayon.png
| Znam text     = Louhin rajonan znam
| Flag text     = Louhin rajonan flag
| Valdkund      = Venäma
| Pälidn        = Louhi
| Eläjiden lugu = 12,056
| Year          = 2016
| Pind          = 22,551
| Map           = Location Of Loukhsky District (Karelia).svg
| Map width     = 
}}
'''Louhin rajon''' ([[venäkel'|venäkelel]]: ''Лоухский район'', {{lang-fi|Louhen piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om lidnanvuitte [[Louhi]]-žilo.

== Istorii ==
Rajonan aluz om pandud vl 1927 Karjalha, elokun 29. päivän [[VCIK|VCIK:an]] käskön mödhe. Möhemba [[Kesten'gan rajon]]an territorijad ühtištuihe Louhin rajonanke.

[[Sur' Tatanman soda|Suren Tatanman sodan]] aigan vozil 1941−1944 Saksanman sodavägiden «Norvegii»-armijan suvine jouk okkupirui rajonan päivlaskmad.

== Geografijan andmused ==
Louhin rajon om Karjalan Tazovaldkundan pohjoine taho. Pind — 22 551 nellikkilometrad (ühtenz' sija tazovaldkundas 18späi). [[Mec]] otab territorijan nell' seičemendest (12,6 tuh. km²), se om kavag'mec tobjimalaz. Saum [[so]]id i sokahid maid om nelländez.

Om röunoid 3 Venäman rajonanke, mugažo [[Suomenma]]nke:
* suves [[Karjalan Tazovaldkund]]an [[Kemin rajon]]anke da [[Kalevalan rahvahaline rajon|Kalevalan rahvahaliženke rajonanke]];
* päivlaskmas [[Suomenma]]n [[Pohjoižpohjanma]]-agjanke (röun 120 km pitte);
* pohjoižes [[Murmanskan agj]]an [[Kandalakšan rajon]]anke.
[[Vauged meri|Vauktan meren]] Kandalakšan laht lainištab rajonan pohjoižpäivnouzmaižid randoid 150 km pitte.

[[Maanselkän ülüz]] om rajonan lodehes, Karjalan kaikiš korktemb [[Nuorunen]]-mägi sijadase siš, 577 m korkte. Toižen territorijan reljef om tazo. Tuhad penid järvid i sadad penid jogid oma rajonas. Joged mülüdas [[Vauged meri|Vauktan meren]] basseinha. Kaikiš surembad järved oma [[Toppajärv]] (986 km²) da [[Päjärv]] (659 km²), ned oma [[Kuman vezivaradim]]en palad vspäi 1966.

Klimat om kontinentaline. Vilukun keskmäine lämuz om −12,6 C°, heinkun kesklämuz om +14,2 C°.

Londuseližed varad oma metallad ([[titan (himine element)|titan]], [[kuld]], [[platin]])<ref>[http://louhiadm.ru/ekonomika/pokazateli_sotsialno_ekonomicheskogo_razvitiya.html Итоги социально-экономического развития района за 2015 год (Rajonan socialiž-ekonomižen šingotesen lopmižed 2015 vodes). — Louhin rajonan oficialine sait (''louhiadm.ru'').]</ref>, sauvondmaterialad ([[sauvondkivi]], [[rugižkivi]], [[ozrikkivi]], [[gabrodiabaz]], [[lete|letked]], [[gravii]]), [[špat]], [[kvarc]], [[loštkivi]], [[hel'm]], [[mec]], [[kala]], [[vezi|reskvezi]], [[gidroenergii]].

Vspäi 2005 rajonan territorii jagase 7 municipaližhe ühtnikha: 3 lidnankund da 4 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 20 128 ristitud, vl 2010 — 14 760 ristitud.

Kaik om 30 eländpunktad rajonas (vl 2005), sidä kesken 3 lidnanvuittušt žilod, 15 külänvuittušt žilod, 5 raudtestancijad da 7 küläd.

Toižed sured eländpunktad oma lidnanvuiččed [[Čup (žilo)|Čup]]-žilo (2,4 tuh. rist. vl 2016) da [[Päjärv (žilo)|Päjärv]]-žilo (1,7 tuh. rist. vl 2016), mugažo külänvuitte [[Kesten'g]]-žilo (1,1 tuh. rist. vl 2013).

Rahvahad (vn 2002 Venäman rahvahanlugemižen mödhe, enamba 0,4%)<ref>[http://www.gov.karelia.ru/Regions/Info/loyhi_nac.html Справка об исторических, культурных, демографических и национальных особенностях Лоухского района (Tedonandmine Louhin rajonan istorižiš, kul'turižiš, demografižiš da rahvahaližiš eriližusiš). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>: [[venälaižed]] — 71,4%, [[karjalaižed]] — 15,3%, [[vaugedvenälaižed]] — 6,9%, [[ukrainalaižed]] — 3,1%, [[suomalaižed]] — 0,85%, [[totarlaižed]] — 0,4%, toižed rahvahad — 2,0%, rahvahuden ozutandata — 0,05%.

Vl 2002 20 [[vepsläižed|vepsläšt]] eli rajonas (0,1% sen ristitištospäi).

== Ižanduz ==
Rajonan ižandusen päsarakod oma mecan varhapanend, pumaterialan ümbriradmine, kalanpüdand, kalankazvatuz, sauvondkiven samine, gidroenergetik ([[Kuman GES]]), turizm, torguind.

== Homaičendad ==
<references />

== Irdkosketused ==
* [http://www.louhiadm.ru/ Louhin rajonan oficialine sait (''louhiadm.ru'').] {{ref-ru}}
* [http://www.gov.karelia.ru/Regions/loyhi.html Louhin rajon Karjalan Tazovaldkundan oficialižel ''gov.karelia.ru''-saital.] {{ref-ru}} {{ref-en}} {{ref-fi}}

{{Karjalan Tazovaldkundan rajonad}}

[[Kategorii:Louhin rajon| ]]
