{{10000}}
{{Eländpunkt
 | Nimi = Buenos Aires
 | Lidnanznam = Escudo de la Ciudad de Buenos Aires.svg
 | Flag = Bandera de la Ciudad de Buenos Aires.svg{{!}}border
 | Lidnanznam text = Buenos Airesan znam
 | Flag text = Buenos Airesan flag
 | Valdkund = Argentin
 | Eläjiden lugu = 2,891,082
 | Voz' = 2010
 | Pind = 202
 | Fail = Buenos-ARG.jpg
 | Pämez' = [[Rodriges Larreta Orasio|Orasio Rodriges Larreta]]<br />(9 tal'vku 2015—)
 | Telefonkod = +54-011
 | Aigvö = [[UTC]]−3
}}
'''Buenos Aires''' (mugažo [[ispanijan kel'|ispanijan kelel]], no virktas [ˈbueˈnos aíɾes]) om [[Argentin]]an pälidn (vspäi 1810) da kaikiš suremb lidn. Se om Argentinan federacijan subjekt, eriline administrativine rajon agjan oiktusidenke.

Lidn om valdkundan kommertine da finansine keskuz, järed transporttesol'm da meriport. Sur' Buenos Aires om valdkundan ižandusen keskuz. 12 mln ristituid da sen enamba elädas lidnaglomeracijas, se om kahesanz' surtte [[Suviamerik]]as.

== Istorii ==
Lidnan aluz oli pandud ezmäižen kerdan vl 1536, i vl 1541 [[indejalaižed]] paloiba lidnad ičeze londan aigan.

Huan de Garai pani lidnan alusen tošti vl 1580, udessünduti sidä. Vspäi 1776 lidn tegihe uden Rio-de-la-Plat-varakunigadusen pälidnaks, edel sidä mülüi Peru-varakunigadushe.

Vozil 2007−2015 [[Makri Maurisio]] oli lidnan pämehen.

== Geografii ==
[[Fail:Buenos Aires, city and vicinities, satellite image LandSat-5, 2011-08-21, near natural colors, 30 m resolution.jpg|thumb|left|250px|Buenos Airesan ezilidnoidenke nägu kaimdajaspäi vl 2011.]]
Lidn sijadase [[Riačuelo]]-jogen hural randal, [[Atlantine valdmeri|Atlantižen valdmeren]] [[La Plat (laht)|La Plat-lahten]] (Parananjogen estuarijan) päivlaskmaižel randal, 25 metrad valdmeren pindan päl keskkorktusel. Matkad merohosai om 275 km, [[Montevideo]]hosai — 220 km päivnouzmha La Plat-lahtedme. Lidnan tobj pala sijadase alangoikahas tahondas («pamp:as»).

Klimat om [[subtropine vö|subtropine]] neps. Heinkun keskmäine lämuz om +11, vilukun kesklämuz om +25 Cel'sijan gradusad. Paneb sadegid 1256 mm vodes, kezakus-sügüz'kus om penemb niid (262 mm nelläs kus). Paneb lunt lujas harvoin, lujid manrehkaidusid ei olele (jäl'gmäine oli vl 1888, 5,5-ballaine).

Buenos Aires jagase 15 kommunha, ned alajagasoiš 48 rajonha.

== Eläjad ==
Vl 1914 eläjiden lugu oli 1 575 000 ristitud (12nz' sija mail'mas). Immigrantad [[Evrop]]aspäi sauvoiba lidnad, vozil 1887−1936 [[italijalaižed]] da [[ispanijalaižed]] oliba enamba 70% lidnan ristitištos.

Vl 2010 rahvahanlugemižen mödhe lidnan eläjiden lugu oli 2 891 082 ristitud. Nügüdläižiden eläjiden genotipan nelländez om indejalaine rodul, viž procentad — afrikaniženke augotižlibundanke.

Uskojiden enambuz om [[katoline jumalankodikund|katoližen jumalankodikundan]] polenpidajad.

== Transport ==
Avtobusad (''kolektivo''), lidnelektrojonused, velosiped da metro (''subte'') oma kundaližeks transportaks lidnan südäimes, ezilidnelektrojonused ühtenzoittas lidnrajonid ezilidnoidenke. Metro radab lidnas vspäi 1913 (vl 2016 6 jonod, 86 stancijad, 53,9 km raudted).

Viž sodalendimportad da kaks' civilišt lendimportad om Buenos Airesas. Rahvahidenkeskeine soda- da civiline Horhe Njuberi-lendimport (''AEP'') sijadase 2 km pohjoižpäivnouzmha lidnan keskusespäi Palermo-rajonas. Sišpäi tehtas reisid Suviamerikan lähižihe maihe, mugažo Argentinadme. Pistarini-ministran nimel nimitadud rahvahidenkeskeine soda- da civiline Eseis-lendimport (''EZE'') sijadase 35 km suvipäivnouzmha lidnan keskusespäi Eseis-lidnas. Sišpäi tehtas reisid Evropan pälidnoihe.

== Homaičendad ==
<references />

== Irdkosketused ==
* [http://www.buenosaires.gov.ar/ Buenos Aires-lidnan oficialine sait (''buenosaires.gov.ar'').] {{ref-es}}
{{Commons|Buenos Aires}}

{{Suviamerikan pälidnad}}

[[Kategorii:Buenos Aires| ]]
[[Kategorii:Argentinan lidnad]]
[[Kategorii:Eländpunktad kirjamišton mödhe]]
[[Kategorii:Argentin|*]]
[[Kategorii:Pälidnad]]
[[Kategorii:Argentinan agjad]]
