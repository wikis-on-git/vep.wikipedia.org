{{Eländpunkt
 | Nimi = Liskovo<br/>Лысково
 | Lidnanznam = Lyskovo COA (2006).png
 | Flag = Lyskovo Flag (2006).gif
 | Lidnanznam text = Liskovon lidnanznam
 | Flag text = Liskovon flag
 | Valdkund = Venäma
 | Eläjiden lugu = 21,063
 | Voz' = 2020
 | Pind = 17
 | Fail = Lyskovo town centre.jpg
 | Pämez' =
 | Telefonkod = +7-83149-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Liskovo''' ({{lang-ru|Лы́сково}}, {{lang-mhr|Сендевӱд}}) om [[Venäma]]n lidn da lidnankund [[Alalidnan agj]]an keskuzpalan päivnouzmas. Se om [[Liskovon rajon]]an administrativine keskuz (vspäi 1929), ümbrik om sätud sen territorijal vn 2020 semendkus.

== Istorii ==
Eländpunkt om olmas 12. voz'sadaspäi, no mainitase ezmäižen kerdan aigkirjas vl 1410. Ühtni Makarjevan jarmankha 17. voz'sadaspäi, jäi torguindan keskuseks jarmankan sirdandan jäl'ghe Alauz'lidnannoks vl 1816. Järedad varažomad oliba žilos. Vl 1920 žilo kändihe makundan keskuseks oficialižikš. Sai lidnan statusad vl 1922.

Liskovo šingotase elektrotehnižel tegimel (avtotransportine mašiništ, kulundsignalad, [[tinadim]]ed, [[silitezraud]]ad), sauvondmaterialiden pästandal, himižel kombinatal, sömtegimištol (oludentegim, lihakombinat, konservtegim), mugažo mebel'fabrik radab.

== Geografijan andmused ==
Lidn sijadase rajonan päivlaskmas, [[Volg]]an oiktal randpolel 2 kilometras jogen pävagospäi, 100 m ü.m.t. keskmäižel korktusel. Sundovik-jogi om lidnan lodehližeks röunaks, se lankteb Volgha pohjoižhe Liskovospäi. «Volg»-avtote (M7-trass) läbitab lidnan suvipalad. Matkad [[Alauz'lidn]]hasai om 72 km lodeheze-päivlaskmha orhal vai 90 km avtotedme. Lähembaine lidn om [[Knäginino]] 23 km suvhe orhal vai 27 km avtotedme.

Golovkovo-külä (319 rist. vl 2017) mülüi lidnankundha Liskovon ližaks, se om ani lodeheze lidnaspäi. Lidnankundan pind oli 17,46 km² edel sen tühjitust.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 21 880 ristitud, lidnankundan — 22 165 ristitud, rajonan viž ühesandest. Kaikiš suremb lidnan ristitišt oli enamba 25 tuhad eläjid vll 1989−2001 (25 500 ristitud vl 1998). Kaik 21 293 ristitud elihe lidnas i 21 612 ristitud kaikes lidnankundas vl 2017.

Rahvahad (2010): [[venälaižed]] — 97,7%, toižed rahvahad — 2,3%.

[[Ortodoksine hristanuskond|Ortodoksižen hristanuskondan]] viž pühäpertid<ref>[http://sobory.ru/geo/locat/1385 Liskovon pühäpertid ''sobory.ru''-saital.] {{ref-ru}}</ref> oma olmas lidnas: Sündun Voznesenjan kafedraline päjumalanpert', Spasan Toižetamižen päjumalanpert' i koume jumalanpertid. Viž toižid jumalanpertid oma kadonuded.

Liskovon agrotehnine tehnikum<ref>[http://www.agrotechn.ru/ Liskovon agrotehnižen tehnikuman sait (''agrotechn.ru'').] {{ref-ru}}</ref> om professionaližen opendusen aluzkundaks.

Lidnan Duman jäl'gmäine ezimez' om Jurii Zotov (keväz'ku 2010 — kezaku 2021), hän om Liskovon ümbrikon Deputatoiden Nevondkundan ezimez' vn 2020 redukuspäi. Lidnan administracijan jäl'gmäine pämez' om Igor' Dobrotvorskii (2010 — kezaku 2021).

== Galerei ==
<gallery mode="packed" heights="125px">
Entrance of Town Hall.jpg|Lidnankundan tobmuden pert' (2010)
Architectural Relicts at downtown.jpg|Sündun Voznesenjan kafedraline päjumalanpert', vn 2010 nägu
Пивоваренный завод Ермолаева, солодовня, датирована 1906 годом.JPG|Oludentegim vl 2014
Olymp Public Town Sporting Complex.jpg|Fizkul'turan da tervehtamižen «Olimp»-kompleks vn 2010 semendkus
Лысковский автовокзал - panoramio.jpg|Avtostancii vl 2013
</gallery>

== Homaičendad ==
<references />

== Irdkosketused ==
* [http://lsk.omsu-nnov.ru/ Lidnan da sen ümbrikon tobmuden sait (''lsk.omsu-nnov.ru'').] {{ref-ru}}
* [http://gorod.lsk.omsu-nnov.ru/ Lidnankundan tobmuden sait (''gorod.lsk.omsu-nnov.ru'').] {{ref-ru}} <small>(ližatihe andmusid vn 2020 lophusai)</small>
{{Commons|Category:Lyskovo}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Liskovon rajon|*]]
