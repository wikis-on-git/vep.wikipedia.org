{{Eländpunkt
 | Nimi = Sokol<br />Сокол
 | Lidnanznam = 35 sokol.png
 | Flag = 
 | Lidnanznam text = Sokolan lidnanznam
 | Flag text =
 | Valdkund = Venäma
 | Eläjiden lugu = 37,391
 | Voz' = 2016
 | Pind = 46.55
 | Fail =
 | Pämez' = Aleksandr Lemehov (2010-)
 | Telefonkod = +7-81733-xx-xxx
 | Avtokod = 35
 | Aigvö = [[UTC]]+3 (MSK+0)
}}
[[Fail:Bridge over the Sukhona River at Sokol, June 2008.jpg|thumb|left|250px|Raudte- da avtotesild [[Suhon|Suhonanjoges]] päliči vl 2008.]]
'''Sokol''' ([[venäkel'|ven]].: ''Сокол'' «sakkal») om [[Venäma]]n lidn da lidnankund [[Vologdan agj]]as. Se om [[Sokolan rajon (Vologdan agj)|Sokolan rajonan]] administrativine keskuz.

== Istorii ==
''Sokolovo-külä'' mainitase ezmäižen kerdan vl 1615. Vl 1897 sauvoškanzihe «Sokol»-bumagfabrikad läz küläd, nimitihe külän mödhe. Vl 1932 keväz'kun 2. päiväl Sokol-randikžilo sai lidnan statusad [[VCIK]]:an käskön mödhe.

Vhesai 2006 lidn oli alištunu agjan tobmudele oikti, sid' om tehnus Sokolan rajonan palaks. Lidn om üks'jäine eländpunkt lidnankundas.

== Geografijan andmused ==
Lidnan tobj pala sijadase [[Suhon]]-jogen molembil randoil. Randad ühtenzoittas raudte- da avtotesildal lidnan keskuses da [[M8]]-trassan avtotesildal 5 km suvipäivnouzmha lidnaspäi. Lähine lidn om [[Kadnikov]] 15 km pohjoižpäivnouzmha. Lähembaine sur' lidn om [[Vologd]], matkad sihesai om 35 km suvhe orhal, 42 km avtotedme vai raudtel.

Sokol om ümbärtud [[mec]]oil da [[so]]il. Voden keskmäine lämuz om +2,5 C°.

== Tobmuz ==
Käskusenandai tobmuz om Sokol-lidnan Nevondkund 20 ezitajanke (vspäi 2013 — koumanz' kucund). Lidnan pämez' om Nevondkundan ezitai, Aleksandr Viktorovič Lemehov. Hän om valitud tošti vl 2013.

Vn 2015 tal'vkuspäi Sergei Räbinin om lidnan administracijan varapämez', pämehen velgusentäutai.

== Eläjad ==
Vl 1931 radnikžilon ristitišt oli 15 100 eläjad. Vl 1967 50 tuhad ristituid elihe lidnas, se tegihe kaikiš surembaks luguks. Vl 2010 lidnan eläjiden lugu oli 37 233 ristitud.

[[Ortodoksine hristanuskond|Ortodoksižen hristanuskondan]] Jumalan Voznesenjan pühäpert' om lidnas vspäi 1997.

== Ižanduz da transport ==
Avtobusad da taksid om kundaližeks transportaks lidnas. Avtobusad da jonused ühtenzoittas Sokolad [[Vologd]]anke da agjan toižidenke lidnoidenke.

Jogiport sijadase lidnan lodehes, Kogaš-lidnanlaptas. [[Suhon (raudtestancii)|Suhon-raudtestancii]] om Suhon-jogen oiktal randal. Lähembaine lendimport om [[Vologd (lendimport)|Vologd]] (''VGD / ВГД'') Vologdan pohjoižröunanno, 30 km suvhe Sokolaspäi. Se om civiline lendimport federaliženke znamoičendanke, tehtas reisid [[Moskv]]ha, [[Piter]]ihe, [[Sur' Ustüg|Surhe Ustügha]] da [[Čerepovec]]ha.

Lidn om agjan [[cellülozbumagaine tegimišt|cellülozbumagaižen tegimišton]] da pun süvän ümbriradmižen keskuz. Mugažo [[savič|savičtegim]] da sagenzoittud [[maid]]on kombinat oma lidnas.

Kodirandantedištandmuzei, «Soldek»-kul'turpert', «Suhonskii»-kul'turpert'kulu, čomamahtoiden lapsidenškol, lapsiden da norišton sportškol, kaks' fizkul'turiž-tervehtamižkompleksad i ujundbassein oma lidnas. Opendusen aluzkundad oma 16 päivkodid, 7 školad keskopendusenke, mectegimišton politehnine tehnikum i pedagogine kolledž.

== Sebruzlidnad ==
* {{FIN|#}} [[Valkeakoski]], [[Suomenma]] (vspäi 1971)<ref>[http://www.valkeakoski.fi/portal/suomi/kuntainfo_ja_hallinto/ystavyyskaupungit/ Valkeakosken ystävyyskaupungit (Valkeakoskin sebruzlidnad). — Lidnan oficialine portal (valkeakoski.fi).] {{ref-fi}}</ref>

== Homaičendad ==
<references />

== Irdkosketused ==
* [http://sokolinfo.ru/ Sokol-lidnan tobmuden oficialine sait.] {{ref-ru}}

{{Vologdan agjan lidnad}}

[[Kategorii:Sokol (lidn)| ]]
[[Kategorii:Sokolan rajon (Vologdan agj)|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
