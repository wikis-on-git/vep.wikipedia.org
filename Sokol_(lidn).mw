{{Eländpunkt
 | Nimi = Sokol<br />Сокол
 | Lidnanznam = 35 sokol.png
 | Flag = 
 | Lidnanznam text = Sokolan lidnanznam
 | Flag text =
 | Valdkund = Venäma
 | Eläjiden lugu = 37,191
 | Voz' = 2017
 | Pind = 46.55
 | Fail = Sokol, Vologda Oblast, Russia - panoramio.jpg
 | Pämez' = Jurii Vasin<br />(reduku 2017—)
 | Telefonkod = +7-81733-xx-xxx
 | Avtokod = 35
 | Aigvö = [[UTC]]+3 (MSK+0)
}}
[[Fail:Bridge over the Sukhona River at Sokol, June 2008.jpg|thumb|left|250px|Raudte- da avtotesild [[Suhon|Suhonanjoges]] päliči vl 2008.]]
'''Sokol''' ({{lang-ru|Сокол}} «sakkal») om [[Venäma]]n lidn da lidnankund [[Vologdan agj]]an keskuzpalas. Se om [[Sokolan rajon (Vologdan agj)|Sokolan rajonan]] administrativine keskuz.

== Istorii ==
''Sokolovo-külä'' mainitase ezmäižen kerdan vl 1615. Vl 1897 sauvoškanzihe «Sokol»-bumagfabrikad läz küläd, nimitihe külän mödhe. Vn 1932 2. päiväl keväz'kud Sokol-randikžilo sai lidnan statusad [[VCIK|VCIK:an]] käskön mödhe.

Vhesai 2006 lidn oli alištunu agjan tobmudele oikti, sid' kändihe Sokolan rajonan palaks. Sokol om lidnankundan üks'jäine eländpunkt.

== Geografijan andmused ==
Lidnan tobj pala sijadase [[Suhon]]-jogen molembil randoil. Randad ühtenzoittas raudte- da avtotesildal lidnan keskuses da [[M8]]-trassan avtotesildal 5 km suvipäivnouzmha lidnaspäi. Lähembaine lidn om [[Kadnikov]] 15 km pohjoižpäivnouzmha. Lähembaine järed lidn — [[Vologd]], matkad sihesai om 35 km suvhe orhal, 42 km avtotedme vai raudtel.

Sokol om ümbärtud [[mec]]oil da [[so]]il. Voden keskmäine lämuz om +2,5 C°.

== Tobmuz ==
Käskusenandai tobmuz om Sokol-lidnan Nevondkund 20 ezitajanke (vspäi 2013 — koumanz' kucund). Lidnan pämez' om Nevondkundan ezitai, Jurii Vasin. Hän om valitud vn 2017 sügüz'kul.

Vn 2017 kezakuspäi Sergei Räbinin radab lidnan administracijan pämehen.

== Eläjad ==
Vl 1931 radnikžilon ristitišt oli 15 100 eläjad. Vl 1967 50 tuhad ristituid elihe lidnas, se kändihe kaikiš surembaks luguks. Vn 2010 Venäman rahvahanlugemižen mödhe lidnan eläjiden lugu oli 37 233 ristitud.

[[Ortodoksine hristanuskond|Ortodoksižen hristanuskondan]] Jumalan Voznesenjan pühäpert' om olmas lidnas vspäi 1997.

== Ižanduz da transport ==
Avtobusad da taksid oma kundaližeks transportaks lidnas. Avtobusad da jonused ühtenzoittas Sokolad [[Vologd]]anke da agjan toižidenke lidnoidenke.

Jogiport sijadase lidnan lodehes, Kogaš-lidnanlaptas. [[Suhon (raudtestancii)|Suhon-raudtestancii]] om Suhon-jogen oiktal randal. Lähembaine lendimport om [[Vologd (lendimport)|Vologd]] (''VGD / ВГД'') Vologdan pohjoižröunanno, 30 km suvhe Sokolaspäi. Se om civiline lendimport federaliženke znamoičendanke, tehtas reisid [[Moskv]]ha, [[Piter]]ihe, [[Sur' Ustüg|Surhe Ustügha]] da [[Čerepovec]]ha.

Lidn om agjan [[cellülozbumagaine tegimišt|cellülozbumagaižen tegimišton]] da pun süvän ümbriradmižen keskuz. Mugažo [[savič|savičtegim]] da sagenzoittud [[maid]]on kombinat ratas lidnas.

Kodirandantedištandmuzei, «Soldek»-kul'turpert', «Suhonskii»-kul'turpert'kulu, čomamahtoiden lapsidenškol, lapsiden da norišton sportškol, kaks' fizkul'turiž-tervehtamižkompleksad i ujundbassein oma saudud lidnas. Opendusen aluzkundad oma 16 päivkodid, 7 školad keskopendusenke, mectegimišton politehnine tehnikum i pedagogine kolledž.

== Sebruzlidnad ==
* {{FIN|#}} [[Valkeakoski]], [[Suomenma]] (vspäi 1971)<ref>[http://www.valkeakoski.fi/portal/suomi/kuntainfo_ja_hallinto/ystavyyskaupungit/ Valkeakosken ystävyyskaupungit (Valkeakoskin sebruzlidnad). — Lidnan oficialine portal (''valkeakoski.fi'').] {{ref-fi}}</ref>

== Homaičendad ==
<references />

== Irdkosketused ==
* [http://sokolinfo.ru/ Lidnan tobmuden aluzkundoiden oficialine sait (''sokolinfo.ru'').] {{ref-ru}}
* [http://www.spsokol.ru/ Lidnan rajonan lehtesen informacine sait (''spsokol.ru'').] {{ref-ru}}
{{Commons|Category:Sokol, Vologda Oblast}}

{{Vologdan agjan lidnad}}

[[Kategorii:Sokol (lidn)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Sokolan rajon (Vologdan agj)|*]]
