{{Eländpunkt
 | Nimi = Nižnevartovsk<br />Нижневартовск
 | Lidnanznam = Coat of Arms of Nizhnevartovsk (Khanty-Mansia).svg
 | Flag = Flag of Nizhnevartovsk (Khanty-Mansia).svg
 | Lidnanznam text = Nižnevartovskan lidnanznam
 | Flag text = Nižnevartovskan flag
 | Valdkund = Venäma
 | Eläjiden lugu = 278,725
 | Voz' = 2021
 | Pind = 270.59
 | Fail = Nizhnevartovsk, lake Komsomolskoye skyline.jpg
 | Pämez' = Dmitrii Koščenko<br />(semendku 2021—)
 | Telefonkod = +7-3466-xxx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Nižnevartovsk''' ({{lang-ru|Нижневартовск}}, {{lang-tt|Түбән Варта}}, {{lang-uk|Нижньовартовськ}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] päivnouzmas. Se om ümbrikon kahtenz' lidn eläjiden lugun mödhe, mugažo om [[Nižnevartovskan rajon]]an administrativižeks keskuseks (ei mülü sihe).

== Istorii ==
Eländpunktan aluz om pandud vl 1909 kuti ''Nižnevartovskai-valdmad'' varatoitmaha torgovanoiden jogipurulaivoid haugoil da ''Vartovskoje-žilo'' ({{lang-ru|село Вартовское}}) läz sidä. Vodele 1965 avaitihe [[kivivoi]]n järedoid löudmižsijid, sidä kesken Samotlor-järvenno (30 km pohjoižpäivnouzmha lidnaspäi), i udesnimitihe žilod ''Nižnevartovskii'' ({{lang-ru|посёлок Нижневартовский}}). Žilo da kivivoin samižen edheotand sauvoškanzihe hotkas, hot' tegihe äjid radoid [[komsomol]]an sauvondal mašinoita. Nižnevartovsk sai lidnan statusad vn 1972 9. päiväl keväz'kud, i sen-žo voden redukus ezmäine avialinii Moskvhasai ühtenzoiti lidnad mirunke. Vll 1975−1976 saudihe raudted [[Surgut]]aspäi, i vl 1980 ajaškanzihe passažirjonusid [[Jekaterinburg|Sverdlovskhasai]].

Nižnevartovsk šingotase kivivoin da sen gazan samižel («[[Rosneft']]»-kompanijan «Samotlorneftegaz» i «RN-Nižnevartovsk»-alajagused), gazan ümbriradmižen kompleksal («SiburTümen'Gaz»-kompanii), kivivoinümbriradmižel, sauvondmaterialiden tegimil i sömtegimištol (2 lihaedheotandad, maidtegim, oludtegim, 4 leibänedheotandad, kalanümbriradai tegim).

== Geografijan andmused ==
Lidn sijadase [[Ob'|Ob'-jogen]] oiktal randal, 45 m keskmäižel korktusel valdmeren pindan päl. Kaik lidn da sen ümbrištod oma saudud [[so]]l, seištas pudotesil da vajil. Matkad [[Hanti-Mansiisk]]hasai om 408 km päivlaskmha orhal vai 511 km avtotedme. Lähembaižed lidnad oma [[Streževoi]] (Tomskan agj) 52 km suvipäivnouzmha orhal vai 63 km avtol i [[Megion]] 20 km lodeheze orhal, 25 km avtotedme vai raudtel.

Nižnevartovsk om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 251 694 ristitud. Kaikiš suremb ristitišt om nügüd'.

Rahvahad (enamba 1% vl 2010): [[venälaižed]] — 61,6%, [[totarlaižed]] — 9,1%, [[ukrainalaižed]] — 5,8%, [[baškiralaižed]] — 3,1%, [[azerbaidžanlaižed]] — 1,8%, [[vaugedvenälaižed]] — 1,0%, toižed rahvahad — 8,6%, rahvahuden ozutandata — 9,0%.

Nižnevartovskan valdkundaline universitet, kivivoin tehnikum, edheotaikundan tehnikum i nell' kolledžad oma [[openduz|opendusen]] aluzkundoikš, mugažo om verhiden lidnoiden filialid. Kuz' sportkompleksad ratas lidnas.

Edeline lidnan pämez' om Vasilii Tihonov (reduku 2016 — semendku 2021).

== Transport ==
Avtobusad da taksid oma kundaližeks transportaks lidnas da sen ümbrištos. Navigacijan aigan voib sadas Hanti-Mansiiskhasai jogiportan kal't, no se radab vemha ujuden jüguid tobjimalaz. Päraudtestancijan sauvuz om loptüd vl 2002 lidnan päivnouzmas.

Rahvahidenkeskeine civiline Nižnevartovsk-lendimport (''NJC / НЖВ'') sijadase 4 km lodeheze lidnan keskusespäi. Tehtas reisid järedoihe lidnoihe Venämadme: Moskv, Tümen', Kazan', Novosibirsk, Irkutsk da erased toižed.

== Galerei ==
<gallery mode="packed" heights="125px">
Нижневартовск, стела - panoramio.jpg|«Flag randirdal»-monument (2010)
Озеро Комсомольское Нижневартовск.JPG|Komsomol'skoje-järv vn 2013 semendkus
Храм Рождества Христова в Нижневартовске.jpg|Raštvoiden jumalanpert', vn 2006 nägu (om saudud vll 1994−1999)
Главный корпус НВГУ.jpg|Nižnevartovskan valdkundaližen universitetan päkorpus (2014)
Европа-Сити Нижневартовск.jpg|«Evropa-Siti»-torguimižbobuštuzkeskuz (2013)
Олимпия Нижневартовск.jpg|«Olimpija»-sportkompleks (2013)
Нижневартовск, фонтан около дворца искусств - panoramio.jpg|Fontan Čomamahtoiden pert'kulunno (2008)
Автовокзал Нижневартовск.JPG|Avtostancijanno vl 2013
Nizhnevartovsk, Khanty-Mansi Autonomous Okrug, Russia - panoramio (4).jpg|Nižnevartovsk-lendimportan sauvused vl 2010
Вокзал НВ.jpg|Nižnevartovsk I-päraudtestancijan sauvuz vl 2013
</gallery>

== Irdkosketused ==
* [http://www.n-vartovsk.ru/ Nižnevartovsk-lidnan sijaližen ičeohjastusen aluzkundoiden oficialine sait (''n-vartovsk.ru'').] {{ref-ru}}
{{Commons|Category:Nizhnevartovsk}}

{{Hantin da Mansin avtonomižen ümbrikon lidnad}}

[[Kategorii:Nižnevartovsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
[[Kategorii:Nižnevartovskan rajon|*]]
