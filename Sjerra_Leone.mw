{{Valdkund
| Nimi = Sjerra Leonen Tazovaldkund<br />Republic of Sierra Leone
| Valdkundznam = Coat of arms of Sierra Leone.svg
| Flag = Flag of Sierra Leone.svg
| Valdkundznam text = Sjerra Leonen valdkundznam
| Flag text = Sjerra Leonen flag
| Pälidn = Fritaun
| Eläjiden lugu = 5,743,725<ref>[https://www.cia.gov/library/publications/the-world-factbook/geos/sl.html Vl 2014 heinkun Sjerra Leonen ristitišton endustuz. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 71,740
| Kart = LocationSierraLeone.svg
| Kel' = [[anglijan kel'|anglijan]]
| Valdkundan pämez' = [[Koroma Ernest Bai|Ernest Bai Koroma]]
| Päministr = ''eile olmas''
| Religii = [[islam]], [[paganuz]], [[hristanuskond]]
| Valüt = [[Sjerra Leonen leone]] (SLL)
| Internet-domen = [[.sl]]
| Telefonkod = +232
| Aigvö = [[UTC]]+0
}}
'''Sjerra Leone''', täuz' oficialine nimituz — '''Sjerra Leonen Tazovaldkund''' ([[anglijan kel'|angl.]] ''Republic of Sierra Leone''), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] randal. Sen pälidn da kaikiš suremb lidn om [[Fritaun]].

== Istorii ==
Vl 1961 sulakun 27. päiväl Sjerra Leone tedoti ičeze ripmatomudes [[Sur' Britanii|Sures Britanijaspäi]].

Vozil 1967-1968 sodakukerdusiden pord oli valdkundas. Vozil 1991-2002 rahvahanikoiden soda oli, läz 75 tuh. rist. oli riktud.

Jäl'gmaine Konstitucii<ref>[http://www.sierra-leone.org/Laws/constitution1991.pdf Sjerra Leonen Tazovaldkundan Konstitucii 1991. — Sierra-leone.org.] {{ref-en}}</ref> üdessünduti äjiden partijoiden sistemad. Se om hüvästadud parlamental, tuli väghe vl 1991 redukun 1. päiväl.

== Geografijan andmused ==
[[Fail:Sierra Leone Topography.png|thumb|left|250px|Sjerra Leonen topografine kart.]]
Sjerra Leone om mavaldkundröunoiš [[Gvinei|Gvinejanke]] pohjoižes da päivnouzmas (röunan piduz — 652 km), [[Liberii|Liberijanke]] suvipäivnouzmas (306 km). Ühthine röunoiden piduz om 958 km. Valdmererandanpird om 402 km pitte suvipäivlaskmas da päivlaskmas.

Mererandaline tazangišt vajehtab 600-metraižhe mägištho man südäimehe. Sen kaikiš korktemb čokkoim om [[Bintimani]] (Loma Mans), 1948 m valdmeren pindan päl. Päjoged oma Sur' Skarsies (Kolente), Pen' Skarsies (Kab), Rokel, Džong, Mabole, Sev, Moa da Makon.

Klimat om [[subekvatorialine vö|subekvatorialine]], räk da luja neps. Vihmsezonan aigan (semendku-reduku) paneb sadegid 4000-4500 mm mererandpolel da 2000-2500 mm man südäimes. Kuiv sezon vedase kül'mkuspäi sulakuhusai, sen aigan kuiv ''harmatan''-tullei puhub [[Sahar (rahvahatoi ma)|Saharaspäi]] da tob räkäd. Valdmererandal kesklämuz om +24...+27°C, man südäimes +20...+23°C.

Londuseližed pävarad oma [[almaz]]ad, [[alüminii|boksitad]], [[titan (himine element)|titankivend]]; toižed varad oma [[cirkonii]] da [[kala]].

== Politine sistem ==
[[Fail:Freetown Court 1984.jpg|thumb|right|250px|Sjerra Leonen Ülembaine käskuzkund [[Fritaun]]as.]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident, hän-žo armijan päkäsknik da ohjastusen pämez'. Prezident paneb varaprezidentad da ohjastusen ministrid radsijha (ministrid — parlamentan nevondan mödhe). Kaik rahvaz valičeb prezidentad 5 vodeks, kahtenden strokun om voimuz. Ku kandidat otab penemb mi 55%, toine valičemižtur tegese.

Parlament om üks'kodine, Ezitajiden Kodi ([[anglijan kel'|angl.]]: ''House of Representatives''), 124 ühtnijanke: kaik rahvaz valičeb 112 heišpäi, völ 12 ühtnijoid ümbrikod pandas radsijha päiči kahtid pälidnaižid. Valdatusiden strok om 5 vot ezmäižes ištundaspäi.

Prezidentan järgvaličendad da päjärgvaličendad parlamentha oliba vl 2012 kül'mkun 17. päiväl. [[Koroma Ernest Bai|Ernest Bai Koroma]] om nügüdläine prezident (sai 58,7%), se om hänel kahtenz' strok.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sjerra Leonen administrativiž-territorialine jagand]].''

Valdkund alajagase 3 agjaha da 1 pälidnaižhe territorijha. Kaik ned alajagase 14 ümbrikho ([[anglijan kel'|angl.]]: ''district''), edemba — 149 veikundha ([[anglijan kel'|angl.]]: ''chiefdom'').

== Eläjad ==
Sjerra Leones elädas [[sjerraleonelaižed]]. Kaik om 15 igähišt rahvahad.

Toižed sured lidnad (enamba 100 tuh. ristitud vl 2010, surembaspäi penembha): [[Bo (lidn)|Bo]], [[Kenem (lidn)|Kenem]], [[Makeni]].

== Ižanduz ==
Vl 2012 Sjerra Leonen päeksport oli [[almaz]]ad (29%), [[alüminii]] (14%), [[kakao]] (12%), [[meriastii|meriastjad]] kaluištonke (10%), [[titan (himine element)|titan]] (8%); toine eksport — [[cirkonii]], [[kofe]], [[kala]], [[avtorenghad]].

== Homaičendad ==
<references />

== Irdkosketused ==
* [http://www.statehouse.gov.sl/ Sjerra Leonen prezidentan oficialine sait.] {{ref-en}}
* [http://www.parliament.gov.sl/ Sjerra Leonen Tazovaldkundan parlamentan oficialine sait.] {{ref-en}}

{{Commons|Sierra Leone}}
{{Afrik}}

[[Kategorii:Sjerra Leone| ]]
