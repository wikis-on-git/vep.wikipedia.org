{{10000}}
{{Valdkund
| Nimi = Sjerra Leonen Tazovaldkund<br />Republic of Sierra Leone
| Valdkundznam = Coat of arms of Sierra Leone.svg
| Flag = Flag of Sierra Leone.svg
| Valdkundznam text = Sjerra Leonen valdkundznam
| Flag text = Sjerra Leonen flag
| Pälidn = Fritaun
| Eläjiden lugu = 6,312,212<ref>[https://www.cia.gov/library/publications/the-world-factbook/geos/sl.html Sjerra Leonen ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 71,740
| Kart = LocationSierraLeone.svg
| Kel' = [[anglijan kel'|anglijan]]
| Valdkundan pämez' = [[Bio Džulius Maada|Džulius Maada Bio]]
| Päministr = ''eile olmas''
| Religii = [[islam]], [[paganuz]], [[hristanuskond]]
| Valüt = [[Sjerra Leonen leone]] (SLL)
| Internet-domen = [[.sl]]
| Telefonkod = +232
| Aigvö = [[UTC]]+0
}}
'''Sjerra Leone''' ({{lang-en|Sierra Leone}} [siˌɛ(ə)rə liˈoʊn(i)]), täuz' oficialine nimituz — '''Sjerra Leonen Tazovaldkund''' ({{lang-en|Republic of Sierra Leone}}), om valdkund [[Päivlaskmaine Afrik|Päivlaskmaižes Afrikas]], [[Atlantine valdmeri|Atlantižen valdmeren]] randal. Sen pälidn da kaikiš suremb lidn om [[Fritaun]].

== Istorii ==
Vn 1961 27. päiväl sulakud Sjerra Leone tedištoiti ičeze ripmatomudes [[Sur' Britanii|Sures Britanijaspäi]].

Vozil 1967−1968 sodakukerdusiden pord oli valdkundas. Vozil 1991−2002 rahvahanikoiden soda oli, läz 75 tuh. ristituid oli riktud.

Vn 1991 Konstitucii üdessünduti äjiden partijoiden sistemad. Jäl'gmaine kudenz' lugul Konstitucii<ref>[http://www.constituteproject.org/ontology/Sierra_Leone?lang=en Vn 1996 Sjerra Leonen Konstitucijan tekst ''constituteproject.org''-saital, vn 2013 vajehtusidenke.] {{ref-en}}</ref> tuli väghe vl 1996.

== Geografijan andmused ==
[[Fail:Sierra Leone Topography.png|thumb|left|250px|Sjerra Leonen topografine kart.]]
Sjerra Leone om mavaldkundröunoiš [[Gvinei|Gvinejanke]] pohjoižes da päivnouzmas (röunan piduz — 652 km), [[Liberii|Liberijanke]] suvipäivnouzmas (306 km). Ühthine röunoiden piduz om 958 km. Valdmererandanpird om 402 km pitte suvipäivlaskmas da päivlaskmas.

Mererandaline tazangišt vajehtab 600-metraižhe mägištho man südäimehe. Sen kaikiš korktemb čokkoim om [[Bintimani]] (Loma Mans), 1948 m valdmeren pindan päl. Päjoged oma Sur' Skarsies (Kolente), Pen' Skarsies (Kab), Rokel, Džong, Mabole, Sev, Moa da Makon.

Klimat om [[subekvatorialine vö|subekvatorialine]], räk da luja neps. Vihmsezonan aigan (semendku-reduku) paneb sadegid 4000..4500 mm mererandpolel da 2000..2500 mm man südäimes. Kuiv sezon vedase kül'mkuspäi sulakuhusai, sen aigan kuiv ''harmatan''-tullei puhub [[Sahar (rahvahatoi ma)|Saharaspäi]] da tob räkäd. Valdmererandal kesklämuz om +24..+27 C°, man südäimes +20..+23 C°.

Londuseližed pävarad oma [[diamant]]ad, [[alüminii|boksitad]], [[titan (himine element)|titankivend]]; toižed varad oma [[cirkonii]] da [[kala]].

== Politine sistem ==
[[Fail:Freetown Court 1984.jpg|thumb|right|250px|Sjerra Leonen Ülembaine käskuzkund [[Fritaun]]as.]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-en|President of the Republic of Sierra Leone}}), hän-žo armijan päkäsknik da ohjastusen pämez'. Prezident paneb varaprezidentad da ohjastusen ministrid radsijha (ministrid — parlamentan nevondan mödhe). Kaik rahvaz valičeb prezidentad videks vodeks, kahtenden strokun voimuz om olmas. Ku kandidat otab penemb mi 55%, toine valičemižtur tegese.

Parlament om üks'kodine, Ezitajiden Kodi ({{lang-en|House of Representatives}}), 124 ühtnijanke: kaik rahvaz valičeb 112 heišpäi, völ 12 ühtnijoid ümbrikod pandas radsijha päiči kahtid pälidnaižid. Valdatusiden strok om viž vot ezmäižes ištundaspäi.

Prezidentan järgenduseližed valičendad da päjärgvaličendad parlamentha oliba vn 2018 7. i 31. päivil keväz'kud. [[Bio Džulius Maada|Džulius Maada Bio]] om nügüdläine prezident (sai 51,8%), hänel ühtenz' strok lugese vs 2018 sulakun 4. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sjerra Leonen administrativiž-territorialine jagand]].''

Valdkund jagase 3 agjaks da 1 pälidnaižeks territorijaks. Kaik ned alajagasoiš 14 ümbrikoks ({{lang-en|district}}), edemba — 149 veikundaks ({{lang-en|chiefdom}}).

== Eläjad ==
Sjerra Leones elädas [[sjerraleonelaižed]]. Vn 2014 heinkus valdkundan ristitišt oli 5 743 725 eläjad. Kaikiš suremb ristitišt om nügüd'. Kaik om 15 igähišt rahvahad.

Uskondan mödhe (2013): [[islam]]anuskojad — 78,6%, [[hristanuskond|hristanuskojad]] — 20,8%, toižed uskojad — 0,3%, märhapanendata — 0,3%.

Toižed sured lidnad (enamba 100 tuh. ristituid vl 2010, surembaspäi penembha): [[Bo (lidn)|Bo]], [[Kenem (lidn)|Kenem]], [[Makeni]].

== Ižanduz ==
Vl 2012 Sjerra Leonen päeksport oli [[diamant]]ad (29%), [[alüminii]] (14%), [[kakao]] (12%), [[meriastii|meriastjad]] kaluištonke (10%), [[titan (himine element)|titan]] (8%); toine eksport — [[cirkonii]], [[kofe]], [[kala]], [[avtorenghad]].

== Homaičendad ==
<references />

== Irdkosketused ==
* [http://www.statehouse.gov.sl/ Sjerra Leonen prezidentan oficialine sait (''statehouse.gov.sl'').] {{ref-en}}
* [http://www.parliament.gov.sl/ Sjerra Leonen Tazovaldkundan parlamentan oficialine sait (''parliament.gov.sl'').] {{ref-en}}
{{Commons|Sierra Leone}}

{{Afrik}}

[[Kategorii:Sjerra Leone| ]]
