{{Eländpunkt
 | Nimi = Uz' Urengoi<br />Новый Уренгой
 | Lidnanznam = Coat of Arms of Novy Urengoy (Yamal Nenetsia).png
 | Flag = Flag of Novy Urengoy (Yamal Nenetsia).svg
 | Lidnanznam text = Uden Urengoin lidnanznam
 | Flag text = Uden Urengoin flag
 | Valdkund = Venäma
 | Eläjiden lugu = 113,254
 | Voz' = 2017
 | Pind = 111
 | Fail = Collage Novy Urengoy.png
 | Pämez' = Ivan Kostogriz<br />(sulaku 2007—)
 | Telefonkod = +7-3494-xxx-xxx
 | Avtokod = 89
 | Aigvö = [[UTC]]+5 ([[MSK]]+2)
}}
'''Uz' Urengoi''' ({{lang-ru|Новый Уренгой}}, {{lang-uk|Новий Уренгой}}, {{lang-tt|Яңа Уренгой}}) om [[Venäma]]n lidn da lidnümbrik [[Jamalan Nenciden avtonomine ümbrik|Jamalan Nenciden avtonomižen ümbrikon]] keskuzpalan suvipäivnouzmas. Se om ümbrikon kaikiš suremb lidn eläjiden lugun mödhe, om ümbärtud [[Puran rajon]]an territorijal.

== Istorii ==
Eländpunktan aluz om pandud vn 1973 lopus kuti ''Jagel'noje-žilo'' otmaha kävutamižhe [[londuseline gaz|londuseližen gazan]] järedoid löudmižsijid. Vn 1975 18. päiväl elokud registriruihe žilod ''Uz' Urengoi''-nimenke, i se om oficialine alusenpanendan dat. Nimitihe Urengoi-faktorijan mödhe, se žilo sijadase 60 km päivnouzmha Pur-jogen randal.

Uz' Urengoi sai lidnan statusad vn 1980 16. päiväl kezakud. Se šingotase [[londuseline gaz|londuseližen gazan]] samižel (Venäman sadud gazan enamba pol't, «[[Gazprom]]»-, «[[Novatek]]»-, «Arktikgaz»-kompanijad) i gazan vaumičemižtegimel, sauvondkompanijoil i Urengoin GRES:al, buraudusen kompanijoiden päfaterad sijadasoiš lidnas. «[[Urengoi — Pomari — Užgorod]]»-gazanveim radab vspäi 1984.

== Geografijan andmused ==
Lidn sijadase Jevojah-jogen ({{lang-ru|Евояха}} 201 km pitte, [[Pur]]-jogen hura ližajogi) i sen oiktan Sedejah-ližajogen randoil, 40 m ü.m.t. keskmäižel korktusel. [[So]]kaz tahond ümbärdab lidnad. Matkad [[Salehard]]hasai om 452 km päivlaskmha orhal vai 604 km avtotedme. Lähembaine lidn om [[Tarkosale]] 140 km suvipäivnouzmha orhal, 200 km raudtedme vai avtol.

Klimat om [[ven vö|ven]] terav kontinentaline, röunatab subarktiženke. Heinkun lämuz om +17 C°, vilukun — −26 C°, voden keskmäine lämuz om −4,7 C°. Voib panda halad heinkus. Paneb sadegid 471 mm vodes, enamba heinkus-sügüz'kus (57..64 mm kus).

Uz' Urengoi om lidnümbrikon üks'jäine eländpunkt. Lidn om 80 km pitte, päine pertišt jagase nimitadud mikrorajonihe.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 104 107 ristitud. Kaikiš suremb lidnan ristitišt oli 118 659 eläjad vl 2009. [[Ortodoksine hristanuskond|Ortodoksižen hristanuskondan]] Jumalannägundan päjumalanpert' (om saudud vll 2007−2015) i puine ph. Serafiman Sarovalaižen jumalanpert'<ref>[http://sobory.ru/geo/locat/2622 Uden Urengoin pühäpertid ''sobory.ru''-saital.] {{ref-ru}}</ref> (1997), [[protestantizm]]an nell' pühäpertid i [[islam]]an «Nur-Islama»-mečet' oma olmas lidnas.

Rahvahad (enamba 1% vl 2010): [[venälaižed]] — 64,1%, [[ukrainalaižed]] — 10,8%, [[totarlaižed]] — 5,0%, [[nogailaižed]] — 2,6%, [[kumikad]] — 2,1%, [[azerbaidžanlaižed]] — 2,0%, [[baškiralaižed]] — 1,7%, [[čečenalaižed]] — 1,1%, [[vaugedvenälaižed]] — 1,1%, [[moldovalaižed]] — 1,1%, toižed rahvahad — 6,1%, rahvahuden ozutandata — 2,3%.

Uden Urengoin äiprofil'ne kolledž<ref>[http://www.nurmk.yanao.ru/ Uden Urengoin äiprofil'žen kolledžan sait (''nurmk.yanao.ru'').] {{ref-ru}}</ref> i privatine «Gazprom Tehnikum Uz' Urengoi»<ref>[http://www.ntgp.edu.ru/ «Gazprom Tehnikum Uz' Urengoi»-aluzkundan sait (''ntgp.edu.ru'').] {{ref-ru}}</ref> oma professionaližen opendusen aluzkundoikš. Viž sportkompleksad ratas lidnas.

== Galerei ==
<gallery mode="packed" heights="125px">
Town Hall (Novy Urengoy).jpg|Lidnan administracijan sauvuz (2015)
Epiphany Cathedral (Novy Urengoy).jpg|Sündun nägundan päjumalanpert', vn 2015 nägu
O9Yn6Lyp0A.jpg|«Gazprom Dobiča Urengoi»-edheotandan kontor vl 2017
U991iXJF0Lg.jpg|«Gazprom Tehnikum Uz' Urengoi» (2017)
LYdntFu4lzY.jpg|Uz' Urengoi-päraudtestancii vl 2017
</gallery>

== Homaičendad ==
<references />

== Irdkosketused ==
* [http://www.dumanur.ru/ Lidnan Duman oficialine sait (''dumanur.ru'').] {{ref-ru}}
* [http://www.newurengoy.ru/ Lidnan Administracijan oficialine sait (''newurengoy.ru'').] {{ref-ru}}
{{Commons|Category:Novy Urengoy}}

{{Jamalan Nenciden avtonomižen ümbrikon lidnad}}

[[Kategorii:Uz' Urengoi| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jamalan Nenciden avtonomižen ümbrikon lidnad]]
[[Kategorii:Jamalan Nenciden avtonomižen ümbrikon lidnümbrikod]]
