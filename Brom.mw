{{10000}}{{A10000}}
[[Fail:Brom amp.jpg|thumb|left|150px|Brom ampulas]]
{{Himine element|35|Brom|Br|79,904|Metallatoi substancii|2|8|18|7|0|0|0|}}
'''Brom''' (''Br'' — ''bromum'' latinan kelel) om 35nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om seičemendestoštkümnendes gruppas (vanhtunuden klassifikacijan mödhe — seičemenden gruppan päalagruppas), tabluden nelländes periodas.

== Ühthine ümbrikirjutand ==
Element om levitadud londuses avaros, leviganduz Man kores — 1,6 grammad tonnas; sen znamasižed koncentracijad oma merivedes (67 grammad tonnas).

Saksalaine Karl Jakob Lövih-himik vl 1825 i francijalaine Antuan Žerom Balar-himik vl 1826 avaižiba broman ripmata toine toižespäi. Nimituz libub [[grekan kel'|grekan]] ''βρῶμος''-sanaspäi «haiž, hajukaz».

Elementarine brom om [[morim]], i se purustub. Solad poletas suguhimod i ottas tüništoitajaks zelläks.

== Fizižed ičendad ==
Brom om jüged ruskedbur [[nozoluz]] lujanke pahanke hajunke. Se i [[artut']] oma üks'jäižed elementad-nozoluded honuzližel lämudel.

Atommass — 79,904. Ninevuz (normaližiš arvoimižiš, 25 C°) — 3,102 g/sm³. Suladandlämuz — 265,9 K. Kehundlämuz — 331,9 K.

Londuseline brom kogoneb kahtes stabiližes izotopaspäi: <sup>79</sup>Br (50,56%) i <sup>81</sup>Br (49,44%). Tetas 30 ratud radioaktivišt izotopad 66..78, 80, 82..97 atommassanke, sen ližaks 14 izomärad om olmas.

== Himižed ičendad ==
Brom om lujas aktivine himižešti [[galogen]], levitadud kaikel sijal, no erazvuiččiš koncentracijoiš. Läz kaik sen ühthendad oma segojad vedes. Broman molekul om kaks'atomine — Br<sub>2</sub>. Muigotandmär oleleb +7, +5, +3, +1, 0 i −1. Reagiruib toižidenke galogenidenke i äjidenke metalloidenke.

== Kävutand ==
Ottas kävutamižhe lämoipalovastaižiden ližadusiden tehmižes (antipirenad), fotobumagan mujajaks palaks (AgBr), travijan azegišton palaks. Sadas [[Amerikan Ühtenzoittud Valdkundad|AÜV:oiš]] i [[Izrail'|Izrailiš]] tobjimalaz. Meriorganizmad sätas bromorganižid ühtnendoid.

== Irdkosketused ==
* [http://www.webelements.com/webelements/elements/text/Br/key.html Brom ''webelements.com''-saital.] {{ref-en}}
* [http://n-t.ru/ri/ps/pb035.htm Kirjutuz bromas Himižiden elementoiden populärižes ''n-t.ru''-kirjištos.] {{ref-ru}}
{{Commons|Bromine}}

{{Periodine tablut}}

[[Kategorii:Himižed elementad kirjamišton mödhe]]
