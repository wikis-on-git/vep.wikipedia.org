{{Eländpunkt
 | Nimi = Mitišči<br />Мытищи
 | Lidnanznam = Coat of Arms of Mytishchi rural settlement (Moscow Oblast).png
 | Flag = Flag of Mytishchi City (Moscow Oblast).svg
 | Lidnanznam text = Mitiščin lidnanznam
 | Flag text = Mitiščin flag
 | Valdkund = Venäma
 | Eläjiden lugu = 235,504
 | Voz' = 2020-01-01
 | Pind = 34.59
 | Fail = Mytishchi, School No.10, Yauza River.jpg
 | Pämez' =
 | Telefonkod = +7-495-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Mitišči''' ({{lang-ru|Мыти́щи}}) om [[Venäma]]n lidn [[Moskvan agj]]an keskuzpalan pohjoižpäivnouzmas. Se om [[Moskv]]an pohjoižpäivnouzmaine ezilidn, agjan nellänz' lidn eläjiden lugun mödhe, [[Mitiščin lidnümbrik]]on (edel vn 2015 sügüz'kud — rajonan) administrativine keskuz.

== Istorii ==
Eländpunkt mainitase ezmäižen kerdan vl 1460 kuti ''Mitišče''-žilo ({{lang-ru|Мы́тище}}), keratihe maksmižid [[muit]]as tarabošsijal Jauzan i [[Kläz'm]]an keskes. Nimitihe ''Sur' Mitišči'' (''Большие Мытищи'') 19. voz'sadaspäi. Vl 1861 raudte radaškanzi, vspäi 1896 — vagonantegim, vl 1908 ratud šuukun fabrik. Radnikžilo sai lidnan statusad vn 1925 17. päiväl elokud. Mülütihe lähižid žiloid lidnha vl 1932.

Mitišči šingotase transportižen mašinansauvomižen tegimil ([[metropoliten]][[vagon]]ad, [[kumaidaiavto]]d, ližavedamad, specialine avtotehnik), elektrotehnižel sarakol (kabeläd, tehmižavtomatik, [[ühthekeitandapparat]]ad), [[polimerad|polimeriden]] i himižen kuidun tehmižel, sauvondmaterialiden pästandal (cellülozvat, [[linol']], sauvond[[perlit]]), sömtegimištol ([[kofe]]n tegim, maidtegim, oludkompanii), mugažo teznamoiden edheotand radab lidnas.

== Geografijan andmused ==
Lidn sijadase Jauz-jogen randoil ({{lang-ru|Я́уза}} 48 km pitte, [[Moskv (jogi)|Moskvan]] hura ližajogi), 150 m ü.m.t. keskmäižel korktusel. Röunatab [[Moskv]]anke ([[Moskvan rengazavtote]]nke) suvipäivlaskmas. Toižed lähembaižed lidnad oma [[Puškino]] 2 km pohjoižhe-pohjoižpäivnouzmha i [[Korolöv (lidn)|Korolöv]] ani päivnouzmha. Rahvahaline «Hirbin Sar'»-puišt levitase suvipäivnouzmha lidnaspäi.

''Mitišči''-raudtestancii radab lidnan keskuzpalan päivnouzmas vspäi 1862. Matkad elektrojonusel Moskvan [[Jaroslavlin päraudtestancii (Moskv)|Jaroslavlin päraudtestancijhasai]] om 18 km. Viž raudteplatformad (Moskvaspäi) oma: Perlovskai, Taininskai, Mitišči, Stroitel' i Čelüskinskai. «Holmogori»-mante (M8-trass) mäneb lidnan päivnouzmaižeks röunaks.

== Eläjad ==
Vl 1939 lidnan ristitišt oli 60 118 eläjad, vl 1959 — 98 606 eläjad. Vn 2010 Venäman rahvahanlugemižen mödhe lidnan eläjiden lugu oli 173 160 ristutud, lidnümbrikon ühesa kümnendest. Kaikiš suremb ristitišt om nügüd', enamba 200 tuh. ristitud vspäi 2016. [[Ortodoksine hristanuskond|Ortodoksižen hristanuskondan]] nell'toštkümne jumalanpertid<ref>[http://sobory.ru/geo/locat/36 Mitiščin pühäpertid ''sobory.ru''-saital.] {{ref-ru}}</ref> i kahesa časounäd oma olmas lidnas.

Rahvahad (2010): [[venälaižed]] — 90,5%, [[ukrainalaižed]] — 2,1%, [[armenijalaižed]] — 1,9%, [[totarlaižed]] — 1,1%, toižed rahvahad — 4,4%.

Professionaližen opendusen aluzkundad oma Mitiščin kolledž<ref>[http://gbou-mk.ru/ Mitiščin kolledžan sait (''gbou-mk.ru'').] {{ref-ru}}</ref>, Moskvan agjan medkolledžan nomer 1 (Moskv) filial, Venäman kooperacijan universitet, [[Moskvan valdkundaline tehnine universitet Baumanan nimed]] — Mitiščin filial<ref>[http://mf.bmstu.ru/ MVTU:n Baumanan nimed Mitiščin filialan sait (''mf.bmstu.ru'').] {{ref-ru}} {{ref-en}}</ref>, Moskvan üläopendusen toižiden aluzkundoiden kaks' filialad.

== Galerei ==
<gallery mode="packed" heights="125px">
ТРЦ "ИЮНЬ" город Мытищи.jpg|«Ijun»-torguindbobuštuzkeskuz
Church of the Nativity of Christ (Mytischi) 10.jpg|Raštvoiden pühäpert'<br />(vn 2009 nägu)
Российский университет кооперации .jpg|Venäman kooperacijan universitet
4 (site 1) Sharapovskaya Street, Mytishchi.jpg|«Ognivo»-tätüteatr
Станция Мытищи, конкорс. - panoramio.jpg|''Mitišči''-raudtestancijan sauvuz-konkors
</gallery>

== Homaičendad ==
<references />

== Irdkosketused ==
* [http://mytyshi.ru/ Lidnümbrikon tobmuden aluzkundoiden sait (''mytyshi.ru'').] {{ref-ru}}
* [http://inmytishchi.ru/ Lidnan informacine sait (''inmytishchi.ru'').] {{ref-ru}}
{{Commons|Category:Mytishchi}}

{{Moskvan agjan lidnad}}

[[Kategorii:Mitišči| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Mitiščin lidnümbrik|*]]
