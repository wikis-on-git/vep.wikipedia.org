{{Eländpunkt
 | Nimi = Azov<br />Азов
 | Lidnanznam = Coat of Arms of Azov.svg
 | Flag = Flag of Azov.svg
 | Lidnanznam text = Azovan lidnanznam
 | Flag text = Azovan flag
 | Valdkund = Venäma
 | Eläjiden lugu = 80,286
 | Voz' = 2018
 | Pind = 67.5
 | Fail = From Kosa to Azov.jpg
 | Pämez' = Jevgenii Karasöv<br />(tal'vku 2016—)
 | Telefonkod = +7-86342-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Azov''' ({{lang-ru|Азо́в}}) om [[Venäma]]n lidn, lidnümbrik da transporttesol'm [[Rostovan agj]]an suvipäivlaskmas, [[Rostov Donal|Rostovan Donal]] suvipäivlaskmaine ezilidn. Se om agjan ühesanz' lidn eläjiden lugun mödhe, [[Azovan rajon]]an administrativižeks keskuseks mugažo (vspäi 1924), ei mülü sihe.

== Istorii ==
Amuižgrekine [[Tanais (lidn)|Tanais]] oli olmas Donan vastrandal 3. voz'sadal EME — 5. voz'sadal meiden erad. Nügüdläižen eländpunktan oficialine alusenpanendan dat om 1067. voz', no se jäb vahvištuseta dokumentoil vai kaivandusil. Mainitaškanzihe vspäi 1239 kuti [[Kuldaine ord|Kuldaižen ordan]] ''Tan''-lidn ({{lang-ru|Тана}}), se-žo ''Azak-Tan''. Šingotihe torguindteiden ristaks. Vl 1395 [[Tamerlan]]an sodaväged murenzihe lidnad. Italijalaižed udessaudihe Tanad torguindfaktorijaks i panihe varmdad lidnust, no [[Osmanan imperii|Osmanan imperijan]] sodaväged anastiba Tanad üks'kaik vl 1475. Azovan Azak-lidnuz oli saudud turkoil sil aigalpäi, panihe lidnusen seinid mantazole vaiše 18. voz'sadan keskes. Azov sai lidnan statusad vl 1708 i oli Azovan gubernijan pälidnaks vll 1708−1711. Om Venäman palaks rattemata vspäi 1739. [[Toine mail'man soda|Toižen mail'man sodan]] aigan lidn oli okkupiruidud nacistoil (28.07.1942 — 07.02.1943).

Azov šingotase meriportal, mašinansauvomižel (diskad kezroiden täht), sauvondmaterialiden pästandal (raudbeton), sömtegimištol (konservad, [[päivnouzmman magedused|päivnouzmman magedusiden]] konditerine fabrik), mugažo vauktušvitaminližadusiden tegim radab lidnas. Ende tagondmašiništon tegim, torguindmašiništon edheotand i seineroiden laivansauvomine oliba Azovas.

== Geografijan andmused ==
Lidn sijadase [[Don]]an jogensun huran hijaman hural randal 15 kilometras jogen lanktendaspäi [[Azovmeri|Azovmeren]] Taganrogan lahthe, 40 m ü.m.t. keskmäižel korktusel. Azovk-jogi ({{lang-ru|Азовка}} 11 km pitte) om lidnan pohjoižpäivnouzmaižeks röunaks, lankteb Donha. Matkad [[Rostov Donal|Rostovan Donal]] keskushesai om 25 km pohjoižpäivnouzmha orhal, 38 km avtotel vai raudtel. Toižed lähembaižed lidnad oma [[Bataisk]] 25 km päivnouzmha orhal, 32 km avtotedme vai 30 km raudtedme, i [[Taganrog]] 40 km lodeheze orhal i merol, 105 km avtotedme vai raudtedme. ''Azov-raudtestancii'' radab vspäi 2010, se om lopuline sarakol Bataiskaspäi.

Azov om lidnankundan üks'jäine eländpunkt.

== Eläjad ==
Vl 1939 lidnan ristitišt oli 25 tuhad eläjid. Vn 2010 Venäman rahvahanlugemižen mödhe eläjiden lugu oli 82 937 ristitud. Kaikiš suremb lidnan ristitišt oli 81..83 tuhad eläjid vll 1987−2017 (83 210 rist. vl 2009).

Rahvahad (2010): [[venälaižed]] — 95,5%, [[ukrainalaižed]] — 1,4%, [[armenijalaižed]] — 1,2%, toižed rahvahad — 1,9%.

Professionaližen opendusen aluzkundad oma Azovan gumanitariž-tehnine kolledž, Azovan kozakišton kadetine agrariž-tehnologine tehnikum<ref>[http://akkpu.ru/ Azovan kozakišton kadetižen agrariž-tehnologižen tehnikum — sait (''akkpu.ru'').] {{ref-ru}}</ref>, Donan pedagogižen i Rostovan bazižen medicinižen kolledžiden filialad, mugažo Donan valdkundaližen tehnižen universitetan Tehnologine institut.

== Galerei ==
<gallery mode="packed" heights="125px">
Азов, администрация города.jpg|Lidnan ohjastusen pert'
Азов, Храм на ул.Энгельса.JPG|Azovan Jumalanmaman jumalaižen [[ortodoksine hristanuskond|ortodoksine]] pühäpert'
Порт с крепости - panoramio.jpg|Meriportan libutimed enččen lidnusen territorijaspäi (2009)
СДЮСШОР№9 общий вид.JPG|Sportkeskuz vn 2015 uhokus
Фасад железнодорожного вокзала (перспектива).jpg|Päraudtestancii (2013)
</gallery>

== Homaičendad ==
<references />

== Irdkosketused ==
* [http://азовдума.рф/ Lidnan Duman sait (''азовдума.рф'')] {{ref-ru}}
* [http://www.gorodazov.ru/ Lidnan Administracijan portal (''gorodazov.ru'')] {{ref-ru}} <small>''(+ ühthine informacii anglijan i francijan kelil)''</small>
{{Commons|Azov}}

{{Rostovan agjan lidnad}}

[[Kategorii:Azov| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
[[Kategorii:Azovan rajon|*]]
