{{Eländpunkt
 | Nimi = Int<br />Инта
 | Lidnanznam = Coat of Arms of Inta (Komi) (1982).svg
 | Flag = Flag of Inta.svg
 | Lidnanznam text = Intan lidnanznam
 | Flag text = Intan flag
 | Valdkund = Venäma
 | Eläjiden lugu = 26,271
 | Voz' = 2017
 | Pind = 
 | Fail = Inta water tower.jpg
 | Pämez' = Larisa Titovec (2016—)
 | Telefonkod = +7-82145-xx-xxx
 | Avtokod = 11. 111
 | Aigvö = [[UTC]]+3
}}
'''Int''' ([[venän kel'|ven]]. i {{lang-kv|Инта}}) om [[Venäma]]n lidn da lidnümbrik [[Komin Tazovaldkund]]an pohjoižpäivnouzmas.

== Istorii ==
Eländpunktan aluz om pandud vl 1940 kuti ''Int-žilo'' [[Kožvan rajon]]as samha [[kivihil']]t da tedoidamha kivihil'basseinad. [[GULAG|GULAG:an]] türmatud mehed sauvoiba «[[Kotlas]] — [[Vorkut]]»-raudted da kaivusid. Žilo kändihe lidnanvuiččeks vl 1942. Ezmäine jonuz kivihilenke oigenzihe blokiruidud [[Piter|Leningradha]] vl 1943. Vspäi 1954 erigoittihe Intan rajonad [[Üläint]]-žilonke keskuseks, i sil-žo vodel 4. päiväl redukud rajon sai lidnan statusad täuzin.

== Geografijan andmused ==
Lidn sijadase [[mectundr]]as, [[Sur' Int]]-jogen hural randal ([[Pečor (jogi)|Pečoran]] bassein) 50 m kortte valdmeren pindan päl, ani päivlaskmha [[Uralmäged|Uralmägiden]] pautkilpäi. Om sijaližid avtoteid vaiše, ei voi sadas avtol toižiš lidnoišpäi Inthasai avtotedme. Matkad [[Siktivkar]]hasai om 665 km suvipäivlaskmha orhal.

Klimat om [[subarktine vö|subarktine]] kontinentaline. Voden keskmäine lämuz om –3,9 C°. Tal'v om pit'k da vilu, kaikiš vilumb ku om uhoku — –30,1 C°, heinkun kesklämuz om +14,2 C°.

2 lidnanvuittušt žilod i 20 muite žilod da küläd mülüdas Intan ümbrikho, 2 706 eläjanke (2017), kaikiš suremb om lidnanvuitte [[Üläint]]-žilo (1059 rist. vl 2017). Lidnan ümbrikon pind om 30 100 nellikkilometrad.

== Eläjad da ižanduz ==
Vn 2010 rahvahanlugemižen mödhe eläjiden lugu oli 32 080 ristitud. Kaikiš suremb ristitišt oli vl 1992 — 60 700 eläjad. Se poleni londuseližen gazan kävutandan levigandusen tagut i kivihilen kaivusiden sauptandan taguiči, vaiše üks' kaivuz jäi kudespäi. Sijaline civiline Int-lendimport (''ИНТ / INA'') sijadase 2 km pohjoižhe lidnaspäi külätahondas, sišpäi tehtas reisid Intan ümbrikodme, [[Nencan avtonomine ümbrik|Nencan avtonomižen ümbrikon]] žiloihe da [[Siktivkar]]ha.

Rahvahad (lidnan ümbrikos, vn 2010 rahvahanlugemine, enamba 0,5%): [[venälaižed]] — 65,9%, [[komilaižed]] — 10,4%, [[ukrainalaižed]] — 6,9%, [[totarlaižed]] — 1,6%, [[vaugedvenälaižed]] — 1,2%, [[marilaižed]] — 0,6%, [[čuvašalaižed]] — 0,6%, [[litvalaižed]] — 0,5%, toižed rahvahad — 3,2%; rahvahuden ozutandata — 9,1%.

== Homaičendad ==
<references/>

== Irdkosketused ==
* [http://www.adminta.ru/ Lidnan da sen ümbrikon tobmuden aluzkundoiden sait (''adminta.ru'').] {{ref-ru}}
{{Commons|Category:Inta}}

{{Komin Tazovaldkundan lidnad}}

[[Kategorii:Int| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
[[Kategorii:Komin Tazovaldkundan lidnümbrikod]]
