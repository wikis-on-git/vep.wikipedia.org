{{Eländpunkt
 | Nimi = Krefel'd<br />Krefeld
 | Lidnanznam = DEU Krefeld COA.svg
 | Flag = Flagge Krefeld.svg
 | Lidnanznam text = Krefel'dan lidnanznam
 | Flag text = Krefel'dan flag
 | Valdkund = Saksanma
 | Eläjiden lugu = 225,114
 | Voz' = 2015
 | Pind = 137.77
 | Fail = Krefeld, 2020-06 CN-02.jpg
 | Pämez' = Frank Meier<br/>(reduku 2015—,<br/>''Frank Meyer'')
 | Telefonkod = +49-2151
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Krefeld Stadtteile.png|thumb|left|250px|Krefel'dan lidnrajonad]]
'''Krefel'd''' ({{lang-de|Krefeld}} [ˈkʁeːfɛlt], vhesai 1925 kirjutihe ''Crefeld'') om lidn [[Saksanma]]n i sen [[Pohjoine Rein da Vestfalii]]-federacijanman päivlaskmas.

== Istorii ==
[[Fail:Rathaus-krefeld.jpg|thumb|right|250px|Lidnan ohjandusen sauvuz vl 2005]]
Eländpunktan aluz om pandud Rimalaižen imperijan aigan völ.

Vl 1702 mülütihe lidnad Prussijan kunigahushe. Tora Krefel'danno tegihe Seičemevoččen sodan aigan vl 1758. Ezmäižen mail'man sodan aigan Bel'gijan armii kävuti lidnad bazaks Reinan agjan okkupacijan täht vl 1918.

Vl 1929 ühtištuihe lidnad Erdingen-lidnanke päivnouzmas (alusenpanend 1255), i vhesai 1940 eländpunktan nimituz oli Krefel'd-Erdingen, sid' nügüdläine.

Ende lidn šingotihe tekstilin manufakturoil. Nügüd'aigaižen Krefel'dan znamasine edheotand om terazlehtesiden tegim, mugažo živatsötken kompanijan päfater sijadase lidnas. Toižed sarakod oma mašinansauvomine, himine i logistik.

== Geografijan andmused ==
Lidn sijadase [[Rein]]-jogen hural randal, 38 m korktusel valdmeren pindan päl. [[Duisburg]]-lidn om vastrandal.

Krefel'd jagase ühesaks ümbrikoks ({{lang-de|bezirk}}), ned alajagasoiš 19 lidnrajonaks (saks. ''Stadtteil'').

== Eläjad ==
Vl 2013 eläjiden lugu oli 222 058 ristitud. Kaikiš suremb lidnan ristitišt oli 249 tuhad eläjid vll 1993−1995.

Alareinan universitet<ref>[http://hs-niederrhein.de/ Alareinan universitetan sait (''hs-niederrhein.de'').] {{ref-de}} {{ref-en}}</ref> baziruiše lidnas ({{lang-de|Hochschule Niederrhein}}, 14 tuhad üläopenikoid), se om sätud vl 1971 äjiden sijaližiden profopendusen aluzkundoiden ühtištusel. Kaik ühesa tedoinstitutad i 14 kompetencijan keskust mülüdas universitetha.

== Homaičendad ==
<references />

== Irdkosketused ==
* [http://www.krefeld.de/ Lidnan tobmuden sait (''krefeld.de'').] {{ref-de}}
{{Commons|Krefeld}}

[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Pohjoine Rein da Vestfalii]]
