{{Eländpunkt
 | Nimi = Venecii<br />Venezia
 | Lidnanznam = CoA Città di Venezia.png
 | Flag = Flag of Most Serene Republic of Venice.svg
 | Lidnanznam text = Venecijan lidnanznam
 | Flag text = Venecijan flag
 | Valdkund = Italii
 | Eläjiden lugu = 264,579
 | Voz' = 2014
 | Pind = 415.9
 | Fail = Collage Venezia.jpg
 | Pämez' = [[Bruniaro Luidži|Luidži Bruniaro]] (2015-)
 | Telefonkod = +39-41
 | Aigvö = tal'vel [[UTC]]+1,<br />kezal [[UTC]]+2
}}
'''Venecii''' ([[italijan kel'|ital.]]: ''Venezia'' [veˈnɛʦʦja], [[venetan kel'|venet.]]: ''Venesia'' [veˈnɛːsja], [[anglijan kel'|angl.]]: ''Venice'', [[latinan kel'|latin.]]: ''Venetiae'') om [[Italii|Italijan]] lidn (vspäi 1866). Se om [[Venecii (provincii)|Venecii-provincijan]] da [[Venecii (agj)|Venecii-agjan]] pälidn da meriport.

Vl 2014 läz 2,6 mln ristitud elädas lidnan aglomeracijas, järedad [[Padui]]- da [[Trevizo]]-lidnad mülüdas sihe mugažo.

Lidn om turizman sur' keskuz (20 mln turistad vl 2013), [[Venecijan karnaval]]an da [[Venecijan kinofestival'|Venecijan kinofestivalin]] vedandan sija. Lidnan da sen lahten arhitekturine nägu mülüb [[UNESCO]]:n kul'turjäl'gusiden nimikirjuteshe.

== Istorii ==
Lidnan aluz om pandud 6. voz'sadal meiden erad.

7. voz'sadaspäi 1797 vodhesai Venecii oli Venecijan Tazovaldkundan pälidnaks. Voz'sadoil 15.-16. [[Albanii]], [[Ionižed sared]], [[Krit]] da [[Kipr]] oliba tazovaldkundan paloikš.

Venecii om [[Marko Polo]]n da [[Vival'di Antonio]]n sündundan sija.

[[Venesuel]]-valdkundan nimituz om sündnu lidnan nimespäi.

== Geografijan andmused ==
Lidn sijadase Italijan pohjoižpäivnouzmas. Se vedase pidust' [[Venecijan laht]]en [[Adriatine meri|Adriatižen meren]] randištod, seižub 2,54 metrad valdmeren tazopindan päl keskkorktusel. 118 sart om lidnas. Saum vezid om lidnan pindan 61% (275,53 km²).

1970-nziš vozišpäi Venecijan ristitišt poleneb kaikenaigašti sügüz'ližiden [[sur'vezi]]den tagut, sen paloin sar'hižes palas — lujemba kaiked.

Venecii-kommun alajagase 6 rajonha ičeohjastusenke.

== Transport ==
Avtobusad, tramvaid, vezitaksid da pened jogilaivad (ital. üks'lugu ''vaporetto'') oma kundaližeks transportaks lidnan südäimes. Venehed (''gondol:ad'') oma olmas turistoiden täht.

Kebn metro (ital. ''Minimetrò'') radab lidnas vspäi 2010 (1 jono, 857 m, 3 stancijad).

Marko Polon nimel nimitadud civiline rahvahidenkeskeine lendimport (''VCE'') sijadase 8 km pohjoižhe lidnan keskusespäi. Sišpäi tehtas reisid Evropan äjihe maihe, [[Amerikan Ühtenzoittud Valdkundad|AÜV:oihe]], [[Kanad]]ha da Italijadme.

[[Fail:Vue depuis Chiesa di San Giorgio Maggiore 2.jpg|thumb|center|1000px|<center>Lidnan ühthine nägu.</center>]]

== Irdkosketused ==
* [http://www.comune.venezia.it/ Venecii-kommunan ohjastusen oficialine portal.] {{ref-it}} {{ref-en}}

[[Kategorii:Venecii| ]]
[[Kategorii:Italijan lidnad]]
[[Kategorii:Eländpunktad kirjamišton mödhe]]
