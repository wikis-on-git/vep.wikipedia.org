{{Valdkund
| Nimi = Jemenan Tazovaldkund<br >‎‎الجمهوريّة اليمنية‎<br />‎''(al' Džumhurija al' Jamanija)''
| Valdkundznam = Emblem of Yemen.svg
| Flag = Flag of Yemen.svg
| Valdkundznam text = Jemenan znam
| Flag text = Jemenan flag
| Pälidn = Sanaa
| Eläjiden lugu = 28,667,230<ref>[https://www.cia.gov/library/publications/the-world-factbook/geos/ym.html Jemenan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 527,968
| Kart = Yemen in its region.svg
| Kel' = [[araban kel'|araban]]
| Valdkundan pämez' = [[Hadi Abd-Rabbu Mansur|Abd-Rabbu Mansur Hadi]]
| Päministr = [[Majin Abdulmalik Sajid]]
| Religii = [[islam]]
| Valüt = [[jemenan rial]] (YER)
| Internet-domen = [[.ye]]
| Telefonkod = +967
| Aigvö = [[UTC]]+3
}}
'''Jemen''' ({{lang-ar|اليمن‎‎}} ''al' Jaman''), täuz' oficialine form — '''Jemenan Tazovaldkund''' ([[araban kel'|arabaks]]: الجمهوريّة اليمنية‎‎ ''al' Džumhurija al' Jamanija''), om valdkund [[Suvipäivlaskmpol'ne Azii|Suvipäivlaskmpol'žes Azijas]], [[Arabijan pol'sar'|Arabijan pol'saren]] suves. Sen pälidn da kaikiš järedamb lidn om [[Sanaa]].

== Istorii ==
Pohjoine Jemen sai ripmatomut [[Ottomanan imperii|Ottomanan imperijan]] čihodamižen jäl'hje vl 1918. Suvine Jemen oli [[Sur' Britanii|Suren Britanijan]] protektorataks vspäi 1839, kändihe ripmatomaks valdkundaks vl 1967. Kaks' valdkundad kanttihe vihad toine toižen päle, no ühtištuihe vl 1990. Vl 2011 valdkund ühtni «arabine keväz'»-revolücijha. Vspäi 2015 rahvahanikoiden soda jätkustub Jemenas.

Valdkundan Konstitucii om vahvištadud vn 1991 referenduman jäl'ghe, se om väges vn 2001 vajehtusidenke<ref>[http://constitutionnet.org/sites/default/files/2001_constitution_of_the_republic_of_yemen.pdf Jemenan Konstitucijan tekst vn 2001 vajehtusidenke ''constitutionnet.org''-saital.] {{ref-en}}</ref>. Vaumitihe Konstitucijan ut variantad vn 2015 vilukule, no valdkundan poled ei ületagoi erižmel'žusid federalizacijan polhe.

== Geografijan andmused ==
[[Fail:Yemen location map Topographic.png|thumb|left|250px|Jemenan reljefan kart]]
Jemen om mavaldkundröunoiš [[Saudan Arabii|Saudan Arabijanke]] (röunan piduz — 1458 km) pohjoižes, [[Oman]]anke päivnouzmas (288 km). Ühthine röun kuivmadme — 1746 km. Ühthine randanpird om 1906 km. Jemenan päivlaskmaižed randad lainištab [[Rusked meri]], a suvirandad — [[Indine valdmeri|Indižen valdmeren]] [[Arabijan meri]] da [[Adenan laht]]. 

Jemenan kontinentaline pala sijadase Azijas. [[Sokotr]]-sar' seižub [[Afrik]]an šel'fal, läz 1000 kilometras [[Aden]]aspäi päivnouzmha, sikš Jemenal afrikaine pala om olmas.

Valdkundan da kaiken [[Arabijan pol'sar|Arabijan pol'saren]] kaikiš korktemb čokkoim om [[Džabal' En Nabi Šuaib]]-mägi, 3667 metrad valdmeren pindan päl. Se sijadase läz [[Sanaa]]-pälidnad, päivlaskmpolehe sišpäi. Saum vezid om nol'.

Londuseližed pävarad oma [[kivivoi]], [[londuseline gaz]], toižed varad — [[kala]], [[mramor]], [[kivihil']], [[kuld]], [[nikel']], [[vas'k]], [[hahktin]].

== Tobmuz ==
Ohjandusen form om unitarine [[prezidentine tazovaldkund|prezidentine]] tazovaldkund dominirujanke partijanke. Valdkundan pämez' om prezident, rahvaz valičeb händast seičemeks vodeks. Prezident paneb päministrad radsijha. Parlament i ohjastuz vahvištadas käskusid.

Kaks'kodine parlament radoi valdkundas ende. Üläkodi — Nevondkund ({{lang-ar|شورى‎}} ''Šūrā'') 111 pandud radsijha nevojanke. Alakodin — Ezitajiden Kodin ({{lang-ar|مجلس النواب}} ''Madžlis Al'-Nuvab'') 301 ühtnijan jäl'gmäižed valičendad oliba vn 2003 27. päiväl sulakud kaikel rahvahal kudeks vodeks, sid' hätkestadihe valičendoid vahvištamha ut konstitucijad. Alakodi om pästtud radmaspäi vn 2015 uhokus sodakukerdusen rezul'tataks. Politine Ülänevondkund om sätud pordaigaližikš vl 2015.

[[Abd-Rabbu Mansur Hadi]] om valitud kahteks vodeks (sai 99,8% änid, sid' pidetihe strokud vodeks) da radoi prezidentan vs 2012 uhokun 27. päiväspäi, edel sidä oli Jemenan varaprezidentan vll 1994−2011. Vspäi 2015 prezident om pagoiš Rahvahanikoiden sodan Jemenas tagut. [[Mahdi Al'-Mašat]] om valdkundan faktine pämez' — Politižen Ülänevondkundan ezimez' vs 2018 sulakun 19. päiväspäi. [[Majin Abdulmalik Sajid]] radab päministran vs 2018 redukun 18. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Jemenan administrativiž-territorialine jagand]].''

Jemen jagase 22 [[muhafaz]]ha (gubernijha), sidä kesken pälidnaine muhafaz (arab. ''Amanat Al Asimah'') mülüb [[Sanaa]]-pälidnad. Muhafazad alajagasoiš rajonihe (kaik niid om 333, arab. ''muderiah''), ned — 2210 alarajonihe. Kaikiš penemb administrativine ühtnik om külä, kaik oli 38284 küläd (vn 2001 andmused).

== Eläjad ==
Vl 2012 valdkundan eläjiden lugu oli 24 873 700 ristitud. Kaikiš suremb ristitišt om nügüd'.

Jemenas elädas [[jemenlaižed]], heišpäi 99% oma [[islam|islamanuskojad]]. Sunnitad oma Pohjoižen Jemenan enambuses, šiitad elädas suvipalas.

Valdkundan toižed järedad lidnad (enamba 500 tuh. ristituid vl 2005, surembaspäi penembha): [[Taiz]], [[Hodeid]], [[Aden]].

== Ižanduz ==
Jemenan päeksport om [[kivivoi]], nozoltadud [[londuseline gaz]], [[kofe]], [[kala]], [[fruktad]] da [[maplodud]].

== Homaičendad ==
<references />

== Irdkosketused ==
* [http://presidenthadi-gov-ye.info/en/ Jemenan Tazovaldkundan prezidentan oficialine sait (''presidenthadi-gov-ye.info'').] {{ref-ar}} {{ref-en}}
* [http://www.yemen.gov.ye/ Jemenan ohjastusen oficialine sait (''yemen.gov.ye'').] {{ref-ar}}
{{Commons|Yemen}}

{{Azii}}
{{Afrik}}

[[Kategorii:Jemen| ]]
