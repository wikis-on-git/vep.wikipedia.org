{{1000}}{{A10000}}
'''Sobad''' oma kaik omblendtegesed, kudambid [[ristit]] paneb ičheze. Sobad oleldas [[kangaz|kanghaspäi]], [[sidond|šaržaspäi]], [[nahk (material)|nahkaspäi]] da [[karv]]aspäi. Ristit paneb sobid kaičemha ičeze hibjad [[ümbrišt]]on pahan valatoitusespäi (sän arvoimižed, gavedid, toksižed substancijad). Mugažo estetine funkcii om sobil, se sädab ristitun mel'kuvad ([[imidž]]), i sen tagut kactas hänen [[kundaline status|kundaližiš roliš]].

[[Čomitez|Čomitesed]], [[aksessuarad]], [[sugitez]] da [[makijaž]] ližatas sobihe (naižiden päazjas).

== Sobiden istorii ==
=== Aigaline Keskaig ===
Aigaližen Keskaigan evropalaižiden sobiden stil' muštatab Rahvahiden Suren sirdmižen aigan polhe. Ne oliba karvakahad da nahkaižed vihmsobad, kaičendsobiden nahkaižed da luižed elementad, primitivižed kengäd da [[hatrad]] [[štanad|štanoiden]] täht. Pit'kad da lühüdad [[tunik]]ad, kudambid sobdäs ühten toižhe; [[vihmsobad]] nahkoišpäi vai ombletud kanghan teroišpäi, ühthesidoihe niid čomitadud vai ei rihmoil. [[Štanad]] oliba lühüdad pol'vihesai (vai kombuihesai); pit'kad kingitadud hatril kindrile vai ottud nahkaižil [[čulkad|čulkil]].

=== Möhäine Keskaig ===
Jumalankodikundan valdoičendan pord märiči keskaigaižen ristitun elonmahtust da kundan socialižid röunoid. [[Ristankandajiden mänendad]] (1095-1270) abutiba Päivnouzmman modan levigandusele Evropadme. Sobiden tegimišt oli primitivine da goll', sen tagut tehmine oli unificiruidud. Sidä vaste, soban mülü da suruded oliba sured, znamasižed. Ricariden turnirad sünduiba «rodun» kostümid. Ned oliba kirjavikš, asimmetrižiden kuvidenke, turniriden ekipiruindan mödhe (somused, štandartad, rodunznamad, heboiden poponad).

=== Uz' Aig ===
[[XIX. voz'sada|XIX. voz'sadal]] [[purumašin]]ad da [[elektruz|elektrust]] sädihe, sen tagut manufakturoiden tehnologijad saiba ut korktut. Vl 1790 [[Žakkar Žozef Mari|Žozef Mari Žakkar]] sädi [[Žakkardan stavad|ühtennimižiden staviden]], se lujeni poimetišen tarkoiktust da kanghiden tehmižen pigut. Mašinoil ratud sobad tegihe odvaks kaikiden ristituiden täht. Edel sidä sobad jämedan ümbriradmižen materiališpäi dominiruiba, a sobid hoikiš materiališpäi vaiše [[aristokrat]]ad da elokahad ristitud panihe. Necil pordolpäi nügüdläižed sobiden tipad tuliba meihepäi: hibjan kabardajad sobad, lühüdan hijamanke, kezaližed da tal'veližed, muzevan mujun kanghišpäi. Sanitariž-gigijenižiden da ekonomižiden arvoimižiden paremboičend vei sihe azjaha, miše [[Evrop]]an da [[Pohjoižamerik]]an ristituiden enambuz paneškanzi alembaižid sobid.

== Sobiden nügüdläižed tipad<ref>Силаева М.А. Пошив изделий по индивидуальным заказам: учебник для начального профобразования. 7-е изд., перераб. — М.: ИЦ Академия, 2012. — Lp. 6. ISBN 978-5-7695-5673-9. {{ref-ru}}</ref><ref>Радченко И.А. Основы конструирования и моделирования одежды: учебник для начального профобразования. 1-е изд. — М.: ИЦ Академия, 2012. — Lp. 11. ISBN 978-5-7695-8444-2. {{ref-ru}}</ref> ==
=== Kodiš kävutadud sobad ===
Nened sobad oma pidamha kundaližiš sijiš da kodiš tobjimalaz.

Alajagadas tipihe:
* ''Kodihine'' — komfortižed funkcionaližed sobad panemha joudjal aigal.
* ''Jogapäiväline'' — lähtemha kodišpäi — radole (voib olda [[dress kod]]), adivoihe, aigtegoile. Se pidab kožuda situacijha, ristitun mel'kuvad formiruib.
* ''Tulemha'' — sobad üläihastusen, vasthaotandan, praznikan, pühänikan täht. Sättub [[dress kod|dress kodale]].
* ''Kacumha'' — erazvuiččed sobad edestusen, lavastusen täht (cirk, teatr, kino). Nened sädod sätas akt'oran mel'kuvad.
* ''Lebaidamha'' — matkadajiden, mecnikoiden, ongitajiden täht.

=== Nacionaližed sobad ===
Etnižed sobad voidas olda jogapäiväižikš, tulemha, veroid panemha eloho. Mugoižed sobad kaitas [[rahvahansädod|rahvahansädoiden]] veroid.

=== Sportsobad ===
Sportsobiden sädamižen aigan kactas nenihe arvoimižihe da tedoihe: ergonomik, madal lämuz, kastumatomuz, lujetud higostund, satatesenvastaižuz da toižed kaičendmahtused.

=== Tehmižsobad ===
Erasiden sarakoiden radnikad pandas sobid lujetud kaičendmahtusenke: tegimišt, maižanduz, medicin, transport. Mugoižed sobad kaitas ristituid varuližiš satatesišpäi kožumatomiš arvoimižiš. Sobad oma pölünvastaižed da redunvastaižed.

=== Uniform ===
Uniform om märitud büdžetorganizacijoiden radnikoiden da valdkundmehiden täht.

== Soban suruded ==
{|class="wikitable"
! Lühenduz
! Lühendusen augotižlibund
! Vepsän znamoičend
! Mužiksuruded (Venäma)
! Naižsuruded (Venäma)
|-
| XS
| e'''X'''tra '''S'''mall
| Lujas pen'
| 44
| 42
|-
| S
| '''S'''mall
| Pen'
| 46
| 44
|-
| M
| '''M'''edium
| Keskmäine
| 49
| 46
|-
| L
| '''L'''arge
| Sur'
| 50
| 48
|-
| XL
| e'''X'''tra '''L'''arge
| Lujas sur'
| 52
| 50
|-
| XXL
| e'''X'''tra e'''X'''tra '''L'''arge
| Lujas-lujas sur'
| 54-56
| 52
|-
| XXXL
|
|
| 58-60
| 54
|}

== Kacu mugažo ==
* [[Rahvahansädod]]
* [[Modaižed sobad]]
* [[Omblendtegesiden palad]]

== Homaičendad ==
<references />

== Irdkosketused ==
* [http://www.finnougoria.ru/community/folk/section.php?SECTION_ID=341&ELEMENT_ID=2131 Vepsläižiden veroližed sobad ''finnougoria.ru''-saital.] {{ref-ru}}
* [http://vepsian.krc.karelia.ru/text/?text_id=54 Praznikan kävel'tihe hüviš sobiš // Vepsän kelen korpus. — #54.]
* [http://vepsian.krc.karelia.ru/text/?text_id=11 Kut eduu sobad pestihe // Vepsän kelen korpus. — #11.]
* [http://vepsian.krc.karelia.ru/text/?text_id=107 Kut sobad sul'čtas // Vepsän kelen korpus. — #107.]

{{Pähižed}}
{{Sobad}}
{{Kengäd}}
{{Soban aksessuarad}}
{{Soban palad da materialad}}

[[Kategorii:Sobad| ]]
