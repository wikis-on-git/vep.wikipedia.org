{{1000}}{{A10000}}
{{Eländpunkt
 | Nimi = Mehiko<br />Ciudad de México
 | Lidnanznam = Coat of arms of Mexican Federal District.svg
 | Flag = Flag of Mexico City.svg
 | Lidnanznam text = Mehikon lidnanznam
 | Flag text = Mehikon flag
 | Valdkund = Meksik
 | Eläjiden lugu = 9,209,944
 | Voz' = 2020
 | Pind = 1,485
 | Fail = Montaje de CDMX.jpg
 | Pämez' = [[Šeinbaum Klaudia|Klaudia Šeinbaum]]<br />(tal'vku 2018—.<br />''Claudia Sheinbaum'')
 | Telefonkod = +52-55
 | Aigvö = tal'vel [[UTC]]−6,<br />kezal [[UTC]]−5
}}
'''Mehiko''' ({{lang-es|Ciudad de México}}) om [[Meksik]]an pälidn (vspäi 1821) da kaikiš suremb lidn. Se om valdkundan federaline ümbrik oficialižikš.

== Istorii ==
Lidnan aluz om pandud [[ispanijalaižed|ispanijalaižil]] vl 1521 muretud [[Tenočtitlan]]an (actekiden pälidn) sijas. Uz' nimi om sündnu ispanijalaižil heiden vägitungendan aigan: ''[[Mehitli]]'' om actekiden sodajumalan nimi.

Vn 1985 19. päiväl sügüz'kud jäl'gmäine sur' [[manrehkaiduz]] tegihe lidnas, 10 tuhad ristituid pölištuiba.

== Geografijan andmused ==
[[Fail:Zona Metropolitana de México.svg|thumb|left|230px|Lidnaglomeracii vl 2006:
{{legend|gray|Lidnalaine pertišt}}
{{legend|white|Federaline ümbrik (Mehiko-lidn)}}
{{legend|#ACE1AF|[[Mehiko (štat)|Mehiko-štatan]] pohjoižpäivnouzmaižed municipalitetad (58)}}
{{legend|yellow|[[Idal'go (štat)|Idal'go-štatan]] municipalitet (1)}}]]
Lidn sijadase valdkundan suves, [[Meksikan mägišt]]on katl'uses, 2240 m ü.m.t. keskmäižel korktusel. Viž vulkanad ümbärtas lidnad (korktuz 3500..3930 m).

Klimat om [[subtropine vö|subtropine]]. Keskmäine lämuz om +15..+20 C° vodes läbi. Paneb sadegid 846 mm vodes. Kuiv sezon oleskeleb kül'mkus-sulakus (66 mm pol'vodes). Pölütorokad da manrehkaidused oma paksud.

Federaline Mehiko-ümbrik jagase 16 rajonaks (isp. üks'lugu: ''demarcación''). Edeližed lidnan pämehed oliba Hose Ramon Amieva vl 2018 (29. keväz'ku — 4. tal'vku, ''José Ramón Amieva'') i Migel' Anhel' Mancera Espinosa (tal'vku 2012 — keväz'ku 2018, ''Miguel Ángel Mancera Espinosa'').

== Eläjad ==
Vn 2010 Meksikan rahvahanlugemižen mödhe lidnan eläjiden lugu oli 8 851 080 ristitud. Enamba 21 mln ristituid elädas Mehikon lidnaglomeracijas.

[[Metis]]ad i [[katoline jumalankodikund|katolikad]] oma enambuses lidnan eläjiden keskes.

== Transport ==
Metro, kiruhtramvai, kiruhavtobusad, avtobusad da trolleibusad, taksid da maršruttaksid (isp. ''peseros'') oma kundaližeks transportaks lidnan südäimes. Vspäi 1969 metro radab lidnas da sen erasiš kaimdailidnoiš (vl 2016 om 12 jonod, 195 stancijad, 226,5 km raudted).

Benito Huaresan nimel nimitadud Mehikon rahvahidenkeskeine civiline lendimport (''MEX'') om saudud 2230 m ü.m.t. korktusel, sijadase 5 km päivnouzmha lidnan keskusespäi. Sišpäi tehtas reisid [[Amerikan Ühtenzoittud Valdkundad|AÜV:oihe]], [[Evrop]]ha i [[Suviamerik]]an äjihe maihe, mugažo [[Meksik]]adme. Uz' lendimport linneb 16 km pohjoižpäivnouzmha lidnan keskusespäi, se om sauvomižes vspäi 2014.

== Homaičendad ==
<references />

== Irdkosketused ==
* [http://www.df.gob.mx/ Mehiko-lidnan oficialine sait (''df.gob.mx'').] {{ref-es}}
{{Commons|Ciudad de México}}

{{Pohjoižamerikan pälidnad}}

[[Kategorii:Mehiko| ]]
[[Kategorii:Meksikan lidnad]]
[[Kategorii:Eländpunktad kirjamišton mödhe]]
[[Kategorii:Meksik|*]]
[[Kategorii:Pälidnad]]
