{{Eländpunkt
 | Nimi = Vuktil<br />Вуктыл <small>(ven. i komi)</small>
 | Lidnanznam = Coat of Arms of Vuktyl.png
 | Flag = 
 | Lidnanznam text = Vuktilan lidnanznam
 | Flag text = 
 | Valdkund = Venäma
 | Eläjiden lugu = 10,205
 | Voz' = 2017
 | Pind = 
 | Fail = Mountain view from Vuktyl - panoramio.jpg
 | Pämez' = Vitalii Olesik (2016—)
 | Telefonkod = +7-82146-xx-xxx
 | Avtokod = 11. 111
 | Aigvö = [[UTC]]+3 ([[MSK]]+0)
}}
'''Vuktil''' ([[venäkel'|ven]]. i {{lang-kv|Вуктыл}}) om [[Venäma]]n lidn [[Komi Tazovaldkund]]an päivnouzmas. Om Vuktilan lidnümbrikon administrativižeks keskuseks (vozil 2006−2015 nimitihe Vuktilan rajonaks).

== Istorii ==
Eländpunktan aluz om pandud vl 1964 samha [[londuseline gaz|londuselišt gazad]] da [[kivivoi]]d. «[[Pohjoižen säind]]»-gazanveim zavodiše täs (Vuktil — [[Uht]] — [[Toržok]]). Vl 1984 žilo sai lidnan statusad.

== Geografijan andmused ==
Lidn sijadase [[Pečor (jogi)|Pečor-jogen]] oiktal randal, 100..109 m ü.m.t. korktusil. Matkad [[Siktivkar]]hasai om 530 km suvipäivlaskmha. Lähembaižed lidnad oma [[Sosnogorsk]] 168 km päivlaskmha orhal vai 198 km avtotedme i [[Pečor (lidn)|Pečor]] 142 km pohjoižhe orhal vai 248 km avtol.

Vuktilan lidnümbrik om 22 453 nellikkilometrad pindanke. 10 pen't žilod da küläd mülüdas sihe Vuktil-lidnan ližaks.

== Eläjad da ižanduz ==
Vn 2010 kaiken Venäman rahvahanlugemižen mödhe lidnan eläjiden lugu oli 12 536 ristitud, rajonan — 14 873 ristitud. Kaikiš suremb lidnan ristitišt oli vl 1989 — 19 330 eläjad. Vl 2017 kaik 12 042 ristitud elädas lidnümbrikos.

Rahvahad (lidnümbrik, enamba 0,7% vl 2010): [[venälaižed]] — 67,1%, [[komilaižed]] — 10,0%, [[ukrainalaižed]] — 7,7%, [[totarlaižed]] — 1,5%, [[vaugedvenälaižed]] — 1,3%, [[čuvašalaižed]] — 1,1%, [[saksalaižed]] — 0,7%, toižed rahvahad — 3,4%, rahvahuden ozutandata — 7,2%.

Ižandusen päsarakod oma [[londuseline gaz|londuseližen gazan]] samine da transportiruind, [[mec]]an varhapanend.

== Irdkosketused ==
* [http://vuktyl.com/ Lidnümbrikon tobmuden aluzkundoiden oficialine sait (''vuktyl.com'').] {{ref-ru}}
{{Commons|Category:Vuktyl}}

{{Komin Tazovaldkundan lidnad}}

[[Kategorii:Vuktil| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
[[Kategorii:Komin Tazovaldkundan lidnümbrikod]]
