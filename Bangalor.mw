{{Eländpunkt
 | Nimi = Bangalor (Bengaluru)<br />ಬೆಂಗಳೂರು<br />Bangalore
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 8,425,970<ref>[http://www.censusindia.gov.in/2011-prov-results/paper2/data_files/India2/Table_2_PR_Cities_1Lakh_and_Above.pdf Census of India 2011: ''Provisional Population Totals. Cities having population 1 lakh and above.'']</ref>
 | Voz' = 2011
 | Pind = 741
 | Fail = UB City and surroundings, Bangalore.jpg
 | Pämez' = B S Satjanarajana<ref>[http://articles.timesofindia.indiatimes.com/2011-05-03/bangalore/29498675_1_mirji-police-commissioner-shankar-m-bidari Law and order tops new chief Mirji's list. — The Times of India, Bangalore. — 3 May 2011.]</ref>
 | Telefonkod = +91-80
 | Aigvö = [[UTC]]+5:30
}}
'''Bangalor''' ([[kannadan kel'|kann.]] ಬೆಂಗಳೂರು, [[anglijan kel'|angl.]] Bangalore) — om sur' lidn da administrativine keskuz, se om [[Indii|Indijan]] suves. Lidn sijadase [[Dekan]]-mägitazangištos, [[Karnatak]]-štatan longibokas, sen pälidn. Toine lidnan nimi, '''Bengaluru''', om oficialine nimi vaiše štatan südäimes. Vl. 2011 koumanz' ristitištol (8 425 970 ristitud) da videnz' aglomeracijan surudel (8 499 399 ristitud)<ref>[http://www.censusindia.gov.in/2011-prov-results/paper2/data_files/India2/Table_3_PR_UA_Citiees_1Lakh_and_Above.pdf Census of India 2011: ''Provisional Population Totals. Urban Agglomerations/Cities having population 1 lakh and above.'']</ref> Indijas.

Bangalor om üks' kaikiš pigembiš šingotesen lidnoišpäi Azijas. Se om kaikiš järedamb tedon da tegimišton keskuz valdkundas, kudambas pästtas mašinoid, elektroladimid, ladimid telekommunikacijan täht. Lidnas om korged kaičendtegimišt da aerokosmižtegimišt. Sen ližaks, Bangalor paksus nimitadas ''«[[Indijan olasine alangišt|Indijan olasižeks alangištoks]]»'', sikš miše täs om äi infotehnologižid kompanijoid. Tedoaluzkundoiden keskes oma Bangaloran universitet, Indijan tedoiden institut da Aeronavtikan nacionaline laboratorii. Vspäi 1996 rahvahidenkeskeine aviatehnikan «Aero-Indii»-ozutelend oleškeleb Bangaloras kerdan kahtes vodes, sidä vedas Indijan kaičendministrusen da il'mvägiden abuiš.

== Geografii ==
Bangalor sijadase korktusel 920 metrad meren pindan al. Lidnan tobj pala om Bangalor Urban-rajonas (''Bangalore Urban''), sen küläümbrišt — Bangalor Rural-rajonas (''Bangalore Rural''). Štatan ohjastuz sijadase Bangalor Rural-rajonan erigoittud mas, nügüd' se om Ramanagaram-rajon.

Bangaloran sijaduz om tazoine tarh, no pen' mägisel'g läbitab keskuzfartaloid pohjoižespäi suvehesai. Ei ole surid vezištoid lidnas, om vaiše severz'-se uitod. Arkavati- (''Arkavathy'') da Pennar- (''Penner'')-jogiden niškad oma Nandi-kukhiš, se om 60 km lidnaspäi pohjoižhe.

Bangalor sijadase ülüsel, sen tagut lidnan klimat om lujas pehmed kaiken voden aigan, hot' kezal räkäd päiväd-ki oma. Sezonmussonad reguliruiba sädegiden mär, ned puhuba valdmerespäi kuivmale ehtbokaspäi, a mugažo vastpolin. Räkiden kuiden aigan samaldub paksus, se kucub ližavezid da elektrusen andmižen keskustoid.

== Municipaline tobmuz ==
[[Fail:Vidhana Soudha 2012.jpg|thumb|left|300px|Vidhana Soudha — Karnatakan käskusenandajan suiman ištmižsija Bangaloras]]
Rahvahan tobmuz Bangaloras ezitase municipalitetal, sen nimituz — Bruhat Bengaluru Mahanagara Palike (BBMP, ''Greater Bangalore Municipal Corporation''). Municipalitet om formiruidud vl. 2007 enččen «Bangalor Mahanagara Palike»-municipalitetan 100 administrativižiš rajonoišpäi. Sen ližaks se nügüd' kogoneb 8 lähelišt lidnannevondištod da 110 küläd. Vl. 2012 [[Elektronine lidn (Bangalor)|Elektronine lidn]] (''Electronics City'') ližazihe Bangalorha.

Bangaloran lidnannevondišt om käskusenandai tobmuz. Se kogoneb deputatoid, kudambad nimitadas «korporacijan ühtnikoikš», niid valitadas kaiken rahvahan änestusel. Deputatoiden valdatusiden strok om 5 vot. Parlament kogoneb 250 ristitud, üks' ristit lidnan kaikuččes administrativižes rajonaspäi (198) da 52 tošt (parlamentan da štatan käskusenandajan ezitajad). Lidnan pämez' da lidnannevondišton ezimez' mugažo otaba radsijid valičendoiden satusen mödhe.

== Homaičendad ==
{{Reflist}}

== Irdkosketused ==
* [http://www.bbmp.gov.in/ Bangalor-municipalitetan oficialine sait] {{ref-en}}

[[Kategorii:Indijan lidnad]]
[[Kategorii:Eländpunktad kirjamišton mödhe]]

[[ru:Бангалор]]
