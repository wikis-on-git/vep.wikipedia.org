{{Valdkund
| Nimi = Brunein Darussalaman Valdkund<br >Negara Brunei Darussalam
| Valdkundznam = Emblem of Brunei.svg
| Flag = Flag of Brunei.svg
| Valdkundznam text = Brunein valdkundznam
| Flag text = Brunein flag
| Pälidn = Bandar Seri Begavan
| Eläjiden lugu = 415.717<ref>[https://www.cia.gov/library/publications/the-world-factbook/geos/bx.html Brunei. — Mail'man faktoiden kirj (2013-12-30) (Cia.gov).] {{ref-en}}</ref>
| Voz' = 2013
| Pind = 5.765<ref name="brl2011"/>
| Kart = LocationBrunei.svg
| Kel' = [[malain kel'|malain]]
| Valdkundan pämez' = [[Hassanal Bolkiah]]
| Päministr = ''hän-žo''
| Religii = [[islam]]
| Valüt = [[brunein dollar]] (BND)
| Internet-domen = [[.bn]]
| Telefonkod = +673
| Aigvö = [[UTC]]+8
}}
'''Brunei''', täuz' oficialine form — '''Brunein Darussalaman Valdkund''' ([[malain kel'|malain]] ''Negara Brunei Darussalam''), om valdkund (sultankund), kudamb om olnu 16. voz'sadalpäi [[Suvipäivlaskmpol'ne Azii|Suvipäivlaskmpol'žes Azijas]]. Sen pälidn da kaikiš järedamb lidn om [[Bandar Seri Begavan]]. Vn. 1984 vilukun 1. päivän Brunei sai ripmatomut [[Sur' Britanii|Sures Britanijaspäi]].

== Etimologii ==
14. voz'sadaspäi valdkund nimitadas ''Barunai'':kš. Nece sana om sündnu [[sanskrit]]an «varuṇ» (वरुण)-sanaspäi. Sil oma kaks' znamoičendad: ''valdmeri'' vai mifilogine ''valdmeren rahkoi''. «Borneo»-saren nimitusen sündund om mugoi-žo.

Valdkundan nimen täuz' oficialine form, ''Negara Brunei Darussalam'' [[malain kel'|malaikš]], «''Brunei om kožundan olendsija''» znamoičeb.

== Geografijan andmused ==
Brunei sijadase [[Kalimantan|Borneo]]-saren lodehes. Se om röunoiš [[Malaizii|Malaizijanke]] (röunan piduz — 481 km), Malaizijan [[Saravak]]-štatan 30-kilometrine taho jagab valdkundan territorijad kahthe polehe. Brunein lodehližed randad lainištab [[Kitain Suvimeri]]. Merirandan piduz om 161 km.

Valdkundan kaikiš korktemb čokkoim om [[Bakit Pagon]]-mägi, 1850 m mail'man meren pindan päl. Pened joged langetas [[Kitain Suvimeri|Kitain Suvimerhe]].

Klimat om neps ekvatorialine.

Londuseližed päresursad — [[kivivoi]] da [[londuseline gaz]] [[Kitain Suvimeri|Kitain Suvimeren]] šel'fas; erased toižed resursad: [[tropine mec|tropižed mecad]] (kattas man 75% territorijad), [[londuseline kaučuk]].

== Tobmuz ==
Brunei om unitarine islamine absolütine monarhii. Valdkundan pämez' om sultan. Hän paneb viden nevondkundan ühtnijoid radsijaha: Peitnevondkund, Valdištmen Jäl'gusen Nevondkund, Religiinevondkund, Ministrišt da Käskusenandai Nevondkund. Sultan om päministr, kaičendministr da rahaazjišton ministr. Ohjastuz kogoneb sultanan läheližiš heimolaižišpäi päpaloin, ministrid om 8 ristitud sultanan ližaks.

Parlament, Käskusenandai Nevondkund ([[malain kel'|mal.]] مجليس مشوارت نڬارا بروني ''Majlis Mesyuarat Negara Brunei'') om üks'kodine. Se mülüb 29 deputatad (sultan paneb heid radsijaha, heiden lugu rippub sultanaspäi).

== Administrativiž-territorialine jagand ==
[[Fail:Brunei, administrative divisions - Nmbrs - colored.svg|thumb|right|250px|Brunein ümbrikoiden kart.]]
Administrativiž-territorialižikš Brunei alajagase 4 ümbrikho ([[malain kel'|mal.]] ''daera''), a ned — 38 rajonha ([[malain kel'|mal.]] ''mukim'').

{| align="center" class="wikitable sortable"
|+ Brunein ümbrikod
! |#
! |Ümbrik
! |Administrativine keskuz
! |Pind,<br />km²<ref name="brl2011">[http://www.statoids.com/ubn.html Brunein ümbrikod rahvahanlugemižiden aigan (2011).] {{ref-en}}</ref>
! |Ristitišt,<br />rist. (2011)<ref name="brl2011"/>
! |Rahvahantiheduz,<br />rist./km²
|-----
| 1
| [[Belait]]
| [[Kuala Belait]]
| 2725
| 60 744
| 22,29
|-----
| 2
| [[Brunei da Muar]]
| [[Bandar Seri Begavan]]
| 570
| 279 924
| 491,09
|-----
| 3
| [[Temburong]]
| [[Bangar]]
| 1166
| 8 852
| 7,59
|-----
| 4
| [[Tutong]]
| [[Pekan Tutong]]
| 1303
| 43 852
| 33,65
|- style="background: #CCC;"
|  || Kaik ||    || 5765 || 393 372 || 68,23 
|+
|}

== Eläjad ==
Brunejas eile lidnoid oficialižikš. Brunein järedad eländpunktad (2011<ref>[http://www.depd.gov.bn/projects/BPP/Preliminary%20Report%20of%20BPP%202011_updated_20Feb2012.pdf Preliminary Report on Population and Housing Census 2011. — Department of Economic Planning and Development (depd.gov.bn), Prime Minister's Office.] {{ref-en}}</ref>, surembaspäi penembha): [[Bandar Seri Begavan]], [[Kuala Belait]], [[Seria]], [[Džerudong]].

== Homaičendad ==
<references />

== Irdkosketused ==
* [http://www.brunei.gov.bn/ Brunein Darussalaman ohjastusen oficialine sait.] {{ref-ms}} {{ref-en}}
* [http://www.majlis-mesyuarat.gov.bn/ Brunein Käskusenandajan Nevondkundan oficialine sait.] {{ref-ms}}
* [https://www.constituteproject.org/constitution/Brunei_1984.pdf Brunein Konstitucii (1984).] {{ref-en}}

{{Azii}}

[[Kategorii:Brunei|*]]
