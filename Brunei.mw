{{Valdkund
| Nimi = Brunein Darussalaman Valdkund<br >Negara Brunei Darussalam
| Valdkundznam = Emblem of Brunei.svg
| Flag = Flag of Brunei.svg
| Valdkundznam text = Brunein valdkundznam
| Flag text = Brunein flag
| Pälidn = Bandar Seri Begavan
| Eläjiden lugu = 450,565<ref>[https://www.cia.gov/library/publications/the-world-factbook/geos/bx.html Brunein ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 5,765<ref name="brl2011"/>
| Kart = LocationBrunei.svg
| Kel' = [[malain kel'|malain]]
| Valdkundan pämez' = [[Hassanal Bolkiah]]
| Päministr = ''hän-žo''
| Religii = [[islam]], [[buddizm]], [[hristanuskond]]
| Valüt = [[brunein dollar]] (BND)
| Internet-domen = [[.bn]]
| Telefonkod = +673
| Aigvö = [[UTC]]+8
}}
'''Brunei''', täuz' oficialine form — '''Brunein Darussalaman Valdkund''' ({{lang-ms|Negara Brunei Darussalam}}), om valdkund (sultankund), kudamb om olnu 16. voz'sadalpäi [[Suvipäivlaskmpol'ne Azii|Suvipäivlaskmpol'žes Azijas]]. Sen pälidn da kaikiš järedamb lidn om [[Bandar Seri Begavan]].

== Etimologii ==
14. voz'sadaspäi valdkund nimitadas ''Barunai:kš''. Nece sana om sündnu [[sanskrit]]an «varuṇ» (वरुण)-sanaspäi. Sil om kaks' znamoičendad: ''valdmeri'' vai mifilogine ''valdmeren rahkoi''. «[[Kalimantan|Borneo]]»-saren nimitusen sündund om mugoi-žo.

Valdkundan nimen täuz' oficialine form, ''Negara Brunei Darussalam'' [[malain kel'|malaikš]], «''Brunei om kožundan olendsija''» znamoičeb.

== Istorii ==
Vn 1984 1. päiväl vilukud Brunei sai ripmatomut [[Sur' Britanii|Sures Britanijaspäi]]. Sil-žo päiväl valdkundan Konstitucii tuli väghe.<ref>[https://www.constituteproject.org/constitution/Brunei_1984.pdf Brunein Konstitucii (1984). — ''Constituteproject.org''.] {{ref-en}}</ref>

== Geografijan andmused ==
[[Fail:Map of Brunei Demis.png|thumb|left|250px|Brunein reljefan kart.]]
Brunei sijadase [[Kalimantan|Borneo]]-saren lodehes. Se om röunoiš [[Malaizii|Malaizijanke]] (röunan piduz — 481 km), Malaizijan [[Saravak]]-štatan 30-kilometrine taho jagab valdkundan territorijad kahthe polehe. Brunein lodehližed randad lainištab [[Kitain Suvimeri]]. Valdmeren randan piduz om 161 km.

Valdkundan kaikiš korktemb čokkoim om [[Bakit Pagon]]-mägi, 1850 m mail'man meren pindan päl. Pened joged langetas [[Kitain Suvimeri|Kitain Suvimerhe]].

Klimat om [[ekvatorialine vö|ekvatorialine]] neps. Kun keskmäine lämuz om +27..+28 C° vodes ümbri. Paneb sadegid 3126 mm vodes, enamba redukus-vilukus (314..367 mm kus). Manrehkaidused oleldas.

Londuseližed pävarad oma [[kivivoi]] da [[londuseline gaz]] [[Kitain Suvimeri|Kitain Suvimeren]] šel'fas; erased toižed resursad: [[tropine mec|tropižed mecad]] (kattas man territorijan koume nelländest), [[londuseline kaučuk]].

== Tobmuz ==
[[Fail:Brunei Parliament.JPG|thumb|right|250px|Brunein parlamentan pert' [[Bandar Seri Begavan]]as.]]
Brunei om unitarine islamine [[absolütine monarhii]]. Valdkundan pämez' om sultan ({{lang-ms|Sultan dan Yang Di-Pertuan}}). Hän paneb viden nevondkundan ühtnijoid radsijha: Peitnevondkund, Valdištmen Jäl'gusen Nevondkund, Religiinevondkund, Ministrišt da Käskusenandai Nevondkund. Sultan om päministr, kaičendministr da rahaazjišton ministr. Ohjastuz kogoneb sultanan läheližiš heimolaižišpäi päpaloin. Vs 1967 redukun 5. päiväspäi valdkundan sultan om [[Hassanal Bolkiah]].

Parlament, Käskusenandai Nevondkund ({{lang-ms|مجليس مشوارت نڬارا بروني}} vai ''Majlis Mesyuarat Negara Brunei'') om üks'kodine. Vs 2017 vilukun 13. päiväspäi se mülütab 33 deputatad (edel oli 29), sidä kesken 13 ministrad, sultan paneb parlamentan ühtnijoid radsijha, heiden lugu rippub sultanaspäi. Sultan voib vahvištada ičeze käskusid i jätta allekirjuteseta parlamentan käskusid.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Brunein administrativiž-territorialine jagand]].''
[[Fail:Brunei, administrative divisions - Nmbrs - colored.svg|thumb|right|250px|Brunein ümbrikoiden kart.]]
Administrativiž-territorialižikš Brunei jagase 4 ümbrikho ({{lang-ms|daera}}), ned alajagasoiš 38 rajonha ({{lang-ms|mukim}}).

{| align="center" class="wikitable sortable"
|+ Brunein ümbrikod
! |#
! |Ümbrik
! |Administrativine keskuz
! |Pind,<br />km²<ref name="brl2011">[http://www.statoids.com/ubn.html Brunein ümbrikod rahvahanlugemižiden aigan (2011). — ''Statoids.com''.] {{ref-en}}</ref>
! |Ristitišt,<br />rist. (2011)<ref name="brl2011"/>
! |Rahvahantiheduz,<br />rist./km²
|-----
| 1
| [[Belait]]
| [[Kuala Belait]]
| 2725
| 60 744
| 22,29
|-----
| 2
| [[Tutong]]
| [[Pekan Tutong]]
| 1303
| 43 852
| 33,65
|-----
| 3
| [[Brunei da Muar]]
| [[Bandar Seri Begavan]]
| 570
| 279 924
| 491,09
|-----
| 4
| [[Temburong]]
| [[Bangar]]
| 1166
| 8 852
| 7,59
|- style="background: #CCC;"
|  || Kaik ||    || 5765 || 393 372 || 68,23 
|+
|}

== Eläjad ==
Vl 2014 valdkundan eläjiden lugu oli 422 675 ristitud. Kaikiš suremb ristitišt om nügüd'.

Bruneiš elädas [[brunejalaižed]] (2016): [[malajalaižed]] — 65,7%, [[kitajalaižed]] — 10,3%, toižed rahvahad — 24,0%.

Religijan mödhe (2011): [[islam|islamanuskojad]] — 78,8%, [[hristanuskond|hristanuskojad]] — 8,7%, [[buddizm|buddistad]] — 7,8%, toižed uskojad (sidä kesken sijaližed uskondad) — 4,7%.

Bruneiš eile lidnoid oficialižikš. Brunein järedad eländpunktad (vl 2011<ref>[http://www.depd.gov.bn/projects/BPP/Preliminary%20Report%20of%20BPP%202011_updated_20Feb2012.pdf Preliminary Report on Population and Housing Census 2011. — Department of Economic Planning and Development (''depd.gov.bn'', päministran ofis).] {{ref-en}}</ref>, surembaspäi penembha): [[Bandar Seri Begavan]], [[Kuala Belait]], [[Seria]], [[Džerudong]].

== Ižanduz ==
Vl 2009 Brunein päeksport oli nozoltadud [[londuseline gaz]] (53%), [[kivivoi]] (44%); toine eksport — [[sobad]].

== Homaičendad ==
<references />

== Irdkosketused ==
* [http://www.gov.bn/ Brunein Darussalaman ohjastusen oficialine portal (''gov.bn'').] {{ref-ms}} {{ref-en}}
* [http://www.majlis-mesyuarat.gov.bn/ Brunein Käskusenandajan Nevondkundan oficialine sait (''majlis-mesyuarat.gov.bn'').] {{ref-ms}}
{{Commons|Brunei}}

{{Azii}}

[[Kategorii:Brunei| ]]
