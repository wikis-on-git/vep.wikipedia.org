{{Eländpunkt
 | Nimi = Suhiniči<br />Сухиничи
 | Lidnanznam = RUS Sukhinichi COA (2019).gif
 | Flag = Flag of Sukhinichi.png
 | Lidnanznam text = Suhiničin lidnanznam
 | Flag text = Suhiničin flag
 | Valdkund = Venäma
 | Eläjiden lugu = 14,736
 | Voz' = 2019-01-01
 | Pind = 12.52
 | Fail = Бюст Рокоссовскому.jpg
 | Pämez' = Tat'jana Kulabuhova<br />(viluku 2012—)
 | Telefonkod = +7-48451-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Suhiniči''' ({{lang-ru|Сухи́ничи}}) om [[Venäma]]n lidn, lidnankund da raudtesol'm [[Kalugan agj]]an keskuzpalan suves. Se om [[Suhiničin rajon]]an administrativine keskuz.

== Istorii ==
Eländpunktan aluz om pandud 14. voz'sadal. Se mainitase nügüdläiženke nimitusenke ezmäižen kerdan vl 1444 [[Sur' Litvanman ruhtinazkund|Suren Litvanman ruhtinazkundan]] aigkirjas. Vspäi 1840 om lidnan statusanke, šingotihe torguindteil. Makundan i rajonan keskuz vspäi 1927. [[Toine mail'man soda|Toižen mail'man sodan]] aigan lidn oli okkupiruidud nacistoil (7. reduku 1941 — 29. viluku 1942).

Suhiniči šingotase sömtegimištol (maidtegim, kuivateztegim), raudtetransportan edheotandoil, meblin edheotandal, omblendfabrikal, plastiktegesiden fabrikal i kombisömän pästandal.

== Geografijan andmused ==
Lidn sijadase rajonan keskuzpalan päivnouzmas, Brin'-jogen hural randal tobjimalaz ({{lang-ru|Брынь}} 69 km pitte, [[Desn (Dnepran ližajogi)|Desnan]] hurapol'ne bassein), 200 m ü.m.t. keskmäižel korktusel. Vezivaradim om saudud ülezjogen ani päivnouzmha lidnaspäi. Matkad [[Kalug]]hasai om 75 km pohjoižpäivnouzmha orhal, 98 km avtotel vai 104 km raudtel. Lähembaižed lidnad oma [[Kozel'sk]] 29 km päivnouzmha orhal, 31 km avtotedme vai raudtedme, i [[Meščovsk]] 25 km pohjoižhe vai 41 km avtotedme.

''Suhiniči-Glavnije''-raudtestancii radab lidnan suvipäivlaskmas vspäi 1899 «Kalug — [[Bränsk]]»-keskustal, i ''Suhiniči-Uzlovije''-raudtestancii radab lidnan pohjoižes siš-žo vodespäi «Kalug — Bränsk»- i «[[Smolensk]] — [[Tul]]»-keskustoiden ühthižel tahol. «Moskv — Bränsk»-avtote (M3-trass) mäneb 5 kilometras päivlaskmha lidnaspäi.

Suhiniči om lidnankundan üks'jäine eländpunkt. Lidnankundan pind — 12,52 km².

== Eläjad ==
Vl 1939 lidnan ristitišt oli 10 820 eläjad. Vn 2010 Venäman rahvahanlugemižen mödhe lidnan eläjiden lugu oli 16 273 ristitud, rajonan kaks' koumandest. Kaikiš suremb lidnan ristitišt oli 17..18 tuhad eläjid vll 1989−2001 (18 500 rist. vl 1996). [[Ortodoksine hristanuskond|Ortodoksižen hristanuskondan]] kaks' pühäpertid om olmas lidnas, niišpäi Jumalanmaman Kazanin jumalaižen pühäpert' (1914) om kaičenus vaiše paloin.

Rahvahad (2010): [[venälaižed]] — 94,6%, [[ukrainalaižed]] — 1,7%, toižed rahvahad — 3,7%.

Professionaližen opendusen aluzkund om Suhiničin transportan da servisan kolledž.<ref>[http://www.pl17.ru/ Suhiničin transportan da servisan kolledžan sait (''pl17.ru'').] {{ref-ru}}</ref>

== Galerei ==
<gallery mode="packed" heights="125px">
Смоленская церковь в Сухиничах..JPG|Jumalanmaman Smolenskan jumalaižen pühäpert' (1770)<br />vl 2008
Сухиничи, АЗЛК.jpg|AZLK-avtotegimen okaidud sauvused vl 2018 (zavottihe vl 1989)
Main Sukhinichi train station.jpg|''Suhiniči-Glavnije''-päraudtestancii
SukhinichiUzl.jpg|''Suhiniči-Uzlovije''-stancii
</gallery>

== Homaičendad ==
<references/>

== Irdkosketused ==
* [http://info-suhinichi.ru/ Lidnan da rajonan tobmuden aluzkundoiden sait (''info-suhinichi.ru'').] {{ref-ru}}
{{Commons|Category:Sukhinichi}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Suhiničin rajon|*]]
