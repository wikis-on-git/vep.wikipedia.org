{{Eländpunkt
 | Nimi = Al'bukerke<br />Albuquerque
 | Lidnanznam =
 | Flag = Flag of Albuquerque, New Mexico.svg
 | Lidnanznam text = Al'bukerken lidnanznam
 | Flag text = Al'bukerken flag
 | Valdkund = Amerikan Ühtenzoittud Valdkundad
 | Eläjiden lugu = 560,218
 | Voz' = 2018
 | Pind = 490.9
 | Fail = Albuquerque Infobox Photo.png
 | Pämez' = Tim Keller<br />(tal'vku 2017—)
 | Telefonkod = +1-505. 575
 | Aigvö = tal'vel [[UTC]]−7,<br />kezal [[UTC]]−6
}}
[[Fail:Citycouncildistabq.png|thumb|left|250px|Lidnan valičemižümbrikoiden kart (2013)]]
'''Al'bukerke''' ({{lang-en|Albuquerque}} [ˈælbəkɜːrki], lühenduz: ''ABQ'', [[ispanijan kel'|ispanine]] virkand: [alβu'kerke]; [[navahon kel'|navah]].: ''Beeʼeldííl Dahsinil'' [pèːʔèltíːl tɑ̀xsɪ̀nɪ̀l]) om [[Amerikan Ühtenzoittud Valdkundad|AÜV:oiden]] lidn [[Nju Meksiko]]-štatan keskuzpalan lodehes. Se om štatan kaikiš elänzoittud lidn, AÜV:oiden 32-nz' lidn eläjiden lugun mödhe. Bernalillo-ümbrikon (3020 km²) administrativine keskuz.

== Istorii ==
Eländpunktan aluz om pandud ispanijalaižil vl 1706 kuti sodapost da maižandusen keskuz, isp. ''Villa de Alburquerque''. Nimituz om sidotud ispanižhe [[Al'burkerke]]-lidnha röunanno Portugalijanke, se libub latinan kelen ''albus''- i ''quercus''-sanoišpäi «vauged [[tamm]]».

Al'bukerke šingotase [[AÜV:oiden azekahad väged|AÜV:oiden armijan]] Körtlend-il'mbazal ([[südäitukuine azegišt|südäitukuižen azegišton]] toižiden paloiden kodvind) «Sandia»-tedoiduzlaboratorijoiden palanke. Lidn om štatan opendusen i tervhudenkaičendan aluzkundoiden keskuz, «[[Netflix]]»-kompanijan fil'mdamižen sija. «[[Facebook]]»-verkon datakeskuz i [[Intel]]-kompanijan tegimed ratas lähižiš ezilidnoiš.

== Geografijan andmused ==
Lidn sijadase [[Rio Grande (jogi, lankteb Meksikan lahthe)|Rio Grande]]-jogen randoil, 1490..1950 m korktusil, 1619 m ü.m.t. keskmäižel korktusel. Ühthine pind om 490,9 km², sidä kesken kuivma 486,2 km², vezi 4,7 km².

Klimat om päivoikaz da kuiv letetazangišton nell'sezonine. Voden keskmäine lämuz om +13,9 C°, absolütine minimum — −27 C°. Paneb sadegid 242 mm vodes, enamba heinkus-elokus (38..40 mm kus).

Al'bukerke jagase ühesaks valičemižümbrikoks (angl. ''City council districts''). Edeline lidnan pämez' oli Ričard Džeims Berri (tal'vku 2009 — tal'vku 2017, ''Richard James Berry'').

== Eläjad ==
Vn 2010 AÜV:oiden rahvahanlugemižen mödhe eläjiden lugu oli 545 852 ristitud. Kaikiš suremb lidnan ristitišt om nügüd'. Kaik 915 927 eläjad om ezilidnoidenke 24 080 km² pindal (2018, štatan ühtenz' i 60. sija valdkundas).

Augotižlibundan mödhe (2010): [[evropalaižed]] — 69,7% (ispanijalaižita 42,1%), [[ispanijalaižed]] i [[latinanamerikalaižed]] — 46,7%, [[indejalaižed]] — 4,6%, [[afroamerikalaižed]] — 3,3%, [[azijalaižed]] — 2,6%, [[valdmerimalaižed]] — 0,1%, segoitadud augotižlibundanke — vastusiden 4,6%.<ref>[http://web.archive.org/web/20120418003548/http://quickfacts.census.gov/qfd/states/35/3502000.html ''State & County QuickFacts: Albuquerque (city), New Mexico'' (Heredad faktad štatas da ümbrikos). // U.S. Census Bureau (''quickfacts.census.gov''), AÜV:oiden rahvahanlugemižen büron andmused ''web.archive.org''-arhivas.] {{ref-en}}</ref>

== Transport ==
Avtobusad, kiruhavtobusad i ezilidnjonused oma kundaližeks transportaks. Massižen tranzitan municipaline ''ABQ RIDE''-kompanii nimitihe ''SunTran'' edel 2004. vot. Kuz' avtotesildad om saudud lidnas Rio Grandes päliči, sen ližaks kaks' oma lähižes suviezilidnas.

Rahvahidenkeskeine Al'bukerken «''Sanport''»-lendimport (''ABQ'', {{lang-en|Albuquerque Sunport}}, 5,4 mln passažiroid vl 2018) sijadase 5 km suvipäivnouzmha lidnan azjaližes keskusespäi, Körtlend-il'mbaz om ani päivnouzmha sišpäi. Tehtas reisid AÜV:oiden järedoihe lidnoihe i lähižiden štatoiden lidnoihe. Kahtenz' ''Dabl Igl II''-lendimport (angl. ''Double Eagle II Airport'') om saudud 11 km lodeheze keskusespäi, se om specialižen aviacijan i čarterreisiden täht.

== Homaičendad ==
<references />

== Irdkosketused ==
* [http://www.cabq.gov/ Lidnan oficialine sait (''cabq.gov'').] {{ref-en}} <small>''(+ äikel'ne avtomatine känduz)''</small>
{{Commons|Albuquerque, New Mexico}}

{{AÜV:oiden järedad lidnad}}

[[Kategorii:Al'bukerke| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Nju Meksikon lidnad]]
