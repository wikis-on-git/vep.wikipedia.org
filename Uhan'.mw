{{Eländpunkt
 | Nimi = Uhan'<br />武汉<br /><small>''(Wǔhàn)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 11,895,000
 | Voz' = 2018
 | Pind = 8,494
 | Fail = Wuhan montage.png
 | Pämez' = Čžou Sän'van (周先旺)<br />(uhoku 2017—)
 | Telefonkod = +86-27
 | Aigvö = [[UTC]]+8
}}
'''Uhan'''' ({{lang-zh|武汉}}, [[pin'jin']]: ''Wǔhàn'') om [[Kitai]]n lidn [[Hubei]]-agjas, sen kaikiš suremb lidn, administrativine keskuz da ohjastusen ištundsija, agjale alištusen lidn.

Se om Kitain sur' transporttesol'm, kul'turan da tegimišton keskuz.

== Istorii ==
Vl 1911 [[Sun' Jatsen]]an polenpidajad sädihe [[Uhanin rahvahantorok]]ad. Sen satuseks [[Cin (dinastii)|Cin-dinastii]] kadoti ičeze valdištmen, Kitai tegihe tazovaldkundaks.

1920-nzil vozil Uhan' oli huran [[Gomin'dan]]-ohjastusen päkeskuseks, se oli oppozicijaks [[Čan Kaiši]]he kacten.
<ref>[https://www.wsj.com/articles/virus-sparks-soul-searching-over-chinas-wild-animal-trade-11580055290]</ref><ref>[https://www.cnn.com/2020/01/27/asia/china-wuhan-coronavirus-reaction-intl-hnk/index.html China's unprecedented reaction to the Wuhan virus probably couldn't be pulled off in any other country]</ref>
== Geografijan andmused ==
Lidn om olmas enamba 3500 vot. Se sijadase Kitain keskuses, agjan päivnouzmas, [[Janczi]]- da [[Han'šui]]-jogiden ühthejoksmusel. Kaikuččel randal amuine lidn om:
* Han'kou (汉口, Hankou) sijadase Han'šui- da Janzci-jogiden huril randoil, se om lidnan keskuz, mülütab koume lidnrajonad;
* Han'jan (汉阳, Hanyang) sijadase Han'šui- da Janzci-jogiden keskes;
* Učan (武昌, Wuchang) sijadase Janzci-jogen oiktal randal.

Lidnan keskuz seižub 37 metrad valdmeren pindan päl korktusel.

Klimat om [[subtropine vö|subtropine]] mussonine. Heinkun keskmäine lämuz om +29 C°, vilukun — +4 C°. Paneb sadegid 1300 mm vodes, enamba sulakus-elokus.

Uhanin lidnümbrik jagase 7 lidnrajonha da 6 külärajonha.

== Eläjad ==
Vn 2018 Kitain rahvahanlugemižen mödhe lidnrajoniden ristitišt oli 11 895 000 eläjad, pind — 888 km².

== Transport ==
Lidnan koume palad oma ühtenzoittud sildoil keskneze. Seičeme sildad oma saudud päliči [[Janczi]]š, üks' tonnel' om jogen al.

Avtobusad, metro da ehtatimed oma kundaližeks transportaks lidnan südäimes. Metro radab vspäi 2004 (vl 2018 9 jonod, 199 stancijad, 283,5 km raudted).

Rahvahidenkeskeine civiline «Uhan' Tän'he»-lendimport (''WUH'') sijadase 26 kilometras pohjoižhe lidnan keskusespäi. Sišpäi tehtas reisid Kitaidme da [[Azii|Azijan]] äjihe verhiže maihe, mugažo [[Evrop]]ha da [[Amerikan Ühtenzoittud Valdkundad|AÜV:oihe]].

== Homaičendad ==
<references />

== Irdkosketused ==
* [http://www.wuhan.gov.cn/ Lidnan Rahvahaližen ohjastusen oficialine sait (''wuhan.gov.cn'').] {{ref-zh}} {{ref-en}}
{{Commons|Wuhan}}

[[Kategorii:Uhan'| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
[[Kategorii:Hubei|*]]
