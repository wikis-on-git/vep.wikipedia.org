{{Eländpunkt
 | Nimi = Uhan'<br />武汉<br /><small>''(Wǔhàn)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 10,220,000
 | Voz' = 2013
 | Pind = 8,494
 | Fail = Wuhan montage.png
 | Pämez' = Žuan' Čenfa (阮成发)
 | Telefonkod = +86-27
 | Aigvö = [[UTC]]+8
}}
'''Uhan'''' ([[kitain kel'|kit.]]: 武汉, [[pin'jin']]: ''Wǔhàn'') om [[Kitai]]n lidn [[Hubei]]-agjas, sen surembaine lidn, administrativine keskuz da ohjastusen ištundsija, agjale alištusen lidn.

Se om Kitain sur' transporttesol'm, kul'turan da tegimišton keskuz.

== Istorii ==
Vl 1911 [[Sun' Jatsen]]an polenpidajad sädihe [[Uhanin rahvahantorok]]ad. Sen satuseks [[Cin (dinastii)|Cin-dinastii]] kadoti ičeze valdištmen, Kitai tegihe tazovaldkundaks.

1920-nzil vozil Uhan' oli huran [[Gomin'dan]]-ohjastusen päkeskuseks, se oli oppozicijaks [[Čan Kaiši]]he kosketades.

== Geografijan andmused ==
Lidn om olmas enamba 3500 vot. Se sijadase Kitain keskuses, [[Janczi]]- da [[Han'šui]]-jogiden ühthejoksmusel. Kaikuččel randal amuine lidn om:
* Han'kou (汉口, Hankou) sijadase Han'šui- da Janzci-jogiden huril randoil, se om lidnan keskuz, mülütab koume lidnrajonad;
* Han'jan (汉阳, Hanyang) sijadase Han'šui- da Janzci-jogiden keskes;
* Učan (武昌, Wuchang) sijadase Janzci-jogen oiktal randal.

Lidnan keskuz seižub 37 metrad valdmeren pindan päl korktusel.

Klimat om [[subtropine vö|subtropine]] mussonine. Heinkun keskmäine lämuz om +29°C, vilukun — +4°C. Paneb sadegid 1300 mm vodes, enamba sulakus-elokus.

Uhan' alajagase 7 lidnrajonha da 6 külärajonha.

== Eläjad ==
Vn 2010 kaiken Kitain rahvahanlugemižen mödhe, lidnrajoniden ristitišt om 6 434 373 eläjad, pind — 888 km².

== Transport ==
Lidnan koume palad oma ühtenzoittud sildoil keskneze. Seičeme sildad oma saudud päliči [[Jänczi]]š, üks' tonnel' om jogen al.

Avtobusad, metro da ehtatimed oma kundaližeks transportaks lidnan südäimes. Metro radab vspäi 2004 (vl 2014 3 jonod, 78 stancijad, 95,5 km raudted).

Rahvahidenkeskeine civiline «Uhan' Tän'he»-lendimport (''WUH'') sijadase 26 kilometras pohjoižhe lidnan keskusespäi. Sišpäi tehtas reisid Kitaidme da [[Azii|Azijan]] äjihe verhiže maihe, mugažo [[Evrop]]ha da [[AÜV]]:oihe.

== Homaičendad ==
<references />

== Irdkosketused ==
* [http://www.wuhan.gov.cn/ Uhan'-lidnan Rahvahaližen ohjastusen oficialine sait.] {{ref-zh}} {{ref-en}}

[[Kategorii:Uhan'| ]]
[[Kategorii:Hubei|*]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
