{{1000}}
{{Valdkund
| Nimi = Laosan Rahvahaliž-Demokratine Tazovaldkund<br />ສາທາລະນະລັດ ປະຊາທິປະໄຕ ປະຊາຊົນລາວ<br /><small>''(Sathalanalat Pasathipatai Pasason Lao)''</small>
| Valdkundznam = Emblem of Laos.svg
| Flag = Flag of Laos.svg
| Valdkundznam text = Laosan valdkundznam
| Flag text = Laosan flag
| Pälidn = V'jent'jan
| Eläjiden lugu = 6,803,699<ref>[https://www.cia.gov/library/publications/the-world-factbook/geos/la.html Vl 2014 Laosan ristitišton endustuz heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 236,800
| Kart = LocationLaos.svg
| Kel' = [[laosan kel'|laosan]]
| Valdkundan pämez' = [[Sainäson Tümmali|Tümmali Sainäson]]
| Päministr = [[Thammavong Thongsing|Thongsing Thammavong]]
| Religii = [[buddizm]]
| Valüt = [[laosan kip]] (LAK)
| Internet-domen = [[.la]] ''(mödud [[Los Andželes]]ha)''
| Telefonkod = +856
| Aigvö = [[UTC]]+7 
}}
'''Laos''' ([[laosan kel'|laos.]]: ປະເທດລາວ ''Pathet Lao'' vai ''Pathet Lau''), oficialižikš '''Laosan Rahvahaliž-Demokratine Tazovaldkund''' ([[laosan kel'|laos.]]: ສາທາລະນະລັດ ປະຊາທິປະໄຕ ປະຊາຊົນລາວ ''Sathalanalat Pasathipatai Pasason Lao''), om mererandatoi valdkund [[Azii|Azijan]] longibokas. Pälidn da kaikiš suremb lidn om [[V'jent'jan]].

== Istorii ==
[[Toine mail'man soda|Toižen mail'man sodan]] aigan [[Japonii]] oli otnu Laosad.

Vl 1953 redukun 22. päiväl Laos tedoti ripmatomudes [[Francii|Francijaspäi]], sil aigal valdkund oli konstitucižeks [[monarhii|monarhijaks]].

1950-nziden voziden lopus Rahvahanikoiden soda zavodihe.

Vl 1975 tal'vkun 2. päiväl [[Savang Vathana]]-kunigaz pučihe valdištmespäi. [[NSTÜ|Nevondkundaline Ühtištuz]] abuti säta tazovaldkundad.

Vspäi 1991 nügüdläine Konstitucii om väges.

== Geografijan andmused ==
[[Fail:Laos Topography.png|thumb|left|250px|Laosan topografine kart.]]
Laos om mavaldkundröunoiš [[Vjetnam]]anke päivnouzmas (röunan piduz — 2161 km), [[Kambodž]]anke suves (555 km), [[Tailand]]anke päivlaskmas (1845 km), [[Mjanmar]]anke lodehes (238 km) da [[Kitai]]nke (sen [[Junnan']]-agjanke) pohjoižes (475 km). Ühthine röunoiden piduz om 5274 km. Laos om mererandatoi valdkund.

Valdkundan kaikiš korktemb čokkoim om [[Bia (mägi)|Bia]]-mägi (2817 m). Surembaine jogi om [[Mekong]] äjiden ližajogidenke.

Klimat om [[subekvatorialine vö|subekvatorialine]] mussonine.

Londuseližed pävarad oma [[kuld]], [[vas'k]], [[kalližarvoižed kived]]; toižed varad oma [[mec]], [[sauvondgips]], [[gidroenergii]].

== Politine sistem ==
[[Fail:2013 Presidential palace Vientiane.jpg|thumb|right|250px|Prezidentan pert'kulu [[V'jent'jan]]as.]]
Ohjandusen form om unitarine socialistine [[tazovaldkund]] ühten partijan sistemanke. Valdkundan pämez' om prezident. Parlament valičeb händast videks vodeks. Prezident paneb päministrad radnikusele. Laosan rahvahaližen revolücižen partijan (LRRP:n) Politbüro da Keskuzkomitet märitas ohjastusen politikad.

Parlament om üks'kodine Nacionaline Suim ([[laosan kel'|laos.]]: ''Sapha Heng Ksat'') 132 ühtnijanke. Kaik rahvaz valičeb heid videks vodeks. Nece Suim om üks'jäine käskusenandai tobmuz valdkundas, vahvištab kaik käskusid.

Vl 2011 sulakun 30. päiväl järgvaličendad oliba Laosan parlamentha. Nügüdläine Laosan prezident om [[Sainäson Tümmali|Tümmali Sainäson]], a päministr om [[Thammavong Thongsing|Thongsing Thammavong]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Laosan administrativiž-territorialine jagand]].''

Valdkund alajagase 16 agjaha (provincijha, [[laosan kel'|laos.]]: ''khveng'') da 1 pälidnan prefekturha ([[V'jent'jan]]). Agjad alajagase 140 ümbrikho ([[laosan kel'|laos.]]: ''muang'').

== Eläjad ==
Laosas elädas [[laosalaižed]].

Toižed sured lidnad (enamba 50 tuh. ristitud vl 2010, surembaspäi penembha): [[Pakse]], [[Keison Fomvihan (lidn)|Keison Fomvihan]] ([[Savannakhet (lidn)|Savannakhet]] enččikš), [[Luangphabang]]. Vl 2014 37% ristituid eliba lidnoiš.

== Rahvahanižanduz ==
Jogid kävutadas pätransportsonikš.

Laosan päeksport om [[vas'k]] (28%), [[kuld]] (19%), [[pu (material)|pumaterialad]] (14%), erazvuiččed [[sobad]] (läz 12%), [[elektruz]] (7%), [[söndtavarad]] (6%: [[kofe]], [[kukuruz]], [[ris]]); toine eksport — [[räzin]] londuseližes kaučukaspäi, [[sauvondgips]], [[kivihil']].

== Homaičendad ==
<references />

== Irdkosketused ==
* [http://www.na.gov.la/ Laosan parlamentan oficialine sait.] {{ref-lo}} {{ref-en}}
* [http://www.tourismlaos.org/ Laosan turizman ohjastusen sait.] {{ref-en}} {{ref-ko}}
* [http://www.nsc.gov.la/ Laosan Statistikan Radnikoičend.] {{ref-lo}} {{ref-en}}

{{Commons|Laos}}
{{Azii}}

[[Kategorii:Laos| ]]
