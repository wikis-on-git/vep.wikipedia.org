{{10000}}
{{Valdkund
| Nimi = Laosan Rahvahaliž-Demokratine Tazovaldkund<br />ສາທາລະນະລັດ ປະຊາທິປະໄຕ ປະຊາຊົນລາວ<br /><small>''(Sathalanalat Pasathipatai Pasason Lao)''</small>
| Valdkundznam = Emblem of Laos.svg
| Flag = Flag of Laos.svg
| Valdkundznam text = Laosan valdkundznam
| Flag text = Laosan flag
| Pälidn = V'jent'jan
| Eläjiden lugu = 7,234,171<ref>[https://www.cia.gov/library/publications/the-world-factbook/geos/la.html Laosan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 236,800
| Kart = LocationLaos.svg
| Kel' = [[laosan kel'|laosan]]
| Valdkundan pämez' = [[Voračit Bunnäng|Bunnäng Voračit]]
| Päministr = [[Sisulit Thonglun|Thonglun Sisulit]]
| Religii = [[buddizm]]
| Valüt = [[laosan kip]] (LAK)
| Internet-domen = [[.la]] ''(mödud [[Los Andželes]]ha)''
| Telefonkod = +856
| Aigvö = [[UTC]]+7 
}}
'''Laos''' ({{lang-lo|ປະເທດລາວ}} ''Pathet Lao'' vai ''Pathet Lau''), oficialižikš '''Laosan Rahvahaliž-Demokratine Tazovaldkund''' ({{lang-lo|ສາທາລະນະລັດ ປະຊາທິປະໄຕ ປະຊາຊົນລາວ}} ''Sathalanalat Pasathipatai Pasason Lao''), om mererandatoi valdkund [[Azii|Azijan]] longibokas. Pälidn da kaikiš suremb lidn om [[V'jent'jan]].

== Istorii ==
[[Toine mail'man soda|Toižen mail'man sodan]] aigan [[Japonii]] oli otnu Laosad.

Vn 1953 22. päiväl redukud Laos tedištoiti ripmatomudes [[Francii|Francijaspäi]], sil aigal valdkund oli konstitucižeks [[monarhii|monarhijaks]].

1950-nziden voziden lopus Rahvahanikoiden soda zavodihe. Vl 1975 tal'vkun 2. päiväl [[Savang Vathana]]-kunigaz pučihe valdištmespäi. [[NSTÜ|Nevondkundaline Ühtištuz]] abuti säta tazovaldkundad.

Valdkundan ezmäine Konstitucii oli väges vspäi 1947. Nügüdläine kahtenz' lugul Konstitucii<ref>[http://www.constituteproject.org/ontology/Lao_People_s_Democratic_Republic__the?lang=en Laosan Konstitucijan tekst ''constituteproject.org''-saital.] {{ref-en}}</ref> om vahvištadud vl 1991, se om väges voziden 2003 i 2015 vajehtusidenke.

== Geografijan andmused ==
[[Fail:Laos Topography.png|thumb|left|250px|Laosan topografine kart.]]
Laos om mavaldkundröunoiš [[Vjetnam]]anke päivnouzmas (röunan piduz — 2161 km), [[Kambodž]]anke suves (555 km), [[Tailand]]anke päivlaskmas (1845 km), [[Mjanmar]]anke lodehes (238 km) da [[Kitai]]nke (sen [[Junnan']]-agjanke) pohjoižes (475 km). Ühthine röunoiden piduz om 5274 km. Laos om mererandatoi valdkund.

Valdkundan kaikiš korktemb čokkoim om [[Bia (mägi)|Bia]]-mägi (2817 m). Kaikiš pidemb jogi om [[Mekong]] äjidenke ližajogidenke.

Klimat om [[subekvatorialine vö|subekvatorialine]] mussonine.

Londuseližed pävarad oma [[kuld]], [[vas'k]], [[kalližarvoižed kived]]; toižed varad oma [[mec]], [[sauvondgips]], [[gidroenergii]].

== Politine sistem ==
[[Fail:2013 Presidential palace Vientiane.jpg|thumb|right|250px|Prezidentan pert'kulu [[V'jent'jan]]as.]]
Ohjandusen form om unitarine socialistine [[tazovaldkund]] ühten partijan sistemanke. Valdkundan pämez' om prezident ({{lang-lo|ປະທານປະເທດ ແຫ່ງ ສປປ ລາວ}} ''Pathanpathed aehng SPP Lau''). Parlament valičeb händast videks vodeks. Prezident paneb päministrad radnikusele. Laosan rahvahaližen revolücižen partijan (LRRP:n) Politbüro da Keskuzkomitet märitas ohjastusen politikad.

Parlament om üks'kodine Nacionaline Suim ({{lang-lo|Sapha Heng Ksat}}) 149 ühtnijanke. Kaik rahvaz valičeb heid videks vodeks. Nece Suim om üks'jäine käskusenandai tobmuz valdkundas, vahvištab kaik käskusid.

Laosan parlamentan ühtnijoiden järgenduseližed valičendad oliba vn 2016 20. päiväl keväz'kud. Nügüdläine Laosan prezident om [[Voračit Bunnäng|Bunnäng Voračit]] (radoi Laosan päministran vll 2001−2006), päministr om [[Sisulit Thonglun|Thonglun Sisulit]], molembad ratas vs 2016 sulakun 20. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Laosan administrativiž-territorialine jagand]].''

Valdkund jagase 16 agjaks (provincijaks, {{lang-lo|khveng}}) da ühteks pälidnan prefekturaks ([[V'jent'jan]]). Agjad alajagasoiš 140 ümbrikoks (laos.: ''muang'').

== Eläjad ==
Laosas elädas [[laosalaižed]]. Vl 2014 valdkundan ristitišt oli 6 803 699 eläjad. Kaikiš suremb ristitišt om nügüd'.

Rahvahad (2015): [[lao]] — 53,2%, [[hmou]] — 11,0%, [[hmong]] — 9,2%, [[fouthai]] — 3,4%, [[tailandalaižed]] — 3,1%, [[makong]] — 2,5%, [[katong]] — 2,2%, [[lue]] — 2,0%, [[akha]] — 1,8%, toižed rahvahad — 11,6%.

Religijan mödhe (2015): [[buddizm|buddistad]] — 64,7%, religijatomad — 31,4%, [[hristanuskond|hristanuskojad]] — 1,7%, toižed uskojad i religijan ozutandata — 2,2%.

Toižed sured lidnad (enamba 50 tuh. ristituid vl 2010, surembaspäi penembha): [[Pakse]], [[Keison Fomvihan (lidn)|Keison Fomvihan]] ([[Savannakhet (lidn)|Savannakhet]] enččikš), [[Luangphabang]]. Vl 2014 37% ristituid eliba lidnoiš.

== Rahvahanižanduz ==
Ottas kävutamižhe jogid pätransportsonikš.

Laosan päeksport om [[vas'k]] (28%), [[kuld]] (19%), [[pu (material)|pumaterialad]] (14%), erazvuiččed [[sobad]] (läz 12%), [[elektruz]] (7%), [[söndtavarad]] (6%: [[kofe]], [[kukuruz]], [[ris]]); toine eksport — [[räzin]] londuseližes kaučukaspäi, [[sauvondgips]], [[kivihil']].

== Homaičendad ==
<references />

== Irdkosketused ==
* [http://www.na.gov.la/ Laosan parlamentan oficialine sait (''na.gov.la'').] {{ref-lo}} {{ref-en}}
* [http://www.tourismlaos.org/ Laosan turizman ohjastusen sait (''tourismlaos.org'').] {{ref-en}} {{ref-ko}}
* [http://www.nsc.gov.la/ Laosan Statistikan Radnikoičend (''nsc.gov.la'').] {{ref-lo}} {{ref-en}}
{{Commons|Laos}}

{{Azii}}

[[Kategorii:Laos| ]]
