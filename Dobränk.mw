{{Eländpunkt
 | Nimi = Dobränk<br />Добрянка
 | Lidnanznam = Dobryanka City Coat (Perm Krai, 2006).png
 | Flag = Dobryanka City Flag (Perm Krai, 2006).png
 | Lidnanznam text = Dobränkan lidnanznam
 | Flag text = Dobränkan flag
 | Valdkund = Venäma
 | Eläjiden lugu = 31,825
 | Voz' = 2021
 | Pind = 
 | Fail = Добрянка - panoramio (2).jpg
 | Pämez' = 
 | Telefonkod = +7-34265-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Dobränk''' ([[venän kel'|ven]]. i {{lang-koi|Добрянка}}) om [[Venäma]]n lidn da lidnankund [[Permin rand]]an keskuses. Se om [[Dobränkan lidnümbrik]]on (edel vn 2019 tal'vkud — rajonan) administrativine keskuz.

== Istorii ==
Eländpunkt mainitase ezmäižen kerdan vl 1623 kuti Domränk-külä ({{lang-ru|Домрянка}}). Sauvoškanzihe vas'kentegint i žilod senno vl 1752. Pigai vajehtihe nimed nügüdläižikš i tegimen profiläd [[raud]]an samižhe sijaližen vas'kkivendon vähän lugun tagut. 18. voz'sadan lopuspäi vedihe jarmankoid i toihe lidnalašt kul'turad Permišpäi. Radnikžilo sai lidnan statusad vl 1943. Vll 1954−1956 täuttihe Kaman vezivaradint, i demontiruihe metallurgijan tegint.

Dobränk šingotase järedan Permin GRES:an radol (3,3 GVt), mecan ümbriradmižen edheotandoil (mecpilind, mebel') i [[kivivoi]]n samižen edheotandoil.

== Geografijan andmused ==
Lidn sijadase [[Kaman vezivaradim]]en hural randal, penen Dobränk-jogensunno, 130 m ü.m.t. keskmäižel korktusel. Matkad [[Perm'|Permin]] röunhasai om 50 km suvhe avtol vai raudtedme (vaiše jüguiden täht). Toine lähembaine lidn om [[Čormoz]] 38 km lodeheze orhal, vezivaradimen oiktal randal, i 203 km avtotedme Permin kal't.

Kahesa küläd mülüihe lidnankundha Dobränkan ližaks edel 2020. vot. Lidnankundan pind oli 498,24 km².

== Eläjad ==
Vl 2010 Venäman rahvahanlugemižen mödhe lidnan eläjiden lugu oli 33 686 ristitud, lidnankundan — 34 198 ristitud, rajonan koume videndest. Kaikiš suremb lidnan ristitišt oli 38 400 eläjad vll 2000−2001. Vl 2017 kaik 33 083 ristitud elihe lidnas i 33 513 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/8196 Dobränkan pühäpertid ''sobory.ru''-saital.] {{ref-ru}}</ref> om avaitud lidnas: koume jumalanpertid i časoun'-muštnik.

Dobränkan gumanitariž-tehnologine tehnikum<ref>[http://dobr-dgtt.ru/ Dobränkan gumanitariž-tehnologižen tehnikuman sait (''dobr-dgtt.ru'').] {{ref-ru}}</ref> om professionaližen opendusen aluzkundaks.

Lidnan jäl'gmäine pämez' oli Dmitrii Antonov vn 2016 tal'vkuspäi.

== Galerei ==
<gallery mode="packed" heights="175px">
Добрянка, историко-краеведческий музей - panoramio.jpg|Kodirandantedištandmuzejan tulend (2012)
Добрянка - panoramio (3).jpg|Jumalanmaman Sündundpäivän jumalanpert', vn 2012 nägu (om saudud vll 1832−1852)
Добрянка, часовня - panoramio.jpg|Ph. Aleksandr Nevalaižen časoun'-muštnik, vn 2012 nägu (om saudud vl 2000)
Добрянка. Городской рынок - panoramio.jpg|Lidnan torgusel (2012)
Добрянка - panoramio (4).jpg|Personaline pertišt vl 2012
</gallery>

== Homaičendad ==
<references />

== Irdkosketused ==
* [http://dobrraion.ru/ Lidnan i sen lidnümbrikon tobmuden aluzkundoiden sait (''dobrraion.ru'').] {{ref-ru}}
* [http://dobryanka-city.ru/ Enččen lidnankundan tobmuden aluzkundoiden sait (''dobryanka-city.ru'', täuteldihe vhesai 2020).] {{ref-ru}}
{{Commons|Category:Dobryanka}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Dobränkan lidnümbrik|*]]
