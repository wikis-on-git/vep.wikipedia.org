{{Eländpunkt
 | Nimi = Dobränk<br />Добрянка
 | Lidnanznam = Dobryanka City Coat (Perm Krai, 2006).png
 | Flag = Dobryanka City Flag (Perm Krai, 2006).png
 | Lidnanznam text = Dobränkan lidnanznam
 | Flag text = Dobränkan flag
 | Valdkund = Venäma
 | Eläjiden lugu = 33,083
 | Voz' = 2017
 | Pind = 
 | Fail = Добрянка - panoramio (2).jpg
 | Pämez' = Dmitrii Antonov<br />(tal'vku 2016—)
 | Telefonkod = +7-34265-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Dobränk''' ([[venän kel'|ven]]. i {{lang-koi|Добрянка}}) om [[Venäma]]n lidn da lidnankund [[Permin rand]]an keskuses. Se om [[Dobränkan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1623 kuti Domränk-külä ({{lang-ru|Домрянка}}). Sauvoškanzihe vas'ktegint i žilod senno vl 1752. Pigai vajehtihe nimed nügüdläižikš i tegimen profiläd [[raud]]an samižhe sijaližen vas'kkivendon vähän lugun tagut. 18. voz'sadan lopuspäi vedihe jarmankoid i toihe lidnalašt kul'turad Permišpäi. Radnikžilo sai lidnan statusad vl 1943.

Vll 1954−1956 täuttihe Kaman vezivaradint, i demontiruihe metallurgijan tegint. Lidn šingotase järedan Permin GRES:an radol (3,3 GVt), mecan ümbriradmižen edheotandoil (mecpilind, mebel') i [[kivivoi]]n samižen edheotandoil.

== Geografijan andmused ==
Lidn sijadase [[Kaman vezivaradim]]en hural randal, penen Dobränk-jogensunno, 130 m ü.m.t. keskmäižel korktusel. Matkad [[Perm'|Permin]] röunhasai om 50 km suvhe avtol vai raudtedme (vaiše jüguiden täht). Toine lähembaine lidn om [[Čormoz]] 38 km lodeheze orhal, vezivaradimen oiktal randal, i 203 km avtotedme Permin kal't.

Kahesa küläd mülüdas lidnankundha Dobränkan ližaks. Lidnankundan pind — 498,24 km².

== Eläjad ==
Vl 2010 Venäman rahvahanlugemižen mödhe lidnan eläjiden lugu oli 33 686 ristitud, lidnankundan — 34 198 ristitud, rajonan koume videndest. Kaikiš suremb lidnan ristitišt oli 38 400 eläjad vll 2000−2001. Vl 2017 kaik 33 513 ristitud elihe lidnankundas.

Dobränkan gumanitariž-tehnologine tehnikum om professionaližen opendusen aluzkundaks.

== Irdkosketused ==
* [http://dobryanka-city.ru/ Lidnankundan tobmuden aluzkundoiden oficialine sait (''dobryanka-city.ru'').] {{ref-ru}}
{{Commons|Category:Dobryanka}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Dobränkan rajon|*]]
