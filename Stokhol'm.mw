{{Eländpunkt
 | Nimi = Stokhol'm<br />Stockholm
 | Lidnanznam = Stockholm vapen bra.svg
 | Flag = 
 | Lidnanznam text = Stokhol'man lidnanznam
 | Flag text = 
 | Valdkund = Ročinma
 | Eläjiden lugu = 917,297
 | Voz' = 2015
 | Pind = 188
 | Fail = Stockholm.jpg
 | Pämez' = [[Vanngord Karin|Karin Vanngord]] (2014-)
 | Telefonkod = +46-8
 | Aigvö = tal'vel [[UTC]]+1,<br />kezal [[UTC]]+2
}}
'''Stokhol'm''' ([[ročin kel'|ročin kelel]] ''Stockholm'' [stɔkːhɔlm]) om [[Ročinma]]n pälidn (vspäi 1634) da surembaine lidn. Mugažo se om [[Stokhol'm (agj)|ühtennimižen agjan (lenan)]] administrativine keskuz.

Voz'sadassai 13. lidn om valdkundan ižandusen päkeskuz. Enamba 2,2 mln. ristitud elädas lidnan aglomeracijas vl 2015, se om Ročinman ristitišton 22%.

Vspäi 1901 kaikuččes vodes [[Nobelän premii|Nobelän komitet]] sädab ištundoid lidnas.

== Istorii ==
Vl 1187 lidnusen aluz oli pandud. Stokhol'm johtutase ezmäižen kerdan lidnaks vl 1252.

== Geografijan andmused ==
Lidn sijadase [[Melaren]]-järvespäi [[Baltijan meri|Baltijan merhe]] joksijoiden hijamiden randoil, [[Piter]]in levedusel. Baltijan meren randišton 14 sared [[Stokhol'man sarišt]]ospäi mülüdas lidnan territorijha.

Klimat om ven. Vilukun kesklämuz' om -1,5°C, heinkun — +19,6°C. Paneb sadegid 539 mm vodes, enamba voden kahtendel polel.

== Tobmuz ==
Lidnan pämez' om [[Vanngord Karin|Karin Vanngord]] vs 2014 redukun 20. päiväspäi.

Lidn alajagase 14 rajonha koumel palal: Keskuz (''Innerstaden'', 4 rajonad), Päivlaskmaine pol' (''Västerort'', 4 rajonad) da Suvine pol' (''Söderort'', 6 rajonad).

== Eläjad ==
Vl 2011 tal'vkun 31. päiväl eläjiden lugu oli 871 952 ristitud.

== Ižanduz ==
Stokhol'm om kodisija mail'man tetabiden kompanijoiden täht: [[Eriksson]], [[Elektrolüks]], [[Nordea]]-bank. Enamba 45% Ročinman kompanijoiden (200 radnikanke da sen ülemb) päfaterad sijadase pälidnas.

== Transport ==
Metro (roč. ''Stockholms tunnelbana'') om olmas vspäi 1950, vl 1994 siš om 100 stancijad (48 — manaluižed), 3 jonod (sarakoidenke) da 105,7 km raudted. Likund om hurapol'ne, sikš miše vhesai 1967 sügüz'kun 3. päivhäsai mugoine likund oli valdkundan kaikid teidme. Kaik raudteiden transportan maršrutad (tramvaid, metro da ezilidnelektrojonused) oma ühthižen numeracijanke.

Rahvahidenkeskeine civiline Stokhol'm-Arland-lendimport (roč. ''Stockholm Arlanda flygplats'', ''ARN'') sijadase 42 km pohjoižhe lidnan keskusespäi. Tehtas reisid Evropan maihe da [[AÜV]]:ha, mugažo erasihe Azijan maihe ([[AÜE]], [[Kitai]], [[Suvikorei]], [[Tailand]]).

== Sport ==
Vl 1912 Kezaližed Olimpižed vändod mäniba lidnas.

== Lidnan nägud ==
[[Fail:Stockholm stadshuset.jpg|thumb|center|1000px|<center>Lidnan keskusen ühthine nägu (täuz' pöruz).</center>]]

== Homaičendad ==
<references />

== Irdkosketused ==
* [http://www.stockholm.se/ Stokhol'm-lidnan ohjastusen oficialine sait.] {{ref-sv}} {{ref-fi}} {{ref-en}}

{{Evropan pälidnad}}

[[Kategorii:Stokhol'm| ]]
[[Kategorii:Ročinman lidnad]]
[[Kategorii:Stokhol'm (agj)|*]]
[[Kategorii:Ročinma]]
[[Kategorii:Eländpunktad kirjamišton mödhe]]
[[Kategorii:Pälidnad]]
