{{Eländpunkt
 | Nimi = Belozersk<br />Белозерск
 | Lidnanznam = Coat of arms of Belozersky District, Vologda Oblast.png
 | Flag = Flag Belozersk.png
 | Lidnanznam text = Belozerskan lidnanznam
 | Flag text = Belozerskan flag
 | Valdkund = Venäma
 | Eläjiden lugu = 9,054
 | Voz' = 2016
 | Pind = 44.58
 | Fail = Town of Belozersk.jpg
 | Pämez' = Aleksandr Šoleninov
 | Telefonkod = +7-81756-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Belozersk''' ({{lang-ru|Белозерск}}) om [[Venäma]]n lidn [[Vologdan agj]]as. Se om [[Belozerskan rajon]]an administrativine keskuz.

== Istorii ==
Eländpunkt mainitase kirjutadud purtkiš ezmäižen kerdan vl 862 kuti ''Beloozero-lidn''. Se oli olmas ende [[Šeksnanjogi|Šeksnanjogen]] niškan molembil randoil. Vozil 1238—1485 lidn oli [[Beloozeron ruhtinazkund]]an keskuseks, ičeohjastusenke vhesai 1380 ([[Kulikovon tora]]). Vl 1352 pošav tegihe, sauvoškatihe ut lidnad nügüdläižel sijal, 17 km päivlaskmha Šeksnanjogen niškaspäi. Vanh lidn oli olmas 15. voz'sadahasai.

Eländpunkt sai lidnan oficiališt statusad vodel 1777 nügüdläiženke nimenke.

== Geografijan andmused ==
Belozersk seižub [[Vaugedjärv]]en suvižel randal, [[Volgan-Baltijanmeren vezite]]l (Belozerskan kanal).

Kuz' eländpunktad mülüdas lidnankundha lidnale ližaks: nell' küläd, futor i sijaine, kaikiš suremb om [[Maeks]]-külä (474 rist. vl 2002) 2 km päivlaskmha randadme.

== Tobmuz ==
Lidnankund om sätud vl 2006 vilukun 1. päiväl. Lidnan ohjastuz alištub rajonadministracijale.

== Eläjad ==
Vl 2010 rahvahanlugemižen mödhe lidnan eläjiden lugu oli 9616 ristitud, lidnankundan — 10 147 ristitud. Vl 2015 Belozerskan lidnankundan ristitišt oli 9641 eläjad, sen pind — 44,58 km², 9172 ristitud eliba ičeze lidnas. Lidnan kaikiš suremb ristitišt oli vozil 1970—1996, 12—12,3 tuh. eläjid.

== Ižanduz da transport ==
Ižandusen sarakod oma mecümbriradmižen i sömtegimišton edheotandad.

Eriližed avtoted ühtenzoittas lidnad [[Čerepovec]]anke i [[Vologd]]anke. Lähembaine raudtestancii om [[Čerepovec]]. Lähembaine rahvahankeskeine lendimport om Čerepovecan aeroport, se sijadase 85 kilometrad Belozerskaspäi [[Čerepovecan rajon]]as, [[Botovo]]-žilos.

== Homaičendad ==
<references />

== Irdkosketused ==
* [http://www.gorodbelozersk.ru/ Belozersk-lidnan ohjastusen oficialine portal (''gorodbelozersk.ru'').] {{ref-ru}}
* [http://kirillov.pskovcity.ru/belozersk.htm Kirjutused Belozerskan istorijan polhe ''kirillov.pskovcity.ru''-saital.] {{ref-ru}}
* [http://www.mccme.ru/putevod/35/Belozersk/belozersk.html Tedod matkadajile ''mccme.ru''-saital.] {{ref-ru}}

{{Vologdan agjan lidnad}}

[[Kategorii:Belozersk| ]]
[[Kategorii:Belozerskan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
