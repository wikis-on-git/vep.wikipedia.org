{{Eländpunkt
 | Nimi = Nesterov<br />Нестеров
 | Lidnanznam = Gerb nesterov.jpg
 | Flag = Nesterov flag.svg
 | Lidnanznam text = Nesterovan lidnanznam (Kaliningradan agj)
 | Flag text = Nesterovan flag (Kaliningradan agj)
 | Valdkund = Venäma
 | Eläjiden lugu = 4,086
 | Voz' = 2017
 | Pind = 7.82
 | Fail = Stadtansicht in Stallupönen.jpg
 | Pämez' = Tamara Prähina<br />(sügüz'ku 2013—)
 | Telefonkod = +7-40144-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Nesterov''' ({{lang-ru|Нестеров}}, {{lang-de|Nesterow}}, {{lang-lt|Stalupėnai / Nesterovas}}; edel 1938. vot ''Štallupönen'' ({{lang-de|Stallupönen}}), vll 1938−1946 nimitihe ''Ebenrode:ks'') om [[Venäma]]n lidn da lidnankund [[Kaliningradan agj]]an päivnouzmas. Se om [[Nesterovan rajon]]an administrativine keskuz.

== Istorii ==
Eländpunktan aluz om pandud vl 1539 kuti ''Štallupönen'' torgusen sijadusen oiktusenke. Vl 1719 luja lämoipalo tegihe žilos. Sen jäl'ghe sauvoškanzihe kivižid pertid, saudihe ut kirhad, i vl 1722 žilo sai lidnan oiktusid. Sodagarnizon baziruihe lidnas vspäi 1780. Vl 1860 «Berlin — Kaunas»-raudte läbiti lidnad. Vn 1944 25. päiväl redukud Rusked Armii anasti Ebenrode-lidnad. Vl 1946 udesnimitihe NSTÜ:n vägimehen Stepan Nesterov-polknikan kanzannimen mödhe, pölištui toran aigan anastamha lidnad.

Lidn šingotase argvoitegimel, turbazedheotandal i mecižandusel.

== Geografijan andmused ==
Lidn sijadase 65 m ü.m.t. keskmäižel korktusel. Raudtekontrol'punkt om [[Litvanma]]n röunal 12 km päivnouzmha. Matkad [[Kaliningrad]]an keskushesai om 133 km päivlaskmha orhal, 140 km avtotedme vai raudtedme. Lähembaižed lidnad oma [[Gusev (lidn)|Gusev]] 25 km päivlaskmha kaikil teil, [[Krasnoznamensk (Kaliningradan agj)|Krasnoznamensk]] 36 km pohjoižhe orhal vai avtol i [[Kibartai]] (Litvanma) 12 km päivnouzmha kaikil teil.

Nesterov om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 4 595 ristitud, rajonan nelländez. Kaikiš suremb lidnan ristitišt oli 6 644 eläjad vl 1939, Suren sodan jäl'ghe — läz 5 tuhad eläjid vll 1989−2008 (5 049 rist. vl 2002). [[Ortodoksine hristanuskond|Ortodoksižen hristanuskondan]] Pühän Hengen jumalanpert' (kirhan sauvuses vspäi 1996) i ph. Panteleimonan časoun' oma olmas.

Rahvahad (lidnan eläjad vl 2010, enamba 0,4%, ozutadud rahvahudenke): [[venälaižed]] — 87,2%, [[litvalaižed]] — 3,3%, [[vaugedvenälaižed]] — 3,2%, [[ukrainalaižed]] — 2,7%, [[saksalaižed]] — 0,8%, [[pol'šanmalaižed]] — 0,5%, [[čiganalaižed]] — 0,4%, toižed rahvahad — 1,9%.

== Galerei ==
<gallery mode="packed" heights="125px">
Stalupėnai3.JPG|Sodamemorial (2009)
С поляны.JPG|Pühän Hengen jumalanpert' (ortodoksine hristanuskond vspäi 1991, om saudud 1927−1929 kuti katoline kostöl), vn 2008 nägu
Stallupönen.JPG|Vezičuhunduz i Pühän Hengen jumalanpert', vn 2015 nägu
Nesterov Stepan.jpg|Muštnik S.K. Nesterovan oiktastuseks
Stalupėnai.JPG|Znam lidnan röunal (2009)
Stallupönen Bahnhof.JPG|Nesterov-päraudtestancijan sauvused vl 2015
</gallery>

== Homaičendad ==
<references />

== Irdkosketused ==
* [http://citynesterov.ru/ Lidnankundan tobmuden aluzkundoiden oficialine sait (''citynesterov.ru'').] {{ref-ru}}
{{Commons|Category:Nesterov}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Nesterovan rajon|*]]
