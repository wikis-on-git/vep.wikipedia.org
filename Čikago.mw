{{Eländpunkt
 | Nimi = Čikago<br />Chicago
 | Lidnanznam = Seal of Chicago, Illinois.svg
 | Flag = Flag of Chicago, Illinois.svg
 | Lidnanznam text = Čikagon lidnanznam
 | Flag text = Čikagon flag
 | Valdkund = Amerikan Ühtenzoittud Valdkundad
 | Eläjiden lugu = 2,695,598
 | Voz' = 2010
 | Pind = 606.42
 | Fail = Chicago montage1.jpg
 | Pämez' = Ram Emanuel' (2011—)
 | Telefonkod = +1-312. +1-773. +1-872
 | Aigvö = tal'vel [[UTC]]−6,<br />kezal [[UTC]]−5
}}
[[Fail:Chicago community areas map.svg|thumb|left|250px|Čikagon lidnrajonad da lidnanlaptad.]]
'''Čikago''' ({{lang-en|Chicago}} [ʃɪˈkɑːgoʊ] vai [ʃɪˈkɔːgoʊ]) om lidn [[Amerikan Ühtenzoittud Valdkundad|AÜV:oiden]] pohjoižes, [[Illinois]]-štatan pälidn. Se om koumanz' AÜV:oiden lidn ristitišton mödhe ([[Nju Jork]]an da [[Los Andželes]]an jäl'ghe), järed finansine keskuz. Sijadase [[Mičigan (järv)|Mičigan-järven]] suvipäivlaskmaižel randal.

== Istorii ==
Läz 1670 vot majami-indejalaižiden žilo oli olmas Čikagon sijal. Nügüdläižen eländpunktan aluz om pandud 1780-nzil vozil peneks žiloks. Ezmäine tulii elämhä Žan-Batist Point du Sable oli franciženke da afrikaiženke augotižlibundanke, hän sauvoi fermad Čikago-jogensun randal. Čikago-žilo sai oficiališt lidnan statusad vozil 1833 (kuti «town») i 1837 (kuti «city»). Lidnan nimi om ottud francijalaižil sijaližiden indejalaižiden kelen ''shikaakwa''-sanaspäi «meclauk», «meckünz'lauk».

Čikago eli vn 1871 järedan lämoipalon läbi, se andoi voimust sauda uden pertišton planan mödhe. Sauvondsarak šingotaškanzihe teravas, i vl 1885 mail'man ezmäine üläkorged pert' oli saudud lidnas.

Vl 1942 südäitukuine reakcii oli sädud ezmäižen kerdan mail'mas arni neciš lidnas, Čikagon universitetas.

== Geografijan andmused ==
Lidn sijadase štatan pohjoižpäivnouzmas, 176..205 korktusil valdmeren pindan päl. Joged jokstas lidnadme: Čikago lidnan keskuses, Kalumet, Des-Pleis lidnan päivnouzmas.

Klimat om kontinentaline neps. Voden keskmäine lämuz +9,9 C°, heinkun +23,3 C°, tal'vkun −4,6 C°. Paneb sadegid 937 mm vodes, penemb vilukus-uhokus (45 mm kus), enamba elokus (124 mm).

Čikago jagase 9 lidnanlaptha, ned alajagasoiš 77 lidnrajonha ({{lang-en|community area}}, 1920-nziden voziden lopuspäi), lidnrajonad — enamba mi 200 mikrorajonha ({{lang-en|neighborhood}}).

== Eläjad ==
Vl 2010 lidnan eläjiden lugu oli 2 695 598 ristitud. Läz 9,5 mln ristituid elädas Čikagon aglomeracijas (Sur' Čikago, {{lang-en|Chicagoland}}), se otab koumant sijad AÜV:oiš i 26-nt sijad mail'mas eläjiden lugun mödhe.

== Homaičendad ==
<references/>

== Irdkosketused ==
* [http://www.cityofchicago.org/ Lidnan tobmuden aluzkundoiden oficialine sait (''cityofchicago.org'').] {{ref-en}} {{ref-es}} {{ref-zh}} {{ref-pl}} {{ref-ar}}
{{Commons|Chicago}}

{{AÜV:oiden järedad lidnad}}

{{stub}}
[[Kategorii:Čikago| ]]
[[Kategorii:Illinoisan lidnad]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Illinois|*]]
