{{Eländpunkt
 | Nimi = Cürih<br />Züri / Zürich <small>(saks.)</small><br />Zurich <small>(fr.)</small><br />Zurigo <small>(ital.)</small><br />Turitg <small>(romanš.)</small>
 | Lidnanznam = Wappen Stadt Zürich.svg
 | Flag = Flag of Canton of Zürich.svg
 | Lidnanznam text = Cürihan lidnanznam
 | Flag text = Cürihan flag
 | Valdkund = Šveicarii
 | Eläjiden lugu = 409,241
 | Voz' = 2017-12-31
 | Pind = 91.88
 | Fail = ZurichMontage.jpg
 | Pämez' = Korine Mauh<br />(semendku 2009—)
 | Telefonkod = +41-43. +41-44
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Zuerich Fraumuenster St Peter.jpg|thumb|left|250px|Fraumünster-päjumalanpert' Cürihas.]]
'''Cürih''' ({{lang-de|Zürich}}, [[šveicarijan dialekt|šveic]]. ''Züri'' [ˈt͡sʏrɪ], {{lang-fr|Zurich}} [zyʁik], {{lang-it|Zurigo}} [dzuˈriːɡo], {{lang-rm|Turitg}} [tuˈritɕ]) om [[Šveicarii|Šveicarijan]] kaikiš suremb lidn da transporttesol'm, saksankel'žen [[Cürih (kanton)|Cürih-kantonan]] pälidn.

== Istorii ==
Kel'tiž-saksalaine ''Turikum''-eländpunkt oli olmas 1. voz'sadaspäi EME. Cürih mainitase lidnaks ezmäižen kerdan vl 929. Cürihan kanton kändihe Šveicarijan videndeks palaks vl 1351.

Vl 1847 ezmäine Šveicarijan raudte ühtenzoiti Cürihad [[Bazel'|Bazelinke]]. Lidn om finansižeks keskuseks 19. voz'sadan kahtendes polespäi. [[Toine mail'man soda|Toižen mail'man sodan]] aigan vn 1945 4. päiväl keväz'kud eli bombardiruindas läbi petuseks [[Amerikan Ühtenzoittud Valdkundad|AÜV:oiden]] armijaspäi, oli heittud 24 tonnad aviabomboid, niiden pol' oli viritajad bombad.

Lidn om Šveicarijan ižandusen keskuz da finansine päsija. Finansižiden [[UBS]]-holdingan i [[Credit Suisse]]-konglomeratan päfaterad sijadasoiš Cürihas.

== Geografijan andmused ==
Lidn sijadase valdkundan pohjoižes, [[Cürihan järv]]en lodehližen lahten randoil i Limmat-jogen lähtendan sijas ([[Rein]]an hurapol'ne bassein), 392..871 m korktusil valdmeren pindan päl (keskmäine — 408 m). [[Al'pad]] seištas 30 km suvhe.

Klimat om valdmeren. Heinkun keskmäine lämuz om +18,6 C°, vilukun — +0,4 C°, voden keskmäine lämuz om +9,4 C°. Paneb lunt 85 sm ühtes tal'ves, voib olda pakaižid −20 Cel'sijan gradushasai. Paneb sadegid 1128 mm vodes, enamba semendkus-elokus (122..129 mm kus).

Cürih jagase 12 lidnrajonha.

== Eläjad ==
Vl 2012 eläjiden lugu oli 393 595 ristitud. Kaikiš suremb lidnan ristitišt oli 440 180 eläjad vl 1962. Läz 1,2 mln ristitud elädas lidnaglomeracijas vn 2011 rahvahanlugemižen mödhe.

Kodikeled (2011, enamba 2%): saksan kel' — 69,3% (kantonan oficialine), anglijan kel' — 8,8%, italijan kel' — 7,1%, francijan kel' — 4,5%, serban i horvatan keled — 4,1%, ispanijan kel' — 3,9%, portugalijan kel' — 3,1%, albanijan kel' — 2,3%.

== Transport ==
Kundaline transport om populärine lujas, kaikiden ajandoiden pol' tegese sen äjil toižendoil: avtobusad, lidnelektrojonused, trolleibusad, tramvaid, motorvenehed, funikulörad. Cürihan päraudtestancii vasttab 2,9 tuh. jonusid päiveses.

Rahvahidenkeskeine civiline lendimport (''ZRH'', 31,1 mln passažiroid vl 2018) sijadase 10 km pohjoižpäivnouzmha lidnaspäi, om ühtenzoittud senke raudtel. Tehtas reisid Evropan äjihe lidnoihe, Keskmeren tahoiže, mail'man pälidnoihe i järedoihe lidnoihe.

== Irdkosketused ==
* [http://www.stadt-zuerich.ch/ Lidnan tobmuden aluzkundoiden oficialine portal (''stadt-zuerich.ch'').] {{ref-de}} {{ref-en}}
{{Commons|Zürich}}

[[Kategorii:Cürih| ]]
[[Kategorii:Šveicarijan lidnad]]
[[Kategorii:Eländpunktad kirjamišton mödhe]]
[[Kategorii:Cürih (kanton)|*]]
