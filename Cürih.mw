{{Eländpunkt
 | Nimi = Cürih<br />Züri / Zürich <small>(saks.)</small><br />Zurich <small>(fr.)</small><br />Zurigo <small>(ital.)</small><br />Turitg <small>(romanš.)</small>
 | Lidnanznam = Wappen Stadt Zürich.svg
 | Flag = Flag of Canton of Zürich.svg
 | Lidnanznam text = Cürihan lidnanznam
 | Flag text = Cürihan flag
 | Valdkund = Šveicarii
 | Eläjiden lugu = 402,762
 | Voz' = 2016
 | Pind = 91.88
 | Fail = ZurichMontage.jpg
 | Pämez' = Korine Mauh (2009—)
 | Telefonkod = +41-43. +41-44
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Zuerich Fraumuenster St Peter.jpg|thumb|left|250px|Fraumünster-päjumalanpert' Cürihas.]]
'''Cürih''' ({{lang-de|Zürich}}, [[šveicarijan dialekt|šveic]]. ''Züri'', {{lang-fr|Zurich}}, {{lang-it|Zurigo}}, {{lang-rm|Turitg}}) om [[Šveicarii|Šveicarijan]] kaikiš suremb lidn da transporttesol'm, saksankel'žen [[Cürih (kanton)|Cürih-kantonan]] pälidn.

Lidn om Šveicarijan ižandusen keskuz da finansine päsija. Finansižiden [[UBS]]-holdingan i [[Credit Suisse]]-konglomeratan päfaterad sijadasoiš Cürihas.

== Istorii ==
Kel'tiž-saksalaine ''Turikum''-eländpunkt oli olmas 1. voz'sadaspäi EME. Cürih mainitase lidnaks ezmäižen kerdan vl 929. Cürihan kanton tegihe Šveicarijan videndeks palaks vl 1351.

Vl 1847 ezmäine Šveicarijan raudte ühtenzoiti Cürihad [[Bazel'|Bazelinke]]. Lidn om finansižeks keskuseks 19. voz'sadan kahtendes polespäi. [[Toine mail'man soda|Toižen mail'man sodan]] aigan vn 1945 4. päiväl keväz'kud eli bombardiruindas läbi petuseks [[Amerikan Ühtenzoittud Valdkundad|AÜV:oiden]] armijaspäi, oli heittud 24 tonnad aviabomboid, niiden pol' oli viritajad bombad.

== Geografijan andmused ==
Lidn sijadase valdkundan pohjoižes, Cürihan järven lodehližen lahten randoil, Limmat-jogen lähtendan sijas, 392..871 m korktusil valdmeren pindan päl (keskmäine — 408 m). [[Al'pad]] seištas 30 km suvhe. Voden keskmäine lämuz +9,4 C°.

Cürih jagase 12 lidnrajonha.

== Eläjad ==
Vl 2012 eläjiden lugu oli 393 595 ristitud. Kaikiš suremb lidnan ristitišt oli vl 1962 — 440 180 eläjad. Läz 1,1 mln ristitud elädas lidnaglomeracijas vn 2000 rahvahanlugemižen mödhe.

== Irdkosketused ==
* [http://www.stadt-zuerich.ch/ Lidnan tobmuden aluzkundoiden oficialine portal (''stadt-zuerich.ch'').] {{ref-de}} {{ref-en}}
{{Commons|Zürich}}

{{stub}}
[[Kategorii:Cürih| ]]
[[Kategorii:Šveicarijan lidnad]]
[[Kategorii:Eländpunktad kirjamišton mödhe]]
[[Kategorii:Cürih (kanton)|*]]
