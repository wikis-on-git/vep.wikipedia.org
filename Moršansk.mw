{{Eländpunkt
 | Nimi = Moršansk<br />Моршанск
 | Lidnanznam = Coat of Arms of Morshansk (Tambov oblast) (2012).gif
 | Flag = Flag of Morshansk (Tambov oblast).png
 | Lidnanznam text = Moršanskan lidnanznam
 | Flag text = Moršanskan flag
 | Valdkund = Venäma
 | Eläjiden lugu = 38,943
 | Voz' = 2018-01-01
 | Pind = 18.52
 | Fail = Morshansk (Tambov Oblast) 03-2014 img02 Assumption Church.jpg
 | Pämez' = Aleksei Bannikov<br />(tal'vku 2015—)
 | Telefonkod = +7-47533-xx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
'''Moršansk''' ({{lang-ru|Морша́нск}}) om [[Venäma]]n lidn da lidnümbrik [[Tambovan agj]]an pohjoižpäivnouzmas. Se om [[Moršanskan rajon]]an administrativižeks keskuseks, ei mülü sihe.

== Istorii ==
Eländpunktan aluz om pandud 16. voz'sadal, mainitase vspäi 1623 kuti ''Morš-žilo'' ({{lang-ru|село Морша}}), leibtorguindan keskuz valdmoidenno Cnanjogen randal. Se sai makundan lidnan statusad vn 1779 16. päiväl sügüz'kud [[Jekaterina II]]-imperatornaižen käskön mödhe. Valdmoiden znamoičend poleni lujas raudten sauvondan jäl'ghe, no vatken i tabakon edheotandad radaškanziba.

Moršansk šingotase himižen mašinansauvomižen tegimel (mašiništ himižen, energetižen i aviakosmižen sarakoiden täht), sauvondmaterialiden pästandal (metalližed tegesed), sömtegimištol (lihakombinat, oludtegim, voitegim), [[vate|vatken]] edheotandal, raudten vedimdepol i tabakfabrikal.

== Geografijan andmused ==
Lidn sijadase rajonan suvipalas, [[Cnanjogi (Mokšan ližajogi)|Cnanjogen]] hural randal päpaloin ({{lang-ru|Цна}} 451 km pitte, [[Volg]]an oigedpol'ne bassein), 110 m ü.m.t. keskmäižel korktusel. Cnan kävutand laivjogeks zavodiše lidnas. Matkad [[Tambov]]hasai om 83 km suvhe orhal, 90 km avtotel vai 280 km raudtel. Toižed lähembaižed lidnad oma [[Šack]] (Räzanin agj) 65 km pohjoižhe orhal vai 70 km avtotedme, i [[Räžsk]] (Räzanin agj) 120 km päivlaskmha orhal, 180 km avtotedme vai 125 km raudtedme. ''Moršansk''-raudtestancii radab lidnan päivlaskmaiženno röunanno «Räžsk — [[Penz]]»-keskustal vspäi 1867.

Moršansk om lidnümbrikon üks'jäine eländpunkt. Lidnümbrikon pind — 18,52 km².

== Eläjad ==
Vl 1897 lidnan ristitišt oli 26 458 eläjad, vl 1939 — 35 193 eläjad. Vn 2010 Venäman rahvahanlugemižen mödhe lidnan eläjiden lugu oli 3 658 ristitud, rajonan koume seičemendest. Kaikiš suremb lidnan ristitišt oli 49..51 tuhad eläjid vll 1987−2001 (51 tuh. rist. vl 1987). [[Ortodoksine hristanuskond|Ortodoksižen hristanuskondan]] Ph. Stroican päjumalanpert', nell' jumalanpertid i koume časounäd<ref>[http://sobory.ru/geo/locat/2760 Moršanskan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[vanhuskolaižed|vanhuskolaižiden]] Jumalanmaman Emäganpäivän pühäpert' i [[protestantizm]]an kaks' jumalanpertid ([[baptizm]]an da [[presviterianižuz|presviterianižusen]]).

Rahvahad (2010): [[venälaižed]] — 98,4%, toižed rahvahad — 1,6%.

Professionaližen opendusen aluzkundad oma Moršanskan äisarakoine kolledž<ref>[http://mok68.ru/ Moršanskan äisarakoižen kolledžan sait (''mok68.ru'').] {{ref-ru}}</ref> i Tambovan valdkundaližen tehnižen universitetan filial.

== Galerei ==
<gallery mode="packed" heights="125px">
Троицкий собор. Вид с ул. свободная.JPG|Ph. Stroican päjumalanpert'<br />(vn 2014 nägu)
Morshansk (Tambov Oblast) 03-2014 img08 IntStreet.jpg|Istorižed torguindrivid<br />(nügüd' supermarket)
Г.Моршанск. Городской сад - panoramio.jpg|Lidnan puišt
Morshansk (Tambov Oblast) 03-2014 img01 train station.jpg|Päraudtestancijan sauvuz
</gallery>

== Homaičendad ==
<references />

== Irdkosketused ==
* [http://gorsovet.promorshansk.ru/ Lidnan Rahvahaližiden deputatoiden Nevondkundan sait (''gorsovet.promorshansk.ru'').] {{ref-ru}}
* [http://promorshansk.ru/ Lidnümbrikon Administracijan sait (''promorshansk.ru'').] {{ref-ru}}
{{Commons|Category:Morshansk}}

{{Tambovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad]]
[[Kategorii:Tambovan agjan lidnümbrikod]]
[[Kategorii:Moršanskan rajon|*]]
