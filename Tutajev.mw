{{Eländpunkt
 | Nimi = Tutajev<br />Тутаев
 | Lidnanznam = Tutaev gerb vector.svg
 | Flag = Tutayev flag.png
 | Lidnanznam text = Tutajevan lidnanznam
 | Flag text = Tutajevan flag
 | Valdkund = Venäma
 | Eläjiden lugu = 40,441
 | Voz' = 2017
 | Pind = 25.47
 | Fail = Тутаев.jpg
 | Pämez' = Sergei Jeršov<br />(2007—)
 | Telefonkod = +7-48533-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Tutajev''' ({{lang-ru|Тутаев}}) om [[Venäma]]n lidn da lidnankund [[Jaroslavlin agj]]an keskuzpalan pohjoižpäivnouzmas. Se om agjan koumanz' lidn eläjiden lugun mödhe, [[Tutajevan rajon]]an administrativine keskuz, mülüb Venäman istorižiden eländpunktoiden nimikirjuteshe.

== Istorii ==
Eländpunktan aluz om pandud Volgan oiktal randal pagenuzil Jaroslavlišpäi vn 1238 [[Mongoline imperii|mongoližen]] londan jäl'ghe kuti ''Borisoglebskai slabad'', i 13. voz'sadan kahtendel polel kuti ''Romanov-lidn'' Volgan hural randal, om nimitadud [[Uglič|ugličulaižen]] Roman Vladimirovič-ruhtinasen nimen mödhe. Vspäi 1345 15. voz'sadan augotišhesai erine Romanovan ruhtinazkund oli olmas. Vl 1563 sirtihe [[totarlaižed|totarlaižid]] Romanov-lidnha hristianizacijan ramuziš [[Ivan IV|Ivan Grazijan]] käskön mödhe. Vspäi 1761 sirtihe heid Kostroman alle i rušihe saudud mečetid, no kazvatadas sijališt romanovišt [[lambaz|lambhiden]] sugud tähäsai.

Vl 1777 Borisoglebskai slabad kändihe Borisoglebsk-lidnaks, Romanov i Borisoglebsk saiba makundoiden lidnoiden statusad. Vl 1822 ühtenzoittihe lidnoid da anttihe ''Romanov-Borisoglebsk''-nimed. Vs 1918 tal'vkun 9. päiväspäi lidn om olmas ''Tutajev''-nimenke Rusttan armijan Il'ja Tutajev-rivičun (1896−1918) kanzannimen mödhe, hän pölištui Jaroslavlin vasthalibundan kačustelendan aigan. Nügüd'aigan lidnan hurapol'ne pala nimitaze Romanovan, oigedpol'ne — Borisoglebskan.

Tutajev šingotase dizel'likutimtegimel, pölvhankombinatal, sömtegimištol (sagud, kolbas, lihaproduktad) i turizmal.

== Geografijan andmused ==
Lidn sijadase [[Volg]]an ([[Gor'kijan vezivaradim]]en) molembil randoil, kukhikahas tahondas, 130 m ü.m.t. keskmäižel korktusel. Voib sadas Volgan toižhe randha ehtatimel, lähembaine sild joges päliči om Jaroslavliš. Matkad lähembaižen [[Jaroslavl']]-lidnan röunhasai om 25 km suvipäivnouzmha orhal, avtol vai Volgadme, keskushesai — 35 km. Toine järed lähine lidn om [[Ribinsk]] 45 km lodeheze avtotedme vai Volgan ülezjogen.

Lidn om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 41 005 ristitud, rajonan seičeme kümnendest. Kaikiš suremb ristitišt oli enamba 45 tuhad eläjid vll 1996−2001 (45 700 rist. vl 1996). [[Ortodoksine hristanuskond|Ortodoksižen hristanuskondan]] Sündun Eläbzdusen i Ristan Zdviženjan päjumalanpertid, dai seičeme jumalanpertid oma olmas lidnas.

Tutajevan politehnine tehnikum<ref>[http://pu41.edu.yar.ru/ Tutajevan politehnižen tehnikuman sait (''pu41.edu.yar.ru'').] {{ref-ru}}</ref> i Ribinskan aviatehnižen universitetan filial oma professionaližen opendusen aluzkundoikš.

== Galerei ==
<gallery mode="packed" heights="125px">
Tolbukhin Monument In Tutayev.jpg|Monument Tolbuhin-maršalan muštoks (2019)
Ансамбль Воскресенского собора на улице Соборной в Тутаеве.jpg|Sündun Eläbzdusen päjumalanpertin ansambl', vn 2018 nägu
ТМЗ. Строительство..jpg|Tutajevan likutimtegimen sauvomine 1980-nzil vozil
Назад в СССР.jpg|«NSTÜ»-puišt lidnan istorižes keskuses vl 2014
Школа номер 3(Я Люблю Тутаев) - panoramio.jpg|Keskškol nomer 3
</gallery>

== Homaičendad ==
<references/>

== Irdkosketused ==
* [http://агп-тутаев.рф/ Lidnankundan tobmuden aluzkundoiden oficialine sait (''агп-тутаев.рф'').] {{ref-ru}}
{{Commons|Category:Tutayev}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Tutajevan rajon|*]]
