{{Eländpunkt
 | Nimi = Pevek<br/>Певек <small>(ven.)</small><br />Пээкин <small>(čuk.)</small>
 | Lidnanznam = Coat of Arms of Pevek (Chukotka).png
 | Flag = 
 | Lidnanznam text = Pevekan lidnanznam
 | Flag text = 
 | Valdkund = Venäma
 | Eläjiden lugu = 4,547
 | Voz' = 2017
 | Pind = 60.32
 | Fail = View of Pevek from the south.jpg
 | Pämez' = Nikolai Levanov (2016—)<ref>[https://go-pevek.ru/все-новости/состоялось-заседание-30-сессии-совета-депутатов Состоялось заседание 30 сессии Совета депутатов городского округа Певек 5 созыва (Pevek-lidnümbrikon 5. kucundan Ezitajiden Nevondkundan 30. sessijan ištund tegihe) // Uzištused 14.06.2016. — ''Go-pevek.ru''.] {{ref-ru}}</ref>
 | Telefonkod = +7-42737-xx-xxx
 | Avtokod = 87
 | Aigvö = [[UTC]]+12 ([[MSK]]+9)
}}
'''Певек''' ({{lang-ru|Певек}}, {{lang-ckt|Пээкин}}) om [[Venäma]]n lidn da lidnümbrik [[Čukotkan avtonomine ümbrik|Čukotkan avtonomižen ümbrikon]] pohjoižes.

== Istorii ==
Eländpunktan aluz om pandud vl 1933 kuti port [[Pohjoine merite|Pohjoižel meritel]] da žilo samha [[tin]]ad. Möhemba löuzihe tinan toižid sijid i [[kuld]]an sijid. Žilo tegihe lidnanvuiččeks žiloks peitkäskusen mödhe vl 1951. Lidnanvuitte žilo sai lidnan statusad vn 1967 6. päiväl sulakud.

Vspäi 2016 (1. viluku) enččen Čaunan rajonan kundad da kundoidenkeskeine territorii mülüdas Pevekan lidnümbrikho.

== Geografijan andmused ==
Lidn sijadase lidnümbrikon pohjoižes, ühtennimižen sal'men päivnouzmaižel randal, [[Jävaldmeri|Jävaldmeren]] [[Päivnouzmaine Sibirin meri|Päivnouzmaižen Sibirin meren]] suvirandal. Sal'm ühtenzoitab merod sen Čaunan lahtenke. Matkad [[Anadir'|Anadirihesai]] om 640 km suvipäivnouzmha.

Klimat om meren [[subarktine vö|subarktine]]. Kova suvitullei mägipautkilpäi («fön») voib puhuškata äkkid, se lujeneb 40 metrad sekundpigudehesai ühtes časus i voib puhuda severz'-se päivesid.

Nell' elanzoittud küläd (1 053 rist. vl 2015) da 7 tactud eländpunktad mülüdas lidnümbrikho Pevekan ližaks. Lidnümbrikon pind om 58 100 km², ristitišt — 5 551 eläjad (vl 2017).

== Eläjad da ekologii ==
Vn 2010 kaiken Venäman rahvahanlugemižen mödhe eläjiden lugu oli 4 162 ristitud. Kaikiš suremb ristitišt oli 12 815 eläjad vl 1989. Ristitišt poleni [[tin|tinkaivuziden]] sauptamižen jäl'ghe.

[[Ortodoksine hristanuskond|Ortodoksižen hristanuskondan]] pühäpert' om lidnas — Pühän Jumalanmaman Uspenijan pühäpert' (vspäi 1994).

Vozil 1949−1957 türmatud ristituiden kolonii sijazihe lidnas. [[Uran (himine element)|Uranfabrik]] oli lidnas, 1950-nzil vozil sauptihe sidä. Sen jändusiden varažom om avoin taivhale, sijadase 18 km päivnouzmha lidnaspäi.

== Ižanduz da transport ==
Lihamaidkombinat om lidnas. [[Čaunan LEK]] lämbitab lidnad da varatoitab sidä elektroenergijal.

Civiline «Pevek»-lendimport (''ПЕВ/PWE'') sijadase Apapel'gino-žilos ({{lang-ckt|Апывэлгын}}) kaikenaigaižeta ristitištota, 15 kilometras pohjoižpäivnouzmha lidnaspäi. Sišpäi tehtas reisid [[Moskv]]ha, [[Magadan]]ha da [[Čukotkan avtonomine ümbrik|Čukotkadme]]. Sen ližaks, se om varalendimport rahvahidenkeskeižiden reisiden täht Pohjoižes Amerikaspäi Azijan maihe.

Meriport sijadase lidnan randištol, se om federaliženke znamoičendanke, kävutase kezal kut sodamerivägiden štab Päivnouzmaižes [[Arktik]]as i [[kivihil'|kivihilen]] tomižen täht [[Saha Tazovaldkund|Jakutijaspäi]] [[Kitai]]he. Sen valdmad oma vanhtunuded.

== Tetabad sündnuded ==
* [[Mezencev Aleksandr Valentinovič|Aleksandr Mezencev]] (1951−2015) — oli Nevondkundaližen Ühtištusen i Venäman kinon da teatran akt'or.

== Homaičendad ==
<references />

== Irdkosketused ==
* [http://www.go-pevek.ru/ Lidnümbrikon tobmuden aluzkundoiden oficialine sait (''go-pevek.ru'').] {{ref-ru}}
* [http://www.pevek.ru/ Lidnan informacine sait (''pevek.ru'').] {{ref-ru}}
{{Commons|Category:Pevek}}

{{Čukotkan avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čukotkan avtonomižen ümbrikon lidnad]]
[[Kategorii:Čukotkan avtonomižen ümbrikon lidnümbrikod]]
