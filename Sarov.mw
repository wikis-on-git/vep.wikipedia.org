{{Eländpunkt
 | Nimi = Sarov<br/>Саров
 | Lidnanznam = Coat of Arms of Sarov (Nizhny Novgorod oblast).svg
 | Flag =
 | Lidnanznam text = Sarovan lidnanznam
 | Flag text =
 | Valdkund = Venäma
 | Eläjiden lugu = 95,388
 | Voz' = 2017
 | Pind = 232
 | Fail = Берег реки Сатис - panoramio.jpg
 | Pämez' = Aleksandr Tihonov<br />(sügüz'ku 2015—)
 | Telefonkod = +7-83130-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Sarov''' ({{lang-ru|Саро́в}}, {{lang-myv|Саров ош}}, {{lang-tt|Сарыкылыч}}) om [[Venäma]]n [[sauptud administrativiž-territorialine ühtnik|sauptud]] lidn da lidnümbrik [[Alalidnan agj]]an suviröunan [[Mordovijan  Tazovaldkund|Mordovijanke]] päivlaskmas. Se om alištunu Alalidnan agjan tobmudele, agjan nellänz' lidn eläjiden lugun mödhe.

== Istorii ==
Ende [[mordvinalaižed|mordvinalaižiden]] i [[mišarid|totarlaižiden-mišariden]] Sarovan lidneihut läz 44 ga pindanke oli olmas lidnan sijas. Ezimeletaden, panihe sidä mantazole 13. voz'sadan ezmäižes poles. Nügüdläižen eländpunktan aluz om pandud vl 1706 kuti Sarovan jumalankodi, vl 1906 oigetihe sen 200-vottušt jubilejad. Vll 1925−1927 sauptihe jumalankodid da anttihe pidamha türmatud mehid. Vn 1947 heinkuspäi Sarov-žilo oli alištunu nevondkundaližele tobmudele oikti šingotamha [[atombomb|südäitukuižid šlibakoid]]. Kändihe žilod sauptud ''Kremlöv''-lidnaks vn 1954 17. päiväl keväz'kud. Vll 1960−1966 nimitihe ''Arzamas-75'', vhesai 1994 — ''Arzamas-16''. Vspäi 1995 lidn nimitase nügüdläižikš.

Sarov šingotase Venäman eksperimentaližen fizikan tedoinstitutal da sen tegimil, mugažo savičtegim radab.

== Geografijan andmused ==
Lidn sijadase Satis-jogen randoil ({{lang-ru|Сатис}} 89 km pitte, [[Okanjogi|Okan]] oigedpol'ne bassein), 150..170 m korktusil, 160 m ü.m.t. keskmäižel korktusel. Om ümbärtud kaičendzonal. Sarovk-jogi ({{lang-ru|Саровка}} 22 km pitte) lankteb Satisha huralpäi lidnan keskuzpalas. Mordovijan valdkundaline londuseline kel'dtaho levitase 5 kilometras suvhe lidnaspäi. Matkad [[Alauz'lidn]]hasai om 161 km pohjoižhe orhal, 184 km avtotedme vai raudtedme. Lähembaižed lidnad om [[Pervomaisk (Alalidnan agj)|Pervomaisk]] 31 km päivnouzmha orhal, 38 km avtotedme vai raudtedme, i [[Temnikov]] (Mordovii) 35 km suvhe orhal vai 46 km avtotedme.

Sarov om lidnümbrikon üks'jäine eländpunkt. ''Sarov''-raudtestancii radab «Alauz'lidn — [[Saransk]]»-keskustan 55-kilometrižen sarakon ühteks kahtes lopstancijaspäi (toine om Pervomaisk) lidnan suvipalas.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 92 047 ristitud. Kaikiš suremb lidnan ristitišt om nügüd'.

Rahvahad (2010): [[venälaižed]] — 95,9%, [[mordvinalaižed]] — 1,7%, [[ukrainalaižed]] — 1,2%, toižed rahvahad — 1,2%.

Professionaližen opendusen aluzkundad oma Sarovan fiziž-tehnine institut — «MIFI»-tedoiduzkeskusen filial i politehnine tehnikum<ref>[http://sarfti.ru/ Sarovan fiziž-tehnižen institutan da sen politehnikuman sait (''sarfti.ru'').] {{ref-ru}}</ref>, Sarovan medicinine kolledž.<ref>[http://sarovmc.ru/ Sarovan medicinižen kolledžan sait (''sarovmc.ru'').] {{ref-ru}}</ref>

== Homaičendad ==
<references />

== Irdkosketused ==
* [http://duma-sarov.ru/ Lidnan Duman oficialine sait (''duma-sarov.ru'').] {{ref-ru}}
* [http://adm-sarov.ru/ Lidnan Administracijan oficialine sait (''adm-sarov.ru'').] {{ref-ru}}
{{Commons|Category:Sarov}}

{{Alalidnan agjan lidnad}}

[[Kategorii:Sarov| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Alalidnan agjan lidnümbrikod]]
[[Kategorii:Sauptud administrativiž-territorialižed ühtnikad]]
