{{1000}}{{A10000}}
'''Maplodud''' om kulinarijan tärtuz. Se om kazmusen södab pala (ozutesikš, [[plod]] vai [[mugul]]), mugažo kaikenvuitte kova kazmussöm, päiči [[frukt]]iš, [[surin|surmiš]], [[sened da babukad|seniš da babukoiš]], [[pähkim|pähkmiš]]. Kulinarijan «maplod»-tärtuz voib kävutadas niiden södabiden ploduiden täht, kudambid botanikas lugetas [[marj]]oikš da [[frukt]]ikš (oz., [[tomat]]).

Maplodud oma ristitun racionon znamasižeks palaks. [[Maplodunkazvatuz]] tedoidab maploduiden kazvatust.

== Maploduihe sidotud vepsän tärtused ==
* ''Babukeitoz'' — keitoz kuidud maploduišpäi (nagriž, kartohk).
* ''Listud'' — čaptud henošti maplodud.

== Klassifikacii ==
Maplodud alajagasoiš alemba kirjutadud toižendoikš<ref>Овощи. //''Популярная медицинская энциклопедия''. Päredaktor Б.В. Петровский. — М., 1979. {{ref-ru}}</ref>:
* mugulplodud — [[topinambur]] (magruš), [[batat]], [[kartohk]];
* [[jur'plodud]] — [[morkofk]], [[svökl]], [[nagriž]], [[brükv]], [[ret'k]], [[redis]], [[petrušk (kazmuz)|petrušk]], [[pasternak (kazmuz)|pasternak]], [[sel'derei]], [[hren]];
* [[linmakapust|kapustad]] — [[vaugedkeraine kapust]], ruskedkeraine, [[savojine kapust|savojine]], [[brüsselin kapust|brüsselin]], [[änikkapust]], [[kol'rabi]], [[brokkoli]];
* salatad — [[salat (kazmuz)|salat]];
* eriližmaguižed — [[ukrop]], [[estragon]], [[čaber]], [[hajukaz bazilik|bazilik]], [[majoran]];
* laukanvuiččed — [[järgeline lauk|lauk]], [[künz'lauk]];
* paslönanvuiččed — [[tomat]], [[maplodperč|perč]], [[baklažan]];
* tikvanvuiččed — [[tikv]], [[kabakut]], [[järgeline kurk|kurk]], [[patisson]], [[din']], [[arbuz]];
* bobanvuiččed — [[herneh]], [[sadboba|bobad]];
* vill'kazmused — [[kukuruz|saharkukuruz]];
* desertižed — [[artišok]], [[asparagus]], [[rabarbar]].

== Himine mülünd ==
Om äi [[hil'vezik]]oid maploduiš. [[Vauktuš]]iden mülü om alemba äjan mi [[liha]]n südäimes. Maplodud läz ei mülütand [[razv]]oid. Mugoižed kazmused oma arvokahad, sikš miše [[bioaktivižed substancijad]] mülüdas niihe: [[vitaminad]] ([[askorbinmuiktuz|C-vitamin]], [[karotin]], [[foliimuiktuz]]), mineraližed substancijad, [[organižed muiktused]], [[stajišt]] da [[pektinad]].

Erasiden maploduiden himine mülünd da [[energijanarvuz|sömarvuz]] oma kirjutadud alemba pandud tabludes<ref>[http://slovari.yandex.ru/~книги/БСЭ/Овощи/ Антонов М.В., Кудашева В.А. ''Овощи'' //Kirjutuz «Большая советская энциклопедия»-kirjas. 3nz' pästand.] {{ref-ru}}</ref>:
{|class="standard" border="1" cellpadding="3" cellspacing="0"
|-----
!width="28%"|Söndtavarad
!width="18%"|Vauktušed,<br />''g / 100 g''
!width="18%"|Hil'vezikod,<br />''g / 100 g''
!width="18%"|Kalorijoihahuz,<br />''kkal / 100 g''
!width="18%"|C-vitamin,<br />''mg%''
|-
|Verez [[vaugedkeraine kapust]]
|1,5
|5,2
|27,0
|24,0
|-
|[[Muiged kapust]]
|1,0
|4,5
|23,0
|14,0
|-
|[[Änikkapust]]
|2,1
|4,7
|28,0
|42,0
|-
|[[Järgeline lauk|Laukkerad]]
|2,5
|9,2
|48,0
|8,4
|-
|[[Järgeline lauk|Laukan]] pöro
|1,1
|4,1
|21,0
|48,0
|-
|[[Morkofk]]
|1,3
|7,6
|36,0
|4,0
|-
|Veresed [[järgeline kurk|kurkud]]
|0,7
|2,9
|15,0
|4,7
|-
|[[Solakahad kurkud]]
|0,7
|1,3
|8,0
|
|-
|[[Järgeline svökl|Svökl]]
|1,1
|10,3
|47,0
|8,0
|-
|Rusttad [[tomat]]ad
|0,5
|4,0
|18,0
|34,0
|}

== Kävutand slokostmähä ==
Erazvuiččiden maploduiden ühtnend sömižen racionos om hüvä [[ristitun organizm]]an täht. Maploduiden kävutand sömhä ližadab kaikuččen [[vitamin]]an otandan procentad. Ezikät, racionaline sömine andab organizmale magedad da slokosttüd hüvin [[söm]]äd ičeze aigal da oikti. Mugoine söm mülütab erazvuiččid tarbhaižid substancijoid sen täht. Äi maploduid om olmas sädamha racionališt sömišt. Ned oma jogapäiväližen racionon tarbhaine da sur' pala, vitaminoiden purde, mülüdas äi toižid organižid da mineraližid substancijoid<ref>Шабыкина Л.В. ''Овощи к столу''. 1nz' pästand. — Алма-Ата: Кайнар, 1979. — 200 lpp. — Lpp. 3-4. {{ref-ru}}</ref>.

Maplodud voidas libutada [[lit]]ud da lujeta [[sömänsulatusen raugud|sömänsulatusen rauguiden]] sekrecijad. Erased maplodud kävutasoiš sömhä torhikš. No paksumba kaiked maploduid slokosttäs — keittas, hauttas, räkištadas, tehtas korvaid vai latkad, pašttas<ref>Богатова Л.М. ''Книга о вкусной и здоровой пище''. 8nz' pästand, kohetud da ližatud. — М.: Агропромиздат, 1987. {{ref-ru}}</ref>. Maploduiden biologine arvuz poleneb lujas lämänümbriradmižen tagut i väran varadusen aigan. Kävutadas nenid mahtusid varadamha maploduid pit'kha: [[konserviruind]], [[soladuz]], [[marinuind]], väl'kištuind, kül'menzoitand, kuivatez. Tarbhaižiden substancijoiden znamasine pala kaičese väl'kištuindan, heredan kül'menzoitandan da sublimirujan kuivatesen aigan.

Kävutadas maploduid [[diet|dietižhe sömižhe]] avaras. Kaikuččen päivän aigvoččele tervhele ristitule tariž söda enamba 600 grammad maploduid.

== Galerei ==
<center><gallery>
Fail:CabbageBG.JPG|[[Vaugedkeraine kapust]]
Fail:7carrots.jpg|Nor' [[morkofk]]
Fail:Various types of potatoes for sale.jpg|[[Kartohk]]an erazvuiččed toižendad
Fail:Onions.jpg|[[Lauk (kazmuz)|Lauk]]
Fail:Malselvneper.JPG|[[Nagriž]]
Fail:Peas in pods - Studio.jpg|[[Herneh]]
</gallery></center>

== Kacu mugažo ==
* [[Maploduiden nimikirjutez]]
* [[Fruktad]]
* [[Jur'plodud]]
* [[Pakuižvihandad maplodud]]
* [[Söm]]
* [[Vegetarianižuz]]

== Homaičendad ==
<references />

{{Commons|Vegetable}}

[[Kategorii:Maplodud| ]]
