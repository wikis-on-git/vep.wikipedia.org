{{1000}}
'''Maplodud''' om kulinarijan tärtuz. Se om käzmusen södab pala (ozutesikš, [[plod]] vai [[mugul]]), a mugažo kaikenvuitte kova kazmussöm, päiči [[frukt]]iš, [[surin|surmiš]], [[sened da babukad|seniš da babukoiš]], [[pähkim|pähkmiš]]. Kulinarijan «maplod»-tärtuz voib kävutadas södabiden ploduiden täht, kudambid botanikas johtutadas [[marj]]oikš da [[frukt]]ikš (oz., [[tomat]]).

Maplodud oma ristitun racionon znamasižeks palaks. [[Maplodunkazvatuz]] tedoidab maploduiden kazvatusen.

== Maploduihe sidotud vepsän tärtused ==
* ''Babukeitoz'' — keitoz kuidud maploduišpäi (nagriž, kartohk).
* ''Listud'' — čaptud henošti maplodud.

== Klassifikacii ==
Maplodud alajagase alemba kirjutadud toižendoihe<ref>Овощи. //''Популярная медицинская энциклопедия''. Гл. ред. Б.В. Петровский. — М., 1979.</ref>:
* mugulplodud — [[topinambur]] (magruš), [[batat]], [[kartohk]];
* [[jur'plodud]] — [[morkofk]], [[svökl]], [[nagriž]], [[brükv]], [[ret'k]], [[redis]], [[petrušk (kazmuz)|petrušk]], [[pasternak (kazmuz)|pasternak]], [[sel'derei]], [[hren]];
* [[kapustad]] — [[vaugedkeraine kapust]], ruskedkeraine, [[savojine kapust|savojine]], [[brüsselin kapust|brüsselin]], [[änikkapust]], [[kol'rabi]], [[brokkoli]];
* salatad — [[salat (kazmuz)|salat]];
* eriližmaguižed — [[ukrop]], [[estragon]], [[čaber]], [[hajukaz bazilik|bazilik]], [[majoran]];
* laukanvuiččed — [[järgeline lauk|lauk]], [[künz'lauk]];
* paslönanvuiččed — [[tomat]], [[maplodperč|perč]], [[baklažan]];
* tikvanvuiččed — [[tikv]], [[kabakut]], [[järgeline kurk|kurk]], [[patisson]], [[din']], [[arbuz]];
* bobanvuiččed — [[herneh]], [[sadboba|bobad]];
* vill'kazmused — [[kukuruz|saharkukuruz]];
* desertižed — [[artišok]], [[asparagus]], [[rabarbar]].

== Himine mülünd ==
Äi [[hil'vezik]]oid om maploduiš. [[Vauktuš]]iden mülü om alemba äjan mi [[liha]]n südäimes. Maplodud läz ei mülütand [[razv]]oid. Mugoižed kazmused oma arvokahad, sikš miše [[bioaktivižed substancijad]] mülüdas niiš: [[vitaminad]] ([[askorbinmuiktuz|C-vitamin]], [[karotin]], [[foliimuiktuz]]), mineraližed substancijad, [[organižed muiktused]], [[stajišt]] da [[pektinad]].

Erasiden maploduiden himine mülünd da [[energijanarvuz|sömarvuz]] oma kirjutadud alemba pandud tabludes<ref>[http://slovari.yandex.ru/~книги/БСЭ/Овощи/ Антонов М.В., Кудашева В.А. ''Овощи'' //Kirjutuz «Большая советская энциклопедия»-kirjas. 3nz' pästand.]</ref>:
{|class="standard" border="1" cellpadding="3" cellspacing="0"
|-----
!width="28%"|Söndtavarad
!width="18%"|Vauktušed,<br />''g / 100 g''
!width="18%"|Hil'vezikod,<br />''g / 100 g''
!width="18%"|Kalorijoihahuz,<br />''kkal / 100 g''
!width="18%"|C-vitamin,<br />''mg%''
|-
|Verez [[linmakapust|vaugedkeraine kapust]]
|1,5
|5,2
|27,0
|24,0
|-
|[[Muiged kapust]]
|1,0
|4,5
|23,0
|14,0
|-
|[[Änikkapust]]
|2,1
|4,7
|28,0
|42,0
|-
|[[Lauk]] pähuzil
|2,5
|9,2
|48,0
|8,4
|-
|[[Lauk]]an pöro
|1,1
|4,1
|21,0
|48,0
|-
|[[Morkofk]]
|1,3
|7,6
|36,0
|4,0
|-
|Veresed [[järgeline kurk|kurkud]]
|0,7
|2,9
|15,0
|4,7
|-
|[[Solakahad kurkud]]
|0,7
|1,3
|8,0
|
|-
|[[Järgeline svökl|Svökl]]
|1,1
|10,3
|47,0
|8,0
|-
|Rusttad [[tomat]]ad
|0,5
|4,0
|18,0
|34,0
|}

== Kävutand slokostmähä ==
Erazvuiččiden maploduiden ühtnend sömižen racionos om hüvä [[ristitun organizm]]an täht. Maploduiden kävutand sömhä ližadab kaikuččen [[vitamin]]an otandan procentad. Ezikät, racionaline sömine andab organizmale magedad da slokosttüd hüvin [[söm]]äd ičeze aigal da oikti. Mugoine söm mülütab erazvuiččid tarbhaižid substancijoid sen täht. Äi maploduid om sädamha racionališt sömišt. Ned oma jogapäiväližen racionon tarbhaine da sur' pala, vitaminoiden purde, mülüdas äi toižid organižid da mineraližid substancijoid<ref>Шабыкина Л.В. ''Овощи к столу''. 1-е изд. — Алма-Ата: Кайнар, 1979. — 200 lpp. — Lpp. 3-4.</ref>.

Maplodud voidas libutada [[lit]]ud da lujeta [[sömänsulatusen raugud|sömänsulatusen rauguiden]] sekrecijad. Erased maplodud kävutase sömhä torhikš. No paksumba kaiked maploduid slokosttäs — keittas, hauttas, räkištadas, tehtas korvaid vai latkad, pašttas<ref>Богатова Л.М. ''Книга о вкусной и здоровой пище''. 8-е изд., испр. и доп. — М.: Агропромиздат, 1987.</ref>. Lämänümbriradmižen tagut, a mugažo väran varadusen aigan, maploduiden biologine arvuz poleneb lujas. Varadamha maploduid pit'kha kävutadas [[konserviruind]], [[soladuz]], [[marinuind]], väl'kištuind, kül'menzoitand, kuivatez. Väl'kištuindan, heredan kül'menzoitandan da sublimirujan kuivatesen aigan tarbhaižiden substancijoiden znamasine pala kaičese.

Kävutadas maploduid [[diet|dietižhe sömižhe]] avaras. Kaikuččen päivän aigvoččele tervhele ristitule tariž söda enamba 600 grammad maploduid.

== Galerei ==
<center><gallery>
Fail:CabbageBG.JPG|[[Vaugedkeraine kapust]]
Fail:7carrots.jpg|Nor' [[morkofk]]
Fail:Various types of potatoes for sale.jpg|[[Kartohk]]an erazvuiččed toižendad
Fail:Onions.jpg|[[Lauk]]
Fail:Malselvneper.JPG|[[Nagriž]]
Fail:Peas in pods - Studio.jpg|[[Herneh]]
</gallery></center>

== Kacu mugažo ==
* [[Maploduiden nimikirjutez]]
* [[Fruktad]]
* [[Jur'plodud]]
* [[Pakuižvihandad maplodud]]
* [[Söm]]
* [[Vegetarianižuz]]

== Homaičendad ==
<references />

[[Kategorii:Maplodud| ]]
