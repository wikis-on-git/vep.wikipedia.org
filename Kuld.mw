{{1000}}{{A10000}}
[[Fail:GoldNuggetUSGOV.jpg|thumb|left|200px|Ičesündui kuld]]
{{Himine element|79|Kuld|Au|196,966569|Metall|2|8|18|32|18|1|0|}}
'''Kuld''' (''Au'' — ''aurum'' latinan kelel, znamoičeb «pakuine») om 79-nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendestoštkümnendes gruppas (vanhtunuden klassifikacijan mödhe — ühtenden gruppan laptalagruppas), tabluden kudendes periodas.

== Ühthine ümbrikirjutand ==
Kuld om üks' niiš metalloišpäi, kudambid ristitkund oli tenu süväs amussai. Element om levitadud Man kores harvoin lujas, 0,5..5 milligrammad tonnas, no voib löuta sidä joudjas olendas i palliškoil. Kuld om [[platin]]an gruppan hüväsuguine metall.

== Fizižed ičendad ==
Kuld om pehmed tagokaz plastine pakuine [[metall|päličmänendmetall]].

Atommass — 196,966569. Ninevuz (normaližiš arvoimižiš) — 19,32 g/sm³. Suladandlämuz — 1337,33 K (1064,18 C°). Kehundlämuz — 3243 K (2970 C°). Metallan jüguz (7. sija metalloiden keskes) kebnendab samišt.

Londuseline kuld kogoneb üks'jäižes stabiližes <sup>197</sup>Au-izotopaspäi, se om kaikiš jüžmakomb monoizotopine element. Tetas 36 ratud radioaktivišt izotopad 169..196, 198..205 atommassanke, i 34 izomärad, niišpäi kaikiš hätkemb om <sup>195</sup>Au 186,1 päivest pol'čihodamižen pordonke.

== Himižed ičendad ==
Kuld om inertine lujas himižešti. Reagiruib HClO<sub>4</sub> i H<sub>2</sub>SeO<sub>4</sub>-muiktusidenke, segoib [[artut'|artutiš]].

== Kävutand ==
Kuld om lujas tetab juvelirine metall. Ottas kävutamižhe sidä mugažo elektrotehnikas, elektronikas da medicinas. Kuld om mail'man finansižen sisteman üks' päelementoišpäi, ende oigenzi [[rahad|rahoiden]] funkcijad. Erazvuiččiden valdkundoiden päbankad tehtas ičheze sured varad kuldad. Kuldaspäi tehtas kal'hid rahuzid. Om metallan löudmižsijid äjiš valdkundoiš.

== Kuldha sidotud vepsän muštatiž ==
<blockquote>
* ''Ei kaik ole kuld, mi kuštab, ei kaik ole hobed, mi hoštab.''
</blockquote>

== Irdkosketused ==
* [http://www.webelements.com/webelements/elements/text/Au/key.html Kuld ''webelements.com''-saital.] {{ref-en}}
* [http://n-t.ru/ri/ps/pb079.htm Kirjutuz kuldas Himižiden elementoiden populärižes ''n-t.ru''-kirjištos.] {{ref-ru}}
{{Commons|Gold}}

{{Periodine tablut}}

[[Kategorii:Himižed elementad kirjamišton mödhe]]
