{{Eländpunkt
 | Nimi = Kuhmo
 | Lidnanznam = Kuhmo.vaakuna.svg
 | Flag = 
 | Lidnanznam text = Kuhmon lidnanznam
 | Flag text = Kuhmon flag
 | Valdkund = Suomenma
 | Eläjiden lugu = 8,187
 | Voz' = 2020-01-01
 | Pind = 5,456.84
 | Fail = Laukunkantaja patsas.jpg
 | Pämez' = Tütti Määttä<br />(viluku 2018—.<br />''Tytti Määttä'')
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Kuhmo''' (mugažo [[suomen kel'|suomen]] i [[ročin kel'|ročin]] kelil) om [[Suomenma]]n lidn da lidnankund valdkundan keskuzpalan päivnouzmas. Se om [[Kainu]]-agjan kahtenz' lidn kahtespäi eläjiden lugun mödhe.

== Istorii ==
Municipalitetan aluz om pandud vl 1865, sen nimituz oli ''Kuhmoniemi'' edel 1937. vot. [[Tal'vsoda]]n aigan (1939−1940) alištui bombardiruindale 48 kerdad [[Nevondkundaline Ühtištuz|NSTÜ:n]] polespäi, torad mäniba 10 kilometras. Kuhmo sai lidnan statusad vl 1986.

Kuhmo šingotase mecan ümbriradmižel (pertid parzišpäi, puelementad, puižed CVT-apakod, pilindmaterialad), energijan pästandal mectegimišton jändusišpäi, maižandusel i turizmal. Lidnan «Woodpolis»-keskuz šingotab pusauvondad i opendab neciš sarakos. Kamermuzikan kezaline jogavozne festival' oleskeleb vspäi 1970. «Kalevala»-külä om mel'heižtaho turistoiden täht.

== Geografijan andmused ==
Lidn sijadase agjan suvipäivnouzmas, Lammasjärven suvipäivlaskmaižel randal (47 km², 162 m ü.m.t.), [[Oulujärv]]en basseinas. Matkad [[Venäma]]n röunhasai om 70 km päivnouzmha, Vartius-kontrol'punkt om olmas röunmal municipalitetan pohjoižpäivnouzmas (avtote i «[[Kajani]] — [[Kostamuš]]»-raudte). Matkad agjan [[Kajani]]-keskushesai om 88 km päivlaskmha orhal vai 102 km avtol, [[Hel'sinki]]-pälidnhasai om 500 km suvipäivlaskmha orhal vai 594 km avtotedme. Lähembaižed lidnad oma [[Nurmes]] (Pohjoižkarjal) 68 km suvhe-suvipäivlaskmha orhal vai 80 km avtotedme, i [[Kostamukš]] (Venäma) 70 km pohjoižpäivnouzmha orhal vai 100 km avtotedme.

Vl 2020 lidnankundan pind — 5 456,84 km² (12. sija valdkundas), sidä kesken kuivma 4 806,53 km², vezi da sokaz tahond ottas 650,31 km² (enamba mi 600 järved).

== Eläjad ==
Vn 1980 lidnankundan eläjiden lugu oli 13 900 ristitud (kaikiš suremb ristitišt vspäi 1980), vl 2010 — 9 492 ristitud. Ristituiden kaks' koumandest eläb municipalitetan keskuses.

Kodikel' (2016): suomen kel' — 98,0%, ročin kel' — 0,1%, toižed keled — 1,9%.

Eila Valtanen radoi edeližen lidnanpämehen (2004−2017).

== Galerei ==
<gallery mode="packed" heights="125px">
Kuhmo kaupungintalo.JPG|Lidnan ohjastusen pert'
Kuhmon kirkko.jpg|Kuhmon jumalanpert'<br />(om saudud vl 1816,<br />vn 2008 nägu)
Kuhmon kirjasto.jpg|Kuhmon kirjišt
Kuhmo-talo takaa.jpg|Čomamahtoiden keskuz<br />(om saudud vl 1993)
Railway station Vartius 0952-1-2.jpg|Vartius-raudtestancii (2019)<br />kahtes kilometras röunmaspäi
</gallery>

== Homaičendad ==
<references />

== Irdkosketused ==
* [http://www.kuhmo.fi/ Lidnan tobmuden sait (''kuhmo.fi'').] {{ref-fi}}
{{Commons|Category:Kuhmo}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Kainu]]
