{{10000}}{{A10000}}
{{Valdkund
| Nimi = Mongolii<br />Монгол Улс<br />[[Fail:Monggol ulus.svg|40px]]
| Valdkundznam = State emblem of Mongolia.svg
| Flag = Flag of Mongolia.svg
| Valdkundznam text = Mongolijan valdkundzanam
| Flag text = Mongolijan flag
| Pälidn = Ulanbatar
| Eläjiden lugu = 3,103,428<ref>[https://www.cia.gov/library/publications/the-world-factbook/geos/mg.html Mongolijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,564,116
| Kart = Mongolia in its region.svg
| Kel' = [[mongolijan kel'|mongolijan]]
| Valdkundan pämez' = [[Haltmaagiin Battulga|Battulga Haltmaagiin]]
| Päministr = [[Uhnaagiin Hurelsuh|Hurelsuh Uhnaagiin]]
| Religii = [[buddizm]], [[ateizm]]
| Valüt = [[mongolijan tugrik]] (MNT)
| Internet-domen = [[.mn]], [[.мон]]
| Telefonkod = +976
| Aigvö = [[UTC]]+7..+8
}}
'''Mongolii''' ({{lang-mn|Монгол Улс}}, [[vanh mongolijan kel'|vanh mong]].: [[Fail:Monggol ulus.svg|20px]]), nece om täuz' oficialine nimituz, om mererandatoi valdkund [[Azii|Keskmäižes Azijas]]. Sen pälidn da kaikiš suremb lidn om [[Ulanbatar]].

== Istorii ==
Vn 1911 29. päiväl tal'vkud Mongolii tedištoiti ripmatomut [[Cin (imperii)|Cin]]-imperijaspäi.

Valdkundan ezmäine Konstitucii oli väges vspäi 1924. Nügüdläine videnz' lugul Konstitucii<ref>[http://www.legalinfo.mn/law/details/367 Mongolijan Konstitucii (1992) ''legalinfo.mn''-saital.] {{ref-mn}}</ref><ref>[http://www.constituteproject.org/ontology/Mongolia?lang=en Mongolijan Konstitucijan vn 2001 versijan tekst ''constituteproject.org''-saital.] {{ref-en}}</ref> om vahvištadud vn 1992 uhokun 12. päiväl, se om väges vn 2001 vajehtusidenke.

== Geografijan andmused ==
[[Fail:Mongolia Topography.png|thumb|left|300px|Mongolijan topografine kart.]]
Mongolii om mavaldkundröunoiš [[Venäma]]nke pohjoižes (röunan piduz — 3452 km), [[Kitai]]nke päivnouzmas, suves da päivlaskmas (4360 km). Ühthine röunoiden piduz — 8082 km. Pind om 1 564 116 km². Mongolii om mererandatoi valdkund.

Mägiplato otab man tobmad palad 900..1500 metrad ü.m.t. korktusil. Kaikiš korktemb čokkoim om [[Kuiten Uul]]-mägenpä (toižed nimed oma [[Huitun Orgil]], [[Nairamdal Orgil]], 4374 m ü.m.t.) Kitain röunal man päivlaskmas.

Klimat om letetazangišton kontinentaline kuiv. Lämuden köläidused oma lujad da teravad päivän da ön keskes, kezan (+25..+35 C°) da tal'ven (−25..−35 C°) keskes. Paneb 200..500 mm sadegid vodes. [[Letetorok]]ad oleskeldas paksus.

Londuseližed pävarad oma [[kivivoi]], [[kivihil']], [[metall]]ad ([[vas'k]], [[molibden]], [[vol'fram]], [[nikel']], [[tin]], [[cink]], [[raud]], [[kuld]], [[hobed]]), [[fosfatad]].

== Politine sistem ==

Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-mn|Монгол Улсын Ерөнхийлөгч}}), hän-žo om armijan päkäsknik. Kaik rahvaz valičeb händast nelläks vodeks, kahtenden strokun voimuz om olmas.

Parlament om üks'kodine Sur' Valdkundaline Hural ({{lang-mn|Улсын Их Хурал}}) 76 ühtnijanke. Hö valičesoiš kaiken rahvahan änestusel kerdan nelläs vodes. Deputatad valitas päministrad, i hän paneb ohjastusen radnikoid radsijha prezidentanke sättutandan jäl'ghe.

Parlamentan ühtnijoiden järgenduseližen valičendad oliba vn 2016 29. päiväl kezakud. [[Battulga Haltmaagiin]] sai vägestust vn 2017 valičendoiden kahtendes turas (26. kezaku i 7. heinku, 2. tur — 50,6% änid) da radab prezidentan vs 2017 heinkun 10. päiväspäi ühtent strokud. [[Hurelsuh Uhnaagiin]] om päministraks vn 2017 4. redukuspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mongolijan administrativiž-territorialine jagand]].''

Mongolii jagase 21 agjaks (''aimak:aks'', {{lang-mn|аймаг}}) da 1 pälidnaks (mong.: ''нийслэл'', [[Ulanbatar]]). Aimakad alajagasoiš 329 ''somon:aks'' (ümbrikoks, mong.: ''сум'') vl 2006.

== Eläjad ==
Mongolijas elädas [[mongolijalaižed]]. Vl 2014 valdkundan ristitišt oli 2 931 300 eläjad.

Religijan mödhe: [[buddizm|buddistad]] — 53%, religijatomad — 38,6%, [[islam|islamanuskojad]] — 3%, [[šamanizm|šamanistad]] — 2,9%, [[hristanuskond|hristanuskojad]] — 2,2%, toižed uskojad — 0,3%.

Kaikutte nellänz' ristit kümnespäi eläb [[Ulanbatar]]-pälidnas. Toižed sured lidnad (enamba 30 tuh. ristituid vl 2010, surembaspäi penembha): [[Erdenet]], [[Darhan]], [[Čoibalsan (lidn)|Čoibalsan]], [[Muren]], [[Nalaih]]. Vl 2010 kaik oli 25 lidnad enamba mi 10 tuh. eläjidenke. Lidnalaižiden pala om 68,7% (2020).

== Rahvahanižanduz ==
Vl 2010 Mongolijan päeksport oli [[vas'k]] (37%), [[kivihil']] (19%), [[raud|raudkivend]] da raudühthesuladused (9%), [[kuld]] (8%), [[kivivoi]] (7%); toine eksport — [[cink]] (4%), kodiživatoiden [[karv]] (4%), toižed metallad (3%), [[lehmänliha]], [[sobad]].

Valdkundan päpartnör torguindas om [[Kitai]] (Mongolijan importan nelländez' da pol'eksportad).

== Homaičendad ==
<references />

== Irdkosketused ==
* [http://www.president.mn/ Mongolijan prezidentan oficialine sait (''president.mn'').] {{ref-mn}} {{ref-en}}
* [http://www.parliament.mn/ Mongolijan parlamentan oficialine sait (''parliament.mn'').] {{ref-mn}} {{ref-en}}
{{Commons|Mongolia}}

{{Azii}}

[[Kategorii:Mongolii| ]]
