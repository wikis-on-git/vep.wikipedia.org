{{Valdkund
| Nimi = Mongolii<br />Монгол Улс<br />[[Fail:Monggol ulus.svg|40px]]
| Valdkundznam = State emblem of Mongolia.svg
| Flag = Flag of Mongolia.svg
| Valdkundznam text = Mongolijan valdkundzanam
| Flag text = Mongolijan flag
| Pälidn = Ulanbatar
| Eläjiden lugu = 2,953,190<ref>[https://www.cia.gov/library/publications/the-world-factbook/geos/mg.html Mongolijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 1,564,116
| Kart = Mongolia in its region.svg
| Kel' = [[mongolijan kel'|mongolijan]]
| Valdkundan pämez' = [[Elbegdorž Cahiagiin|Cahiagiin Elbegdorž]]
| Päministr = [[Saihanbileg Čimediin|Čimediin Saihanbileg]]
| Religii = [[buddizm]], [[ateizm]]
| Valüt = [[mongolijan tugrik]] (MNT)
| Internet-domen = [[.mn]], [[.мон]]
| Telefonkod = +976
| Aigvö = [[UTC]]+7..+8
}}
'''Mongolii''' ([[mongolijan kel'|mong.]]: ''Монгол Улс'', [[vanh mongolijan kel'|vanh mong.]]: [[Fail:Monggol ulus.svg|20px]]), nece om täuz' oficialine nimi, om mererandatoi valdkund [[Azii|Keskmäižes Azijas]]. Sen pälidn da kaikiš suremb lidn om [[Ulanbatar]].

== Istorii ==
Vl 1911 tal'vkun 29. päiväl Mongolii tedoti ripmatomut [[Cin (imperii)|Cin]]-imperijaspäi.

Vl 1992 uhokun 12. päiväl jäl'gmäine Konstitucijan versii<ref>[http://www.legalinfo.mn/law/details/367 Mongolijan Konstitucii (1992). — Legalinfo.mn.] {{ref-mn}}</ref> tuli väghe.

== Geografijan andmused ==
[[Fail:Mongolia Topography.png|thumb|left|300px|Mongolijan topografine kart.]]
Mongolii om mavaldkundröunoiš [[Venäma]]nke pohjoižes (röunan piduz — 3452 km), [[Kitai]]nke päivnouzmas, suves da päivlaskmas (4360 km). Ühthine röunoiden piduz — 8082 km. Pind om 1 564 116 km². Mongolii om mererandatoi valdkund.

Mägiplato otab man tobmad palad 900-1500 metrad korktusil. Kaikiš korktemb čokkoim om [[Kuiten Uul]]-mägenpä (toižed nimed oma [[Huitun Orgil]], [[Nairamdal Orgil]]) (4374 m) Kitain röunal man päivlaskmas.

Klimat om letetazangišton kontinentaline kuiv. Lämuden köläidused oma lujad da teravad päivän da ön keskes, kezan (+25...+35°C) da tal'ven (-25...-35°C) keskes. Paneb 200-500 mm sadegid vodes. [[Letetorok]]ad oleskeldas paksus.

Londuseližed pävarad oma [[kivivoi]], [[kivihil']], [[metall]]ad ([[vas'k]], [[molibden]], [[vol'fram]], [[nikel']], [[tin]], [[cink]], [[raud]], [[kuld]], [[hobed]]), [[fosfatad]].

== Politine sistem ==
[[Fail:Mongolian Government Palace.JPG|thumb|right|300px|Valdkundaline pert'kulu om parlamentan ištundoiden sija [[Ulanbatar]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident, hän-žo om armijan päkäsknik. Kaik rahvaz valičeb händast nelläks vodeks, kahtenden strokun om voimuz.

Parlament om üks'kodine Sur' Valdkundaline Hural ([[mongolijan kel'|mong.]]: ''Улсын Их Хурал'') 76 ühtnijanke. Hö valičese kaiken rahvahan änestusel kerdan nelläs vodes. Deputatad valitas päministrad, i hän paneb ohjastusen radnikoid radsijha prezidentanke sättutandan jäl'ghe.

Järgvaličendad parlamentha oliba vl 2012 kezakun 28. päiväl. Vspäi 2009 [[Cahiagiin Elbegdorž]] om prezidentaks, nügüd' hän radab kahtenden strokun vn 2013 kezakun 26. päivän valičendoiden jäl'ghe.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mongolijan administrativiž-territorialine jagand]].''

Mongolii alajagase 21 ''aimak:ha'' (agjaha, [[mongolijan kel'|mong.]]: ''аймаг'') da 1 pälidnha ([[mongolijan kel'|mong.]]: ''нийслэл'') ([[Ulanbatar]]). Aimakad alajagase 329 ''somon:ha'' (ümbrikho, [[mongolijan kel'|mong.]]: ''сум'') vl 2006.

== Eläjad ==
Mongolijas elädas [[mongolijalaižed]].

Kaikutte nellänz' ristit kümnespäi eläb [[Ulanbatar]]-pälidnas. Toižed sured lidnad (enamba 30 tuh. ristitud vl 2010, surembaspäi penembha): [[Erdenet]], [[Darhan]], [[Čoibalsan (lidn)|Čoibalsan]], [[Muren]], [[Nalaih]]. Vl 2010 kaik oli 25 lidnad enamba mi 10 tuh. eläjidenke.

Vl 2013 eläjiden lugu oli 2 931 300 ristutud.

== Rahvahanižanduz ==
Vl 2010 Mongolijan päeksport oli [[vas'k]] (37%), [[kivihil']] (19%), [[raud|raudkivend]] da raudühthesuladused (9%), [[kuld]] (8%), [[kivivoi]] (7%); toine eksport — [[cink]] (4%), kodiživatoiden [[karv]] (4%), toižed metallad (3%), [[lehmänliha]], [[sobad]].

Valdkundan päpartnör torguindas om [[Kitai]] (Mongolijan importan nelländez' da pol'eksportad).

== Homaičendad ==
<references />

== Irdkosketused ==
* [http://www.president.mn/ Mongolijan prezidentan oficialine sait.] {{ref-mn}} {{ref-en}}
* [http://www.parliament.mn/ Mongolijan parlamentan oficialine sait (''Монгол Улсын Их Хурал'').] {{ref-mn}} {{ref-en}}

{{Commons|Mongolia}}
{{Azii}}

[[Kategorii:Mongolii| ]]
