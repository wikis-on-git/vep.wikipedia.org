{{Eländpunkt
 | Nimi = Murmansk<br />Мурманск <small>(ven.)</small><br />Мурман ланнҍ <small>(kil'd.-saam.)</small>
 | Lidnanznam = RUS Murmansk COA.svg
 | Flag = 
 | Lidnanznam text = Murmanskan lidnanznam
 | Flag text = Murmanskan flag
 | Valdkund = Venäma
 | Eläjiden lugu = 282,851
 | Voz' = 2021
 | Pind = 154.4
 | Fail = Murmansk, 2015-08-04, 2-04 AM - panoramio.jpg
 | Pämez' = Igor' Morar'<br />(sulaku 2022—)
 | Telefonkod = +7-8152-xxx-xxx
 | Avtokod = 51
 | Aigvö = [[UTC]]+3 ([[MSK]]+0)
}}
[[Fail:Округа Мурманска.png|thumb|left|250px|Murmanskan ümbrikod:<br>{{legend|orange|Leninan ümbrik}} {{legend|green|Oktäbrin ümbrik}} {{legend|fuchsia|Pervomaiskii ümbrik}}]]
'''Murmansk''' ({{lang-ru|Мурманск}}, [[kil'din saamen kel'|kil'd.-saam]].: ''Мурман ланнҍ'', {{lang-se|Murmánska}}) om [[Venäma]]n lidn valdkundan lodehes. Se om [[Murmanskan agj]]an administrativine keskuz da kaikiš suremb lidn i lidnümbrik, vägilidn.

Murmansk om kaikiš suremb lidn [[Pohjoine polärine pird|Pohjoižen polärižen pirdan]] taga. Sen aluz om pandud sureks portaks. Tähäsai Murmansk om [[Pohjoine laivišt|Pohjoižen laivišton]] pävarustuzbaz.
[[Fail:Road in Murmansk.jpg|thumb|left|250px|Ird Murmanskas]]

== Istorii ==
Eländpunktan aluz om pandud vl 1916 redukun 4. päiväl kuti ''Romanov Murmanal'' ({{lang-ru|Романов-на-Мурмане}}) lidnan statusanke. [[Fevralin revolücii|Fevralin revolücijan]] jäl'ghe vn 1917 3. päiväl sulakud udesnimitihe lidnad ''Murmansk:aks''.

Vl 1926 se oli pen' lidn 9 tuhad eläjanke. Sikš ku [[Nevondkundaline Ühtištuz|NSTÜ:le]] pidi säta ičeze port [[Jävaldmeri|Jävaldmeren]] randal varatoitmaha Pohjoižlaivištod, arktižid ekspedicijoid, [[Noril'sk]]an sauvomišt, ümbriradamha [[kala]]n püdod, ka sid' Murmansk šingotaškanzihe hotkas. Vodele 1939 lidnan ristitišt oli jo 119 tuhad ristitud. Lidn šingotase järedaks portaks i laivišton bazaks, kaik Venäman atomlaivad oma kirjutadud Murmanskan portas, mugažo sömtegimišton, metalližkonstrukcijoiden i geologijan edheotandoil.

== Geografijan andmused ==
Lidn sijadase [[Kolan pol'sar'|Kolan pol'saren]] pohjoižel randal, 50 m ü.m.t. keskmäižel korktusel. Murmansk seižub ''Murmanan randal'', [[Barencan meri|Barencan meren]] kaiken aigan jädumatoman [[Kolan laht]]en kall'oikahil randoil. Lidnan keskuz om lahten päivnouzmaižel randal. Vspäi 2005 avtotesild ühtenzoitab lahten randoid. Matkad avtotedme om läz 1380 km [[Piter]]ihesai da 1905 km [[Moskv]]hasai. Lidnad-kaimdajad seištas lahten randadme: [[Kol]] ani suviröunan taga i [[Severomorsk]] 7 kilometras pohjoižpäivnouzmaižen röunan taga.

Murmansk om lidnümbrikon üks'jäine eländpunkt, se jagase koumeks administrativižeks ümbrikoks: Leninan, Oktäbrin da Pervomaiskii. Ümbrikod ei olgoi municipalitetoikš.

== Eläjad ==
Vn 2010 Venäman rahvahanlugemižen mödhe eläjiden lugu oli 307 257 ristitud. Kaikiš suremb ristitišt oli vl 473 tuhad eläjid vl 1991, ristitišt poleni Murmanan randan sodalidnuziden kändandan taguiči eriližikš lidnoikš, mugažo norišt sirdi valdkundadme ižandusen pahan olendan tagut.

Rahvahad (enamba 0,8% vl 2010, ozutadud rahvahudenke): [[venälaižed]] — 89,6%, [[ukrainalaižed]] — 4,6%, [[vaugedvenälaižed]] — 1,6%, [[totarlaižed]] — 0,8%, toižed rahvahad — 3,2%.

Edeližed lidnan pämehed oma:
* Dmitrii Filippov (tal'vku 2016 — sügüz'ku 2018);
* Tamara Prämikova (sügüz'ku 2018 — reduku 2019, velgusentäutai vn 2021 sügüz'kuspäi vn 2022 keväz'kuhusai)
* Andrei Sisoev (reduku 2019 — eloku 2021)
* Mihail Belošejev (eloku−sügüz'ku 2021)

== Galerei ==
<gallery mode="packed" heights="125px">
Здание администраций Мурманской области и Мурманска 2.jpg|Lidnan i agjan administracijoiden sauvuz (2009)
Здание Мурманского морского пароходства.JPG|Murmanskan laivkompanijan sauvuz, 2013
Комплекс Свято-Никольского кафедрального собора 2.JPG|Ph. Mikulain kafedraližen päjumalanpertin kompleks, vn 2013 nägu
Мурманский судоремонтный завод.jpg|Murmanskan laivankohenduztegim vl 2015
МГТУ.jpg|Murmanskan valdkundaline tehnine universitet, 2010-nded voded (ende ülämeriškol)
Здание Дома культуры моряков.JPG|Merimehiden kul'turkeskuz (2013)
О'КЕЙ. Март 2013 г. - panoramio.jpg|O'KEI-torguindkeskuz (2013)
Универмаг Волна 2012.jpg|Universaline «Volna»-lauk (2012, ''Laineh'')
Murmansk Port.jpg|Murmanskan meriport ühtennimižen karan randal, 2007. voz'
Поезд № 15 и Мурманский вокзал.jpg|Murmanskan päraudtestancii vl 2009
</gallery>

== Tetabad sündnuded ==
* [[Goman Aleksei|Aleksei Goman]] (sünd. 1983) — Venäman pajatai.
* [[Ognevič Zlata|Zlata Ognevič]] (sünd. 1986) — ukrainalaine naine, Ukrainan eläi, ukrainine pajatai.

== Homaičendad ==
<references />

== Irdkosketused ==
* [http://www.murmansovet.ru/ Lidnan Ezitajiden Nevondkundan oficialine sait (''murmansovet.ru'').] {{ref-ru}}
* [http://www.citymurmansk.ru/ Lidnan administracijan oficialine sait (''citymurmansk.ru'').] {{ref-ru}}
{{Commons|Category:Murmansk}}

{{Murmanskan agjan lidnad}}
{{Venälaižen Federacijan subjektoiden pälidnad}}

[[Kategorii:Murmansk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agj|*]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
