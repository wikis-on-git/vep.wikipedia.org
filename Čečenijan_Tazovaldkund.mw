{{Venälaižen Federacijan subjekt
|Nimi           = Čečenijan Tazovaldkund
|Venälaine nimi = Чеченская Республика
|Flag           = [[Fail:Flag of the Chechen Republic.svg|150px|Čečenijan Tazovaldkundan flag]]
|FSCoA          = [[Fail:Coat of arms of Chechnya.svg|110px|Čečenijan Tazovaldkundan znam]]
|FlagLnk        = Čečenijan Tazovaldkundan flag
|CoALnk         = Čečenijan Tazovaldkundan znam
|FSMap          = [[Fail:Map of Russia - Chechnya.svg|300px]]
|FSCtrWhat      = Pälidn
|FSCtrNm        = [[Groznii]]
|AreaRnk        = 75
|TotArea        = 15647
|WaterPrcnt     = 0.8
|PopRnk         = 38
|Eläjiden lugu  = 1,370,268
|PopCtDate      = 2015
|PopDens        = 87.57
|GDP            = 
|GDPCtDate      =
|GDP(PPP)       = 
|FedDistrNm     = Pohjoižkavkazan
|EcRegNm        = Pohjoižkavkazan
|OfLangs        = [[venäkel']], [[čečenijan kel']]
|HeadTtl        = Tazovaldkundan pämez'
|HeadNm         = [[Kadirov Ramzan|Ramzan Kadirov]]
|ViceTtl        = Ohjastusen ezimez'
|ViceNm         = [[Edel'gerijev Ruslan|Ruslan Edel'gerijev]]
|LegislTtl      = Parlamentan ezimez'
|LegislNm       = [[Daudov Magomed|Magomed Daudov]]
|FSAnthem       = 
|Domain         = 
|CadNo          = 20, 95
|MSK            = [[UTC]]+3 ([[MSK]]+0)
}}
'''Čečenijan Tazovaldkund''' ([[venäkel'|ven.]] ''Республика Чечня'', [[čečenijan kel'|čeč.]] ''Нохчийн Республика'') vai muite '''Čečenii''' vai '''Čečnä''' ([[venäkel'|ven.]] ''Чечня'', [[čečenijan kel'|čeč.]] ''Нохчийчоь'') om tazovaldkund ([[Venälaižen Federacijan subjektad|subjekt]]) [[Venäma]]s.

Se mülüb [[Pohjoižkavkazan federaline ümbrik|Pohjoižkavkazan federaližhe ümbrikho]].

Čečenijan pälidn da kaikiš suremb lidn om [[Groznii]].

== Keled ==
Čečnän valdkundkeled oma [[venäkel']] da [[čečenijan kel']].

== Istorii ==
Čečenijan Tazovaldkund om olmas vl 1992 tal'vkun 10. päivälpäi [[Čečenijan da Ingušetijan Tazovaldkund|Čečenijan da Ingušetijan]] čihodamižen jäl'ghe.

Vozil 1992-1999 tazovaldkund oli ripmatoman de fakto, se eli läbi kahtes sodas. Vozil 1999-2009 tazovaldkund oli «terroranvastaižen operacijan» zonaks.

Vl 2009 sulakun 16. päiväl terroranvastaine režim oli heittud, ižandusen udessündutamine oli jätkanu.

Čečenijan Tazovaldkundan Konstitucii<ref>[http://constitution.garant.ru/region/cons_chech/ Čečenijan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 2003 keväz'kun 23. päiväl kaiken rahvahan referendumal da om väges nügüd' möhembaižiden vajehtusidenke da ližadusidenke.

== Geografijan andmused ==
[[Fail:Chechen Republic relief location map.jpg|thumb|left|250px|Čečenijan Tazovaldkundan reljefan kart.]]
Čečenijal om röunoid [[Dagestanan Tazovaldkund]]anke pohjoižes, päivnouzmas da suvipäivnouzmas, [[Gruzii|Gruzijanke]] suvipäivlaskmas, [[Ingušetijan Tazovaldkund]]anke päivlaskmas, [[Pohjoižosetijan — Alanijan Tazovaldkund]]anke da [[Stavropolin rand]]anke lodehes. Čečenijan Tazovaldkund om mererandatoi.

Pind om 15 647 km². [[Mec]]ad seištas ezimägištoil. Znamasižed joged oma [[Terek (jogi)|Terek]] da [[Sunž (Terekan ližajogi)|Sunž]]. Läz kaik joged oma Terekan ližajoged. Kaik joged mülüdas [[Kaspijan meri|Kaspijan meren]] basseinha. Kaik om 14 järved tazovaldkundas, kaikiš suremb niišpäi om [[Kezenojam]] (2,4 km², 72 m süvütte) suvipäivnouzmaižel röunal Dagestananke.

Reljef om tazo tazovaldkundan pohjoižes, kukhikaz da ezimägišton keskuses, mägikaz suves. Kaikiš korktemb čokkoim om [[Kavkazan Pämägisel'g]]an [[Tebulosmt]]-mägenpä ([[čečenijan kel'|čeč.]]: ''Tuloi Lam'') tazovaldkundan suvipäivlaskmas, Gruzijanke röunal (4492 m).

Klimat om kontinentaline läm' kuiv pohjoižes, mägiden vilu neps mägiš. Heinkun keskmäine lämuz om +21...+25°C. Vilukun kesklämuz om -3°C pohjoižtazangištoil da -12°C mägiden pautkil. Paneb sadegid 300 mm vodes keskmäras pohjoižtazangištoil da 1000 mm vodes mägiden pautkil.

Londuseližed varad oma [[kivivoi]], [[londuseline gaz]], [[sauvondmaterialad]] ([[mouckivi]], [[sauvondgips]], [[savi|saved]], [[lete|letked]], [[dolomit]]), mineraližed [[muju]]d, [[vezi|reskvezi]], [[mustma]].

== Tobmuz ==
Tazovaldkundan pämez' ([[čečenijan kel'|čeč.]]: ''Нохчийн Республикин Куьйгалхо'', [[venäkel'|ven.]]: ''Глава Чеченской Республики'') om [[Kadirov Ramzan|Ramzan Kadirov]], radab vs 2007 uhokun 15. päiväspäi kahtenden strokun. Ramzan Kadirov om vahvištadud radnikusele möst Tazovaldkundan Parlamental vl 2011 keväz'kun 5. päiväl [[Medvedev Dmitrii|Venäman prezidentan]] taričendan mödhe. Tulebal aigal (18.09.2016) kaik rahvaz änestaškandeb händast videks vodeks.

Čečenijan Tazovaldkundan Parlament om tazovaldkundan üks'kodižeks parlamentaks 41 ezitajanke, vaiš 10 heišpäi ratas kaikenaigašti. [[Daudov Magomed|Magomed Daudov]] radab sen ezimeheks vs 2015 heinkun 3. päiväspäi.

Radonoigendai tobmuz om Čečenijan Tazovaldkundan Ohjastuz. [[Edel'gerijev Ruslan|Ruslan Edel'gerijev]] radab Ohjastusen ezimeheks vs 2012 semendkun 24. päiväspäi. Ohjastusen ezmäine varaezimez' da nell' Ohjastusen muite varaezimest oma hänele abhu. Tazovaldkundan ministrused, ohjandused da komitetad alištudas Ohjastusele.

Järgvaličendad Parlamentha oliba vl 2013 sügüz'kun 8. päiväl.

== Eläjad ==
Vl 2010 eläjiden lugu om 1 268 989 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Eläjiden keskes vaiše koumandez om lidnalaine.

Kaikes tazovaldkundas om [[Čečenijan Tazovaldkundan lidnad|viž lidnad]] da 2 lidnanvuittušt žilod. Toižed sured lidnad (enamba 50 tuh. ristitud, surembaspäi penembha) oma [[Urus Martan]], [[Šali]] da [[Gudermes]]. Vl 2015 kaik om 26 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[čečenalaižed]] (95,1%), [[venälaižed]] (1,9%), [[kumikalaižed]] (1,0%), [[avarad]] (0,4%), toižed — 1,4%, rahvahuden ozutandata — 0,2%.

== Homaičendad ==
<references />

== Irdkosketused ==
* [http://www.ramzan-kadyrov.ru/ Čečenijan Tazovaldkundan pämehen oficialine informacine sait.] {{ref-ru}}
* [http://www.chechnya.gov.ru/ Čečenijan Tazovaldkundan pämehen da Ohjastusen oficialine portal.] {{ref-ru}}
* [http://www.parlamentchr.ru/ Čečenijan Tazovaldkundan Parlamentan oficialine sait.] {{ref-ru}}

{{Čečenijan Tazovaldkundan lidnad}}
{{Venälaižen Federacijan subjektad}}

[[Kategorii:Čečenijan Tazovaldkund| ]]
