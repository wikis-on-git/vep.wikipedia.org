{{Venälaižen Federacijan subjekt
|Nimi           = Amuran agj
|Venälaine nimi = Амурская область
|Flag           = [[Fail:Flag of Amur Oblast.svg|150px|Amuran agjan flag]]
|FSCoA          = [[Fail:Coat of arms of Amur Oblast.svg|110px|Amuran agjan znam]]
|FlagLnk        = Amuran agjan flag
|CoALnk         = Amuran agjan znam
|FSMap          = [[Fail:Map of Russia - Amur Oblast.svg|300px]]
|FSCtrWhat      = Pälidn
|FSCtrNm        = [[Blagoveščensk (Amuran agj)|Blagoveščensk]]
|AreaRnk        = 14
|TotArea        = 361908
|WaterPrcnt     = 3.18
|PopRnk         = 62
|Eläjiden lugu  = 798,424
|PopCtDate      = 2018
|PopDens        = 2.21
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']]
|HeadTtl        = Gubernator
|HeadNm         = [[Kozlov Aleksandr|Aleksandr Kozlov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Djakonov Konstantin|Konstantin Djakonov]]
|FSAnthem       = 
|Domain         = 
|CadNo          = 28
|MSK            = [[UTC]]+9 ([[MSK]]+6)
}}
'''Amuran agj''' ({{lang-ru|Амурская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Agjan pälidn da kaikiš suremb lidn om [[Blagoveščensk (Amuran agj)|Blagoveščensk]].

== Keled ==
Valdkundkel' om üks'jäine — [[venäkel']].

== Istorii ==
Amuran agj om olmas vl 1932 redukun 20. päivälpäi. Vn 1948 2. päivälpäi elokud agj om erigoitnu [[Habarovskan rand]]aspäi.

Amuran agjan Päkäskuz<ref>[http://constitution.garant.ru/region/ustav_amur/ Amuran agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 1995 16. päiväl kül'mkud Agjan Suiman ezitajil, om allekirjutadud gubernatoral sil-žo vodel tal'vkun 13. päiväl da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Amur Oblast.png|thumb|left|250px|Amuran agjan reljefan kart.]]
Agj röunatab [[Habarovskan rand]]anke päivnouzmas, [[Evrejan avtonomine agj|Evrejan avtonomiženke agjanke]] suvipäivnouzmas, [[Kitai]]nke suves da suvipäivlaskmas (sen [[Heilunczän]]-agjanke), [[Baikalantagaine rand|Baikalantagaiženke randanke]] päivlaskmas da [[Saha (Jakutijan) Tazovaldkund]]anke pohjoižes. Amuran agj om mererandatoi.

Pind om 361 908 km², sidä kesken [[mec]] otab kaks' koumandest. Kaikiš pidemb [[Amur]]-jogi om [[Kitai]]nke röunaks. Agjan tobj pala mülüb [[Amur]]-jogen basseinha, sen znamasižed ližajoged oma [[Zei (jogi)|Zei]] da [[Burei (jogi)|Burei]]. Mugažo järed jogi om [[Selemdž]] pohjoižpäivnouzmas, se om Zejan ližajogi. [[Olökm]]-jogen pala jokseb lodehes, se mülüb [[Len (jogi)|Lenanjogen]] basseinha. Kaikiš suremb reskvezišt om ratud [[Zejan vezivaradim]].

Reljef om mägikaz pohjoižes ([[Stanovoi (mägisel'g)|Stanovoi-mägisel'g]]), tazo keskuses da suves. Kaikiš korktemb čokkoim om [[Gorod Makit]]-mägenpä, se sijadase agjan päivnouzmas (2295 m). Kaikiš madalamb om Amur-jogen kendäk suves.

Klimat om terav kontinentaline pohjoižil mägil da mussonine suvemb. Keza om räk, tal'v om lujas vilu. Heinkun keskmäine lämuz om +19..+22 C°, vilukun kesklämuz om −22..−31 C°. Paneb sadegid 500..550 mm vodes agjan suvipoles da 900..1000 mm pohjoižmägiden pautkil. Sadeged oleldas kezal tobjimalaz (voden norman seičeme kümnendest). Kevädel lumikatken tobj pala purustub madalan nepsuden tagut.

Londuseližed varad oma [[kivihil']], [[bur hil']], metallad ([[raud|raudkivend]], [[vas'k]], [[tin]], [[kuld]], [[äimetalližed kivendod]]), [[mouckivi]], [[mec]], [[gidroenergii]].

== Tobmuz ==
[[Fail:Seat-of-the-government-amur-oblast-lenin-street-135-blagoveshchensk.jpg|thumb|right|250px|Agjan gubernatoran da Ohjastusen pert' [[Blagoveščensk (Amuran agj)|Blagoveščenskas]].]]
Agjan pämez' nimitase gubernatoraks. [[Kozlov Aleksandr|Aleksandr Kozlov]] radab gubernatoran vs 2015 keväz'kun 25. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks' ezmäine Ohjastusen varaezimez' da seičeme Ohjastusen muite varaezimest oma hänele abhu.

Amuran agjan üks'kodine parlament om Käskusenandai Suim. Kaik rahvaz valičeb sen 36 ezitajad videks vodeks. [[Djakonov Konstantin|Konstantin Djakonov]] radab Käskusenandajan Suiman ezimeheks vs 2013 uhokun 12. päiväspäi.

Radonoigendai tobmuz om Amuran agjan Ohjastuz. Agjan ministrused, ohjandused da inspekcijad alištudas Ohjastusele.

Vl 2015 sügüz'kun 13. päiväl gubernatorad valitihe, [[Kozlov Aleksandr|nügüdläine gubernator]] sai vägestust ezmäižel tural 50,64% änid satusenke. Käskusenandajan Suiman ühtnijoiden järgenduseližed valičendad oliba vn 2011 4. päiväl tal'vkud.

== Eläjad ==
Vn 2010 Venäman rahvahanlugemižen mödhe eläjiden lugu oli 830 103 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kahtenz' eläi koumespäi om lidnalaine.

Kaik om [[Amuran agjan lidnad|kümne lidnad]] agjas, 21 lidnanvuittušt žilod da 608 küläd. Toižed järedad lidnad (enamba 50 tuh. ristituid, surembaspäi penembha): [[Belogorsk (Amuran agj)|Belogorsk]] da [[Svobodnii (Amuran agj)|Svobodnii]].

Rahvahad (enamba 0,4% vl 2010): [[venälaižed]] — 93,4%, [[ukrainalaižed]] — 2,0%, [[vaugedvenälaižed]] — 0,5%, [[armenijalaižed]] — 0,5%, [[totarlaižed]] — 0,4%, toižed rahvahad — 2,2%, rahvahuden ozutandata — 1,0%.

Erased toižed igähižed rahvahad oma [[evenkalaižed]] (1481 rist., 0,18%) i [[jakutalaižed]] (449 rist., 0,05%).

== Homaičendad ==
<references />

== Irdkosketused ==
* [http://www.amurobl.ru/ Amuran agjan gubernatoran da Ohjastusen oficialine portal (''amurobl.ru'').] {{ref-ru}}
* [http://www.zsamur.ru/ Amuran agjan Käskusenandajan Suiman oficialine sait (''zsamur.ru'').] {{ref-ru}}

{{Amuran agjan lidnad}}
{{Venälaižen Federacijan subjektad}}

[[Kategorii:Amuran agj| ]]
