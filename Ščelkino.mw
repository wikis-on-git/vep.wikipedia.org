{{Eländpunkt
 | Nimi = Ščelkino<br />Щёлкино <small>(ven.)</small><br />Щолкіне <small>(ukr.)</small><br />Şçolkino <small>(krim.-tat.)</small>
 | Lidnanznam = Coat of arms of Shcholkine.jpg
 | Flag = Flag of Shcholkine.jpg
 | Lidnanznam text = Ščelkinon lidnanznam
 | Flag text = Ščelkinon flag
 | Valdkund = Venäma]] - de fakto<br />[[Ukrain]] - de jure
 | Eläjiden lugu = 10,328
 | Voz' = 2018
 | Pind = 34.2
 | Fail = Shcholkine.jpg
 | Pämez' = Sergei Varavin<br />(sügüz'ku 2014—)
 | Telefonkod = +7-36567.<br/>+380-6557
 | Aigvö = [[UTC]]+3
}}
'''Ščelkino''' ({{lang-ru|Щёлкино}}, {{lang-uk|Щолкіне}}, {{lang-crh|Щёлкино / Şçolkino}}) om lidn [[Krim]]an päivnouzmas. Se om [[Leninon rajon (Krim)|Leninon rajonan]] lidnankund.

== Istorii ==
Eländpunktan aluz om pandud vn 1978 redukus Kriman atomelektrostancijan sauvojiden žiloks. Nimitihe sidä nevondkundaližen Kirill Ščelkin-atomfizikantedomehen (1911−1968) muštho vn 1982 16. päiväl sulakud. Vl 1981 AES:an sauvomine oli zavottüd läz žilod, vl 1987 azotihe sauvondad tahondan geologižen stabilitomuden tagut. Vn 1992 18. päiväl tal'vkud lidnanvuitte žilo sai lidnan statusad. Vn 2016 uhokuspäi atomstancijan jändusiden panend mantazole tegese.

Ščelkino šingotase merikurortaks, sörfingan tahoks. Ei ole tegimištod lidnas, planiruitas industriališt parkad enččen AES:an territorijal. Jogavozne [[Respublika KaZantip]]-[[danspop]]muzikfestival' oigendase Ščelkinos.

== Geografijan andmused ==
Lidn sijadase [[Azovmeri|Azovmeren]] randal, 20 m ü.m.t. keskmäižel korktusel, om ümbärtud meren lahtoil koumes polespäi. [[Kazantip]]-nem' om pohjoižhe, solakaz Aktaš-järv levigandeb suvhe lidnaspäi. Matkad [[Simferopol'|Simferopolihesai]] om 144 km päivlaskmha-suvipäivlaskmha orhal vai 174 km avtotedme. Lähembaižed lidnad oma [[Feodosii]] 55 km suvipäivlaskmha orhal vai 65 km avtotedme i [[Kerč]] 50 km päivnouzmha orhal vai 80 km avtotedme.

Ščelkino om lidnankundan üks'jäine eländpunkt.

== Eläjad ==
Vl 2012 Ščelkinon eläjiden lugu oli 11 194 ristitud, vl 2014 — 10 620 ristitud. Kaikiš suremb ristitišt oli 14 659 eläjad vl 1989.

Rahvahad (enamba 0,4% vl 2014): [[venänikad]] — 72,3%, [[ukrainalaižed]] — 21,2%, [[totarlaižed]] — 0,8%, [[vaugedvenälaižed]] — 0,8%, toižed rahvahad — 2,0%, rahvahuden ozutandata — 2,9%.

== Homaičendad ==
<references />

== Irdkosketused ==
* [http://горсовет.щелкино-рк.рф/ Lidnankundan sijaližen ičeohjastusen aluzkundoiden oficialine sait (''горсовет.щелкино-рк.рф'').] {{ref-ru}}
{{Commons|Shcholkine}}

[[Kategorii:Kriman lidnad]]
[[Kategorii:Eländpunktad kirjamišton mödhe]]
[[Kategorii:Leninon rajon (Krim)]]
