{{Eländpunkt
 | Nimi = Liski<br />Лиски
 | Lidnanznam = Coat of arms of Liski (1997).gif
 | Flag = Flag of Liski (Voronezh oblast).png
 | Lidnanznam text = Liskin lidnanznam
 | Flag text = Liskin flag
 | Valdkund = Venäma
 | Eläjiden lugu = 53,897
 | Voz' = 2018-01-01
 | Pind = 63
 | Fail = Liski-Avokzal.jpg
 | Pämez' = Eduard Korišev<br />(viluku 2014—)
 | Telefonkod = +7-47391-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Liski''' ({{lang-ru|Ли́ски}}) om [[Venäma]]n lidn, lidnankund da raudtesol'm [[Voronežan agj]]an päivlaskmas. Se om agjan nellänz' lidn eläjiden lugun mödhe, [[Liskin rajon]]an administrativine keskuz.

== Istorii ==
Eländpunktan aluz om pandud vl 1787 kuti ''Uz' Pokrovk''-žilo ({{lang-ru|село Новая Покровка}}) Bogatii Zaton-varjoičendpostan sijas (oli tetab vspäi 1571). Vl 1870 saudihe Liski-raustestancijad da žilod senno, nimitihe amuižen Liski-žilon ({{lang-ru|Лиски, Лыски}}) mödhe Donan vastrandal, melkukhad mecata oma siš. Ühtenzoittihe stancijad i žilod Svobod-radnikžiloks ({{lang-ru|Свобода}} «joudjuz») vl 1928 rajonkeskusen statusanke. Se sai lidnan statusad vl 1937. [[Toine mail'man soda|Toižen mail'man sodan]] aigan lidn ei olend okkupiruidud nacistoil, no heiden sodaväged oliba Donan vastrandal. Vl 1943 udesnimitihe lidnad nügüdläižikš. Vll 1965−1991 sen nimi oli ''Georgiu-Dež''.

Liski šingotase metallanümbriradmižel (torvveimiden palad, rezervuarad i metalližkonstrukcijad) sauvondmaterialiden pästandal (savič, betonšpalad, raudbetontegesed, silikatblok), sömtegimištol (saharan edheotand, maidtegim, pühävoitegim). Raudten edheotandad i jügujogiport ratas lidnas, mugažo kaikiš järedamb Evropas sömän živatoiden täht tegim om olmas.

== Geografijan andmused ==
Lidn sijadase rajonan keskuzpalan suvipäivlaskmas, [[Don]]-jogen hural randal, 110 m ü.m.t. keskmäižel korktusel. Matkad [[Voronež]]hasai om 77 km pohjoižhe orhal, 107 km avtotel vai raudtel. Lähembaižed lidnad oma [[Bobrov (lidn)|Bobrov]] 39 km pohjoižpäivnouzmha orhal, 49 km avtotedme vai raudtedme, i [[Ostrogožsk]] 32 km suvipäivlaskmha orhal, 57 km avtotedme vai 40 km raudtedme. ''Liski-raudtestancii'' radab lidnan päivlaskmaižes palas «Voronež — [[Rossoš]]»-keskustal. Kaik 13 tošt stancijad da platformad oma raudteil lidnas da sen ezilidnas.

Kalač-futor (295 rist. vl 2016) mülüb lidnankundha Liskin ližaks. Lidnankundan pind — 64,77 km².

== Eläjad ==
Vl 1939 lidnan ristitišt oli 25 500 eläjad. Vn 2010 Venäman rahvahanlugemižen mödhe lidnan eläjiden lugu oli 55 864 ristitud, lidnankundan — 56 166 ristitud, rajonan viž ühesandest. Kaikiš suremb lidnan ristitišt om 52..56 tuhad eläjid vspäi 1976 (56 500 rist. vl 1998). Vl 2018 kaik 54 195 ristitud elihe lidnankundas. [[Ortodoksine hristanuskond|Ortodoksižen hristanuskondan]] päjumalanpert' i koume jumalanpertid<ref>[http://sobory.ru/geo/locat/2840 Liskin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,9%, [[ukrainalaižed]] — 1,1%, [[armenijalaižed]] — 0,8%, toižed rahvahad — 1,8%, rahvahuden ozutandata — 0,4%.

Professionaližen opendusen aluzkundad oma Liskin tehmištoliž-transportine tehnikum<ref>[http://lptt.ru/ Liskin tehmištoliž-transportižen tehnikuman sait (''lptt.ru'').] {{ref-ru}}</ref> i Liskin agrariž-tehnologine tehnikum<ref>[http://latt36.ru/ Liskin agrariž-tehnologižen tehnikuman sait (''latt36.ru'').] {{ref-ru}}</ref>.

== Galerei ==
<gallery mode="packed" heights="125px">
Площадь Ленина - panoramio (15).jpg|Lidnan da rajonan tobmuden sauvused
Liski, Voronezh Oblast, Russia - panoramio (1).jpg|Jumalanmaman Vladimiran jumalaižen päjumalanpert'<br />(om saudud vll 2003−2011)
Palace of Culture Liski.JPG|Kul'turkeskuz vl 2013
Liski Branch-Station.jpg|Raudtestancii
</gallery>

== Homaičendad ==
<references />

== Irdkosketused ==
* [http://adminliski.ru/ Lidnankundan tobmuden aluzkundoiden sait (''adminliski.ru'').] {{ref-ru}}
{{Commons|Category:Liski}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Liskin rajon|*]]
