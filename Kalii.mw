{{10000}}{{A10000}}
[[Fail:Potassium.JPG|thumb|left|150px|Metalline kalii]]
{{Himine element|19|Kalii|K|39,0983|Metall|2|8|8|1|0|0|0|}}
'''Kalii''' (''K'' — ''kalium'' latinan kelel) om 19nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendes gruppas (vanhtunuden klassifikacijan mödhe — ühtenden gruppan päalagruppas), tabluden nelländes periodas.

== Ühthine ümbrikirjutand ==
Kalii om levitadud Man kores, sen seičemenz' element (2,4%) i videnz' metall. Element om lujas aktivine himižešti, i sikš ei voi löuta sidä londuses puhthas olendas, necil se om lujas [[natrii|natrijha]] pojav.

Vl 1807 anglijalaine Hemfri Devi-himik sai puhtast kalijad ezmäižen kerdan sen nozolan gidrohapandusen (KOH) [[elektroliz]]an abul. Nimituz libub [[araban kel'|araban]] ''al'-kali''-sanaspäi «[[potaš]]» (kalijan karbonat).

Kalijan biologine ühtnend om tarbhaine. Stajad mülütadas kalijad, sen mairiž voib kucta kibuid eläbil olijoil. Sadud kalijan soliden ühesa kümnendest ümbriratas mineraližikš [[heretuz|heretusikš]].

== Fizižed ičendad ==
Kalii om pehmed hobedaižvauged [[metall|muglmetall]]. Kristalline segluz om kubine.

Atommass — 39,0983. Ninevuz (normaližiš arvoimižiš) — 0,856 g/sm³. Suladandlämuz — 336,8 K (63,65 C°). Kehundlämuz — 1047 K (773,85 C°).

Londuseline kalii kogoneb koumes [[izotop]]aspäi, kaks' niišpäi oma stabiližed: <sup>39</sup>K (93,258%), <sup>40</sup>K (0,0117%, T<sub>½</sub> — 1,25 mlrd vot) i <sup>41</sup>K (6,730%). Kaikuččel sekundal <sup>40</sup>K-izotopan 4 tuhad čihodamižid tegese ristitun hibjas, voib kodvda [[dozimetr]]id kalijan kodiühtnendoil (potaš, kalijan hlorid, kalijan nitrat-selitr). Tetas mugažo 21 ratud radioaktivišt izotopad 32..38, 42..55 atommassanke, i niiden 4 izomärad, kaikiš hätkemb om <sup>41</sup>K-izotop, sen T<sub>½</sub>=22,3 časud.

== Himižed ičendad ==
Kalii muigotub il'mas teravas, sädab gidrohapandust [[vezi|vedes]] poukahtusel, ujub sen pindal. Pidab kaita metallad karasinas, benzinas vai silikonas. Muigotandmärad: +1, 0. Luja endištai. Ani eile metallan reakcijad azotanke. Rikin i azotan muiktused palastudas kalijal. Kalijan ühthesuladuz natrijanke om nozol honuzližel lämudel.

== Irdkosketused ==
* [http://www.webelements.com/webelements/elements/text/K/key.html Kalii ''webelements.com''-saital.] {{ref-en}}
* [http://n-t.ru/ri/ps/pb019.htm Kirjutuz kalijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Potassium}}

{{Periodine tablut}}

[[Kategorii:Himižed elementad kirjamišton mödhe]]
