{{Eländpunkt
 | Nimi = Rijad<br />الرياض‎<br /><small>''(ar-Rijād)''</small>
 | Lidnanznam = Riyadh City Logo.svg
 | Flag = Flag of Riyadh City.svg
 | Lidnanznam text = Rijadan lidnanznam
 | Flag text = Rijadan flag
 | Valdkund = Saudan Arabii
 | Eläjiden lugu = 6,506,700
 | Voz' = 2016
 | Pind = 1,798
 | Fail = Riad collage.jpg
 | Pämez' = Faisal bin Bandar al' Saud<br />(viluku 2015—)
 | Telefonkod = +966-11
 | Aigvö = [[UTC]]+3
}}
'''Rijad''' ({{lang-ar|الرياض‎}}, vepsän transkripcii: ''ar-Rijād'', kändase «sadud» — «sad»-sanan äilugu) om [[Saudan Arabii|Saudan Arabijan]] pälidn da kaikiš suremb lidn.

== Istorii ==
Eländpunkt oli tetab edelislamižel eral kuti Hadžr ({{lang-ar|حجر‎}}), agjan pälidn 10. voz'sadahasai. «Rijad» mainitase 17. voz'sadaspäi kuti oazisan peniden lidnoiden ühthine nimi. Vl 1774 kätihe sidä Ezmaižen Saudan valdkundan pälidnaks. Lidn šingotase kivivoinümbriradmižel, sömtegimištol, cementtegimil i sauvondedheotandoil. Äiluguižed opendusen aluzkundad, muzejad da adivpertid oma saudud.

== Geografijan andmused ==
Lidn sijadase valdkundan keskuzpalan päivnouzman [[oazis]]as, 612 m ü.m.t. keskmäižel korktusel. Om ümbärtud letetazangištol päivnouzmaspäi i mägitazangištol päivlaskmaspäi. Raudte ühtenzoitab lidnad Persijan lahten [[El' Hubar]]-meriportanke, avtoted lähttas Persijan lahten i Rusttan meren portoihe.

Klimat om räk kuiv letetazangišton. Voden keskmäine lämuz +26,8 C°, paneb sadegid 104 mm vodes (pol' oleleb keväz'kus-sulakus).

Rijad jagase 130 municipalitetha-rajonha, ühtenzoittas niid 15 municipaližiden sarakoihe.

== Eläjad ==
Vll 1960−1980 lidnan ristitišt ližadui 140 tuhaspäi 1 millionhasai. Vl 2010 eläjiden lugu oli 5 700 000 ristitud, valdkundan videndez, heiden keskes koumandez oma verazmalaižiden kanzad. Islaman 2 400 pühäpertid om olmas lidnas. Kebn metro om sauvomas (6 jonod, avaiduz linneb vozil 2019−2021).

== Homaičendad ==
<references />

{{Commons|Riyadh}}

{{Azijan pälidnad}}

{{stub}}
[[Kategorii:Rijad| ]]
[[Kategorii:Saudan Arabijan lidnad]]
[[Kategorii:Saudan Arabii]]
[[Kategorii:Eländpunktad kirjamišton mödhe]]
[[Kategorii:Pälidnad]]
