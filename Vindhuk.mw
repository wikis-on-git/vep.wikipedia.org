{{Eländpunkt
 | Nimi = Vindhuk<br />Windhoek <small>(angl.)</small>
 | Lidnanznam = Wappen Windhuk - Namibia.jpg
 | Flag = 
 | Lidnanznam text = Vindhukan lidnanznam
 | Flag text = 
 | Valdkund = Namibii
 | Eläjiden lugu = 325,858
 | Voz' = 2015
 | Pind = 5,133.4
 | Fail = Windhoek aerial.jpg
 | Pämez' = Muese Kazapua<br />(2014—)
 | Telefonkod = +264-61
 | Aigvö = tal'vel [[UTC]]+1,<br />kezal [[UTC]]+2
}}
'''Vindhuk''' ([[anglijan kel'|angl]]. i {{lang-af|Windhoek}} «tulleikaz čogaine», angl. virkand [ˈvɪnt.hʊk], afrikaans: [ˈvəntɦuk], {{lang-de|Windhuk}}, [[naman kel'|nam]].: ''ǀAiǁGams'' «hul purde», [[gereron kel'|gerer]].: ''Otjomuise'' «purun sija») om [[Namibii|Namibijan]] pälidn da kaikiš suremb lidn, valdkundan ižandusen keskuz. Mülüb [[Khomas]]-agjaha (95% sen ristitištos) da om agjan administrativižen keskusen.

== Istorii ==
Eländpunktan aluz om pandud vl 1840 kuti ''Orlam-žilo''. Vozil 1890−1915 oli [[Saksanma]]n Suvipäivlaskmaižen Afrikan pälidnaks. [[Suviafrikan Tazovaldkund|Suviafrikan Ühtištusen]] sodaväged anastiba lidnad [[Ezmäine mail'man soda|Ezmäižen mail'man sodan]] aigan Britanižen imperijan ramuziš. Vspäi 1990 om ripmatoman valdkundan pälidnaks.

== Geografijan andmused ==
Vindhuk sijadase valdkundan keskuses, Khomas-ülüden pohjoižpalas, 1650 m ü.m.t. keskmäižel korktusel, läz letkesišt rahvahatomad [[Kalahari]]-mad.

Klimat om [[tropine vö|tropine]] pol'letetazangišton, oleskeleb 300 päipaštokast päiväd vodes. Paneb sadegid 367 mm vodes, kuivsezon om semendkus-sügüz'kus (1..6 mm kus, «tal'vel»).

== Eläjad ==
Vl 2011 lidnan eläjiden lugu oli 322 500 ristitud, valdkundan seičemendez. Kaikiš suremb ristitišt om nügüd', se ližadub ümbärdajiden žiloiden mülütandal-ki korktembanke sündutandmäranke.

== Transport ==
Äiluguižed taksid oma kundaližeks transportaks lidnas. Vindhuk om valdkundan avtote- da raudtesol'm. Raudte ühtenzoitab lidnad [[Uolfiš Bei]]-meriportanke i [[Suviafrikan Tazovaldkund]]anke.

Rahvahidenkeskeine civiline lendimport Hosea Kutako-vejan-vägimehen nimed (''WDH'', 1,5 mln passažiroid vl 2018) sijadase 42 km päivnouzmha lidnan keskusespäi. Tehtas reisid matknikoiden täht da jügureisid Afrikan lähižihe maihe i [[Saksanma]]ha.

== Irdkosketused ==
* [http://www.windhoekcc.org.na/ Lidnan tobmuden aluzkundoiden oficialine sait (''windhoekcc.org.na'').] {{ref-en}}
{{Commons|Windhoek}}

{{Afrikan pälidnad}}

[[Kategorii:Vindhuk| ]]
[[Kategorii:Namibijan lidnad]]
[[Kategorii:Eländpunktad kirjamišton mödhe]]
[[Kategorii:Namibii|*]]
[[Kategorii:Pälidnad]]
[[Kategorii:Khomas|*]]
