{{Eländpunkt
 | Nimi = Berdsk<br />Бердск
 | Lidnanznam = Coat of Arms of Berdsk (Novosibirsk oblast).png
 | Flag = Flag of Berdsk.jpg
 | Lidnanznam text = Berdskan lidnanznam
 | Flag text = Berdskan flag
 | Valdkund = Venäma
 | Eläjiden lugu = 103,561
 | Voz' = 2021
 | Pind = 67
 | Fail = Berdsk city panoramic.jpg
 | Pämez' = Evgenii Šesternin<br />(kül'mku 2015—)
 | Telefonkod = +7-38341-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Berdsk''' ({{lang-ru|Бердск}}) om [[Venäma]]n lidn da lidnümbrik [[Novosibirskan agj]]an päivnouzmas. Se om agjan kahtenz' lidn eläjiden lugun mödhe, [[Novosibirsk]]an suvine ezilidn.

== Istorii ==
Eländpunktan aluz om pandud vl 1716 kuti ''Berdskan lidnuz'' ({{lang-ru|Бердский острог}}) Berdin basseinan eläjiden tahton mödhe kaičemhas ümbrišton kalaidajiš heimoišpäi, nimitihe Berd'-jogen mödhe ({{lang-ru|Бердь}}). Vl 1782 anttihe lidnan statusad i nimitihe ''Kolivan'-lidnaks'' ({{lang-ru|Колывань}}) gubernijan keskusen statusanke, no vodele 1797 pučihe Kolivanin gubernijan projektaspäi Obin sur'veziden tagut i kätihe lidnad ''Berdskoje-žiloks''. Vl 1929 žilo sai ''kezaküläpertiden Berdsk-žilo''-nimitust, vl 1934 kätihe sidä radnikžiloks. Vn 1944 9. päiväl uhokud Berdsk sai lidnan statusad agjan alištusenke, mülütihe Berdsk-raudtestancijad 8 kilometras, Krasnii Sokol-žilod i lebupertid.

Vll 1953−1957 sirtihe lidnad udhe sijha läz täuzin Berdsk-raudtestancijannoks [[Novosibirskan vezivaradim]]en sauvondan taguiči (täutmine oli vl 1959), i vodele 1959 sen ristitišt ližadui 29 021 eläjhasai.

Berdsk šingotase elektromehanižel i lämoipalosignalizacijan tegimil, sauvondmaterialiden pästandal (pumaterialad, vahtbeton, špalerad), biosubstancijoiden tegimel, omblendfabrikal, pakuitesen edheotandal i sömtegimištol (leibänkombinat, maidtegim), mugažo lebutahoks (5 sanatorijad, 2 pansionatad, 4 sportkompleksad, 2 lebubazad, 3 lebupuištod i jahtklub).

== Geografijan andmused ==
Lidn sijadase Novosibirskan vezivaradimen oiktal randal ([[Ob' (jogi)|Ob'-jogi]]), Berdskan nemel, 130 m ü.m.t. keskmäižel korktusel. Om [[pedai|kanghid]] lidnas ümbri läz 20 km² pindanke. Lähembaine lidn om [[Novosibirsk]] ani pohjoižhe, lidnümbrik röunatab [[Iskitiman rajon]]anke mugažo. Toine lähembaine lidn om [[Iskitim]] 10 km suvipäivnouzmha orhal, 18 km avtol, raudtel vai vetme.

Berdsk om lidnümbrikon üks'jäine eländpunkt.

== Eläjad da transport ==
Vn 2010 Venäman rahvahanlugemižen mödhe eläjiden lugu oli 96 800 ristitud. Kaikiš suremb lidnan ristitišt oli 104 334 eläjad vl 2020. Sadatuhanz' lidnan eläi om sündnu vl 2012.

[[Ortodoksine hristanuskond|Ortodoksižen hristanuskondan]] Sündun Toižetamižen päjumalanpert' om saudud lidnas vodele 2004.

Professionaližen opendusen aluzkundad: Berdskan profškol, elektromehanine, medicinine i politehnine kolledžad, menedžmentan i torgusen tehnikum (privatine), Novosibirskan üläopendusen aluzkundoiden kaks' filialad.

Avtobusad da ezilidnelektrojonused ühtenzoittas lähižidenke lidnoidenke da oma kundaližeks transportaks lidnas. Jogivaldmad i sodalendimport oma saudud, no kävutihe niid harvoin.

== Galerei ==
<gallery mode="packed" heights="125px">
Berdsk city administration.jpg|Lidnan tobmuden aluzkundoiden sauvuz (2014)
ПамятникБердск.jpg|Muštnik Berdskan eläjiden vägitegos [[Sur' Tatanmaine soda|Suren sodan]] aigan (2016)
Transfiguration Cathedral in Berdsk.jpg|Spasan Toižetamižen kafedraline päjumalanpert', vn 2006 nägu vai sen aigemba (om saudud vll 1992−2004)
Berd River, Berdsk, Novosibirsk Oblast, Russia .jpg|Berd'-jogi lidnas, vn 2007 nägu
Ул. Красная Сибирь, ТЦ "Гермес" (25.08.2007) - panoramio.jpg|«Germes»-torguindkeskuz vl 2007
ДК "Родина" (25.08.2007) - panoramio.jpg|«Rodina»-kul'turkeskuz (2007, ''Kodima'')
Ледовый комплекс "Зималето" (25.08.2007) - panoramio.jpg|«Zimaleto»-jäkompleks (2007, ''Tal'vkeza'')
Яхтклуб и мр-н Северный (31.08.07) - panoramio.jpg|Jahtklub Pohjoine-mikrorajonas vl 2007
Ст. Речкуновка (23.07.2007) - panoramio.jpg|Rečkunovk-raudtestancijan sauvuz vl 2007
</gallery>

== Irdkosketused ==
* [http://berdsk.nso.ru/ Lidnan tobmuden aluzkundoiden oficialine sait (''berdsk.nso.ru'').] {{ref-ru}}
{{Commons|Category:Berdsk}}

{{Novosibirskan agjan lidnad}}

[[Kategorii:Berdsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Novosibirskan agjan lidnümbrikod]]
