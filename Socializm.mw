{{1000}}{{A10000}}
[[Fail:Red flag II.svg|thumb|right|250px|Rusked flag — socialistižiden revolücijoiden simvol]]
'''Socializm''' ([[latinan kel'|latinan kelen]] ''socialis''-sanaspäi «kundaline») om üks' [[ideologii|ideologijoišpäi]], ekonomižiden i socialižiden sistemiden rivi, niihe sidodud politižed teorijad i likundad. Socialistižed sistemad harakteruzuidas nenil tundusil: ižandusen, tehmižen abutusiden i varoiden jagamižen valdkundaline i/vai kundaline kontrol'.

Puhthiden socialistižiden sistemiden torgusetomad i torguzformad oma olmas. [[Nevondkundaline Ühtištuz|NSTÜ:n]] socializman form oli socialistine [[oligopolii]], [[Kitai]]n form — socializm kitajan specifikanke. Torgusetoi socializm sädab [[torguzekonomik|torgusen]] tehmižen faktoroiden i rahoiden naturališt vajehtust lugustusiden alusel, muga ümbärdab [[kapitalizm]]an värid effektoid i šingotase teravas. Torguzsocializm kaičeb arvoidenformiruindad, torgusen faktoroid, erasti kundaližiden edheotandoiden ližan süd i tehmižen abutusiden jagamižen motivacijad; kaikuččen edheotandan puhtaz liža kontroliruiše sen radvägel vai kogodase kundan täht socialižeks dividendaks.

Socialistižed idejad mainitasoiš amuižgrekižen [[Platon]]-filosofan töiš, oliba levitadud Afiniš 4. voz'sadal EME. [[Tomas Mor]] (1478−1535) i [[Tommazo Kampanella]] (1568−1639) oliba ezmäižikš kommunistoikš-utopistoikš. [[Sur' francine revolücii|Ezmäine buržuazine revolücii]] sünduti socializman projektoiden filosofid 19. voz'sadan augotišes: [[Sen-Simon Anri|Sen-Simon]], [[Furje Šarl'|Furje]], [[Ouen Robert|Ouen]]. Saksanman [[Marks Karl|Marks]]- i [[Engel's Fridrih|Engel's]]-filosofad ühtenzoitiba [[kommunizm]]an i socializman meletusid ezmäižen kerdan, edel niiden polenpidajad oliba vihanikoikš. Segoitadud ižanduz om levitadud mail'mas nügüd', otab parahimad [[kapitalizm]]as i socializmaspäi, sen politine aluz om [[social-demokratii|social-demokratižed]] partijad i [[profühtnend]]ad; mülütab valdkundan znamasižid tehmižpidegid reguliruindan i sal'hiden toštmižjagamižen täht.

== Homaičendad ==
<references />

{{stub}}
[[Kategorii:Socializm| ]]
[[Kategorii:Ekonomižed ideologijad]]
[[Kategorii:Politižed ideologijad]]
[[Kategorii:Socialižed likundad]]
