{{10000}}{{A10000}}
{{Eländpunkt
 | Nimi = Lilongve<br />Lilongwe
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Malavi
 | Eläjiden lugu = 989,318
 | Voz' = 2018
 | Pind = 727.79
 | Fail = Lilongwe Area 2.jpg
 | Pämez' = 
 | Telefonkod = +265-
 | Aigvö = [[UTC]]+2
}}
'''Lilongve''' ({{lang-en|Lilongwe}} [lɪˈlɒŋweɪ], amerikaine pagin [-wi, lɪˈlɔːŋweɪ]) om [[Malavi]]n pälidn da kaikiš suremb lidn.

== Istorii ==
Kalanikoiden pen' külä oli voz'sadoiš lidnan sijas. Nügüdläižen eländpunktan aluz om pandud vl 1906 kuti torguindžilo, nimitihe jogen mödhe. Vl 1909 raudte läbiti eländpunktad. Lilongve šingotihe tabakan biržal i sai lidnan statusad vl 1947. Vl 1975 se kändihe valdkundan pälidnaks suvižen [[Zomb (Malavi)|Zomb-lidnan]] sijas, i valdkundaližed aluzkundad sirdiba Lilongvehe vhesai 2005.

Lilongve šingotase pälidnan funkcijoil, torguindal i sauvondal, finansoiden sarakol, sömtegimištol, sidä kesken tabakan i kukruzan ümbriradmižel.

== Geografijan andmused ==
Lidn sijadase valdkundan keskuzpalas, ühtennimižen Lilongve-jogen randal (200 km pitte, [[Njas]]-järven i [[Zambezi]]n bassein), 1050 m ü.m.t. keskmäižel korktusel.

Klimat om [[subtropine vö|subtropine]] kaks'sezonine korktoiden mägiden röunal. Kun keskmäine lämuz om +16..+23 C° vodes läbi, ekstremumad oma +0,1 C° i +34 C°. Paneb sadegid 869 mm vodes, semendkus-redukus kuiv sezon oleskeleb (24 mm kaikes pordos).

== Eläjad ==
Vn 2018 Malavin rahvahanlugemižen mödhe pälidnan eläjiden lugu oli 989 318 ristitud. Kaikiš suremb ristitišt om nügüd'.

Eläjiden tobj pala oma nened afrikanižed igähižed rahvahad: čeva (enamba kaht videndest), ngoni, lomve, jao, tumbuko.

Religijan mödhe (2018) lidnalaižiden 84 % oma [[hristanuskond|hristanuskojad]] (Keskafrikan presviterianine jumalankodikund, katolicizm, baptistad da toižed protestantad), 11 % [[islam]]anuskojad, 5 % — toižed uskojad i religijatomad.

== Sebruzlidnad ==
* {{ZMB|#}} [[Lusak]], [[Zambii]] (vspäi 2004)
* {{CHN|#}} [[Taibei]], [[Taivan']], [[Kitai]] (1984)

== Irdkosketused ==
* [http://lcc.mw/ Lidnan tobmuden sait (''lcc.mw'').] {{ref-en}}
{{Commons|Category:Lilongwe}}

{{Afrikan pälidnad}}

[[Kategorii:Lilongve| ]]
[[Kategorii:Malavin lidnad]]
[[Kategorii:Eländpunktad kirjamišton mödhe]]
[[Kategorii:Malavi|*]]
[[Kategorii:Pälidnad]]
