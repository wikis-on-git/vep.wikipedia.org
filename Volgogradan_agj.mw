{{Venälaižen Federacijan subjekt
|Nimi           = Volgogradan agj
|Venälaine nimi = Волгоградская область
|Flag           = [[Fail:Flag of Volgograd Oblast.svg|150px|Volgogradan agjan flag]]
|FSCoA          = [[Fail:Coat of Arms of Volgograd oblast.svg|110px|Volgogradan agjan znam]]
|FlagLnk        = Volgogradan agjan flag
|CoALnk         = Volgogradan agjan znam
|FSMap          = [[Fail:Map of Russia - Volgograd Oblast.svg|300px]]
|FSCtrWhat      = Pälidn
|FSCtrNm        = [[Volgograd]]
|AreaRnk        = 31
|TotArea        = 112877
|WaterPrcnt     = 4.34
|PopRnk         = 19
|Eläjiden lugu  = 2,521,276
|PopCtDate      = 2018
|PopDens        = 22.34
|GDPRnk         = 25
|GDP            = 743,3
|GDPCtDate      = 2016
|GDP(PPP)       = 292,6
|FedDistrNm     = Suvine
|EcRegNm        = Volganrandaline
|OfLangs        = [[venäkel']]
|HeadTtl        = Gubernator
|HeadNm         = [[Bočarov Andrei|Andrei Bočarov]]
|ViceTtl        = Administracijan pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Semisotov Nikolai|Nikolai Semisotov]]
|FSAnthem       = 
|Domain         = 
|CadNo          = 34, 134
|MSK            = [[UTC]]+3 ([[MSK]]+0)
}}
'''Volgogradan agj''' ({{lang-ru|Волгоградская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline suviümbrik|Federaližhe suviümbrikho]].

Agjan administrativine keskuz da kaikiš suremb lidn om [[Volgograd]]-vägilidn.

== Keled ==
Valdkundkel' om üks'jäine — [[venäkel']].

== Istorii ==
Volgogradan agj om olmas vs 1936 tal'vkun 5. päiväspäi. Vozil 1936−1961 nimitihe sidä ''Stalingradan agjaks''.

Volgogradan agjan Päkäskuz<ref>[http://npa.volganet.ru/ViewDocumNorm.aspx?id=23616 Volgogradan agjan Päkäskusen tekst Administracijan saital (''npa.volganet.ru'').] {{ref-ru}}</ref> om vahvištadud vn 2012 24. päiväl uhokud Agjan Duman ezitajil. Se oti enččen Päkäskusen sijad (oli vahvištadud vl 1996).

== Geografijan andmused ==
[[Fail:Relief Map of Volgograd Oblast.png|thumb|left|250px|Volgogradan agjan reljefan kart.]]
Agj röunatab [[Kazahstan]]anke päivnouzmas (sen [[Päivlaskmaiž-Kazahstanan agj]]anke), [[Astrahanin agj]]anke suvipäivnouzmas, [[Kalmikijan Tazovaldkund]]anke suves, [[Rostovan agj]]anke suvipäivlaskmas, [[Voronežan agj]]anke lodehes da [[Saratovan agj]]anke pohjoižes. Ühthine röunoiden piduz om 2221,9 km. Volgogradan agj om mererandatoi.

Pind om 112 877 km², sidä kesken [[mustma]] otab 22%, kaštanmujuine ma — 44%, [[mec]] — 6 990 km². Znamasižed joged oma [[Don]] (sen [[Medvedic]]-ližajogenke) da [[Volg]]. Kaikiš surembad vezištod oma ratud [[Cimlänskan vezivaradim]] [[Rostovan agj]]anke röunal da [[Volgogradan vezivaradim]].

Reljef om kukhikaz. Volgan hura randišt om pol'letetazangištoks. Kaikiš korktemb čokkoim om [[Volganrandaline ülüz|Volganrandaližen ülüden]] nimetoi kukkaz (358 m).

Klimat om terav kontinentaline kuivahk. Heinkun keskmäine lämuz om +23..+25 C°, vilukun lämuz om −8..−12 C°. Paneb sadegid 500 mm päivlaskmas da 300 mm päivnouzmas. Lumikate venub 90..110 päiväd vodes.

Londuseližed varad oma [[londuseline gaz]], [[kivivoi]], metallad ([[raud|raudkivend]], [[magnii]], [[titan (himine element)|titan]], [[cirkonii]]), [[sauvondmaterialad]] ([[lete|letked]], [[savi|saved]], [[sauvondgips]], [[mouckivi]]), [[kalii|kaliisol]], [[fosfor|fosforitad]], [[keitandsol]], [[vezi|reskvezi]], [[gidroenergii]].

== Tobmuz ==
[[Fail:Volgograd - Building of Regional Committee of KPSS and Executive Committee 002.jpg|thumb|right|250px|Agjan gubernatoran, Administracijan da Duman ištundsija [[Volgograd]]as.]]
Agjan pämez' nimitase gubernatoraks. [[Bočarov Andrei|Andrei Bočarov]] radab gubernatoran vs 2014 sulakun 4. päiväspäi. Kaik rahvaz änestab händast videks vodeks. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Kaks' ezmäšt varagubernatorad da kuz' muite varagubernatorad oma hänele abhu.

Volgogradan agjan üks'kodine parlament om Agjan Dum. Kaik rahvaz valičeb sen 38 ezitajad videks vodeks. [[Semisotov Nikolai|Nikolai Semisotov]] radab Agjan Duman ezimeheks vs 2014 redukun 2. päiväspäi.

Radonoigendai tobmuz om Volgogradan agjan Administracii. Agjan komitetad da inspekcijad alištudas Administracijale.

Vn 2014 14. päiväl sügüz'kud valitihe gubernatorad, [[Bočarov Andrei|nügüdläine gubernator]] sai vägestust ezmäižel tural (88,49% änid). Agjan Duman ühtnijoiden järgenduseližed valičendad oliba sil-žo päiväl.

== Eläjad ==
Vn 2010 Venäman rahvahanlugemižen mödhe eläjiden lugu oli 2 610 161 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte koumanz' ristit nelläspäi om lidnalaine.

Kaik om [[Volgogradan agjan lidnad|ühesatoštkümne lidnad]] agjas da 25 lidnanvuittušt žilod. Toižed järedad lidnad (enamba 100 tuh. ristituid, surembaspäi penembha) oma [[Volžskii]] da [[Kamišin]].

Rahvahad (enamba 0,5% vl 2010): [[venälaižed]] — 88,5%, [[kazahlaižed]] — 1,8%, [[ukrainalaižed]] — 1,4%, [[armenijalaižed]] — 1,1%, [[totarlaižed]] — 0,9%, [[azerbaidžanlaižed]] — 0,6%, toižed rahvahad — 4,0%, rahvahuden ozutandata — 1,7%.

== Homaičendad ==
<references />

== Irdkosketused ==
* [http://www.volganet.ru/ Volgogradan agjan gubernatoran da Administracijan oficialine portal (''volganet.ru'').] {{ref-ru}}
* [http://volgoduma.ru/ Volgogradan agjan Duman oficialine sait (''volgoduma.ru'').] {{ref-ru}}

{{Volgogradan agjan lidnad}}
{{Venälaižen Federacijan subjektad}}

[[Kategorii:Volgogradan agj| ]]
