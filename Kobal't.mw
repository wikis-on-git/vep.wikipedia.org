{{10000}}{{A10000}}
[[Fail:Kobalt 13g.jpg|thumb|left|200px|Puhtaz kobal't]]
{{Himine element|27|Kobal't|Co|58,9332|Metall|2|8|15|2|0|0|0|}}
'''Kobal't''' (''Co'' — ''cobaltum'' latinan kelel) om 27nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühesandes gruppas (vanhtunuden klassifikacijan mödhe — kahesanden gruppan laptalagruppas), tabluden nelländes periodas.

== Ühthine ümbrikirjutand ​==
Kobal't om harv londuses, pala Man kores — 40 grammad tonnas, merivedes — 1,7 × 10<sup>−12</sup>.

Ročilaine Georg Brandt-himik avaiži kobal'tan vl 1735 i nimiti saksan kelen ''Kobold''-sanaspäi «mägirahkoi».

Kävutihe elementan mineraloid Amuižes Egiptas völ, saihe [[sinine muju|siništ mujud]]. Kobal'tan kivend mülütab morijad [[arsen]]an hapandusid-ki, sikš ristitud travihe metallan samižes i nägui heile. Sadas [[nikel'|nikelin]] kivendon ümbriradmiženke.

== Fizižed ičendad ==
Kobal't om kova hobedaižvauged ferromagnitine [[metall]] pakuiženke ližamujunke hapandusiden šoidun tagut. Se oleskeleb kahtes kristalližes modifikacijas: α-Co (segluz om geksagonaline i kinktas pakuidud) da β-Co (segluz om kubine i tahkkeskustoittud), α↔β-toižetamižen lämuz om 427 C°.

Atommass — 58,9332. Ninevuz (normaližiš arvoimižiš) — 8,9 g/sm³. Suladandlämuz — 1768 K (1495 C°). Kehundlämuz — 3200 K (2927 C°).

Londuseline kobal't kogoneb üks'jäižes stabiližes <sup>59</sup>Co-izotopaspäi. Tetas 28 ratud radioaktivišt izotopad 47..58, 60..75 atommassanke, i niiden 11 izomärad, kaikiš hätkemb čihodai om <sup>60</sup>Co-izotop (T<sub>½</sub>=5,27 vot).

== Himižed ičendad ==
Kobal't muigotub il'mas enamba mi 300 C° lämudel. Muigotandmärad: +3..−1 tobjimalaz, mugažo +5, +4 i −3 harvoin. Metall absorbiruib vezinikad.

== Kävutand ==
Ottas kävutamižhe legiruimha terast i tehmaha instrumentaližid ühthesuladusid, erasiden himižreakcijoiden katalizatoraks. Kobal'tan spektran sel'ktad jonod oma järgeližed spektrometroiden kalibruindan täht. Kävutadas radioaktivišt kobal't-60-izotopad medicinas i poltuseks.

Om järedoid kivendon varoid [[Kongon Demokratine Tazovaldkund|KDT:s]] (pol'), Avstralijas i Kubas. Mail'man samine oli 53 tuhad tonnoid vl 2015, i KDT andoi sen koume videndest. Kobal't maksoi US$75,000 tonnas vn 2018 vilukus.

== Irdkosketused ==
* [http://www.webelements.com/webelements/elements/text/Co/key.html Kobal't ''webelements.com''-saital.] {{ref-en}}
* [http://n-t.ru/ri/ps/pb027.htm Kirjutuz kobal'tas Himižiden elementoiden populärižes ''n-t.ru''-kirjištos.] {{ref-ru}}
{{Commons|Cobalt}}

{{Periodine tablut}}

[[Kategorii:Himižed elementad kirjamišton mödhe]]
