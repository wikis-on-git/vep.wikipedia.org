{{Eländpunkt
 | Nimi = Uglič<br />Углич
 | Lidnanznam = Coat of Arms of Uglich (Yaroslavl oblast).png
 | Flag = Flag of Uglich (Yaroslavl oblast).png
 | Lidnanznam text = Ugličun lidnanznam
 | Flag text = Ugličun flag
 | Valdkund = Venäma
 | Eläjiden lugu = 32,146
 | Voz' = 2017
 | Pind = 26.6
 | Fail = Углич с высоты птичьего полета.jpg
 | Pämez' = Svetlana Stavickaja<br />(viluku 2015—)
 | Telefonkod = +7-48532-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Uglič''' ({{lang-ru|Углич}}) om [[Venäma]]n lidn da lidnankund [[Jaroslavlin agj]]an päivlaskmas. Se om [[Ugličun rajon]]an administrativine keskuz, mülüb rajonha vspäi 2005.

== Istorii ==
Ezmäižed eländpunktad oliba lidnan sijas meiden eran augotišespäi. Nügüdläine lidn mainitase ezmäižen kerdan vl 1148 kuti ''Ugleče pöud'' ({{lang-ru|Углече поле}}), 13. voz'sadaspäi — muite Uglič. Vll 1216−1285 oli ripmatoman [[Ugličun ruhtinazkund]]an pälidnaks. Vll 1285−1320 ruhtinaz alištui [[Sur' Rostov|Rostovan]] tobmudele, vspäi 1389 — Moskvan tobmudele. Tühjitihe ruhtinazkundad vl 1605, jäl'gmäižel Venämas. Ruhtinasen pert'kulu om kaičenus tähäsai (15. voz'sadan sauvuz), jäi üks'jäine mugoine valdkundas. Ugličun Kremlin pühäpertid oma kaičenus hüvin mugažo, rušihe Kremlin seinid 19. voz'sadan augotišes.

Vll 1719−1775 lidn oli Ugličun agjan (provincijan) keskuseks. Uglič sai Jaroslavlin agjan (gubernijan) makundan lidnan statusad vl 1777. Vll 1935−1950 Ugličun gidroelektrostancii om saudud. Ugličun vezivaradim om täuttud vl 1939. Vspäi 1940 Uglič-raudtestancii om 48-kilometrižen sarakon [[Kaläzin]]aspäi (Tverin agj) lopstancii. [[Toine mail'man soda|Suren sodan]] aigan lidn ei olend okkupacijan zonas.

Uglič šingotase [[časud|časuiden]] tegimel, metalližpaloiden tehmižel, söm- i energomašiništon tegimil, elektrokabeliden da veimiden pästandal, plastiktegesil (šlangad, septikad), sömtegimištol (sagud i maidproduktad, leibtegesed, mineraline vezi), jogiportal i turizmal (14 muzejad, 9 adivpertid), mugažo mebel'fabrik i meckombinat ratas lidnas.

== Geografijan andmused ==
Lidn sijadase [[Volg]]an oiktal randal tobjimalaz, 120 m ü.m.t. keskmäižel korktusel. Avtotesild ühtenzoitab Volgan randoid GES:an padoseinädme. Ugličun hurarandpol'ne pala seižub Volgan huran Korožečn-ližajogen ({{lang-ru|Корожечна}}) oiktal randal mugažo. Matkad [[Jaroslavl'|Jaroslavlihesai]] om 93 km päivnouzmha orhal, 113 km avtol vai 300 km raudtel. Lähembaine lidn om [[Miškin]] 30 km pohjoižhe orhal vai 38 km avtotedme.

Uglič om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 34 507 ristitud, rajonan seičeme kümnendest. Kaikiš suremb lidnan ristitišt oli enamba 39 tuhad eläjid vll 1979−1992 (39 975 rist. vl 1989). [[Ortodoksine hristanuskond|Ortodoksižen hristanuskondan]] koume jumalankodid<ref>[http://sobory.ru/geo/locat/145 Ugličun pühäpertid ''sobory.ru''-saital.] {{ref-ru}}</ref>, kaks' päjumalanpertid, kuz' jumalanpertid i viž časounäd oma olmas lidnas.

Kaks' Ugličun kolledžad oma professionaližen opendusen aluzkundoikš: agrariž-politehnine<ref>[http://pl19uglich.ru/ Ugličun agrariž-politehnižen kolledžan sait (''pl19uglich.ru'')] i [http://umtt.ru/ enččen mehaniž-tehnologižen kolledžan sait (''umtt.ru'').] {{ref-ru}}</ref> i industrialiž-pedagogine<ref>[http://www.gou-uipk.ru/ Ugličun industrialiž-pedagogižen kolledžan sait (''gou-uipk.ru'').] {{ref-ru}}</ref>. Venäman argvoin da saguden tehmižen tedoinstitut sijadase lidnas.

== Galerei ==
<gallery mode="packed" heights="125px">
Углич, администрация, Успенская площадь.JPG|Rajonan administracijan sauvuz (2015, ende Evrejinovad-torgovanoiden pert')
Uglich View of the Kremlin IMG 1314 1725.jpg|Ugličun Kremlin pühäpertid, vn 2011 nägu
Uglich hydroelectric power plant 01.jpg|Ugličun GES vl 2008
- panoramio (2918).jpg|«Moskva»-adivpert' (2007)
Г.Углич, Ярославской обл. Россия. - panoramio (3).jpg|Uglič-raudtestancijan sauvuz vl 2009
</gallery>

== Homaičendad ==
<references/>

== Irdkosketused ==
* [http://www.goroduglich.ru/ Lidnankundan tobmuden aluzkundoiden oficialine sait (''goroduglich.ru'').] {{ref-ru}}
* [http://www.uglich-online.ru/ Lidnan informacine sait (''uglich-online.ru'').] {{ref-ru}}
* [http://www.visituglich.com/ Lidnan turizman sait (''visituglich.com'').] {{ref-ru}} <small>''(+ äikel'ne känduz)''</small>
{{Commons|Uglich}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Ugličun rajon|*]]
