{{Eländpunkt
 | Nimi = Nevel'<br />Невель
 | Lidnanznam = Coat of Arms of Nevel (Pskov oblast).png
 | Flag = Flag of Nevelsky rayon (Pskov oblast).png
 | Lidnanznam text = Nevelin lidnanznam
 | Flag text = Nevelin flag
 | Valdkund = Venäma
 | Eläjiden lugu = 15,079
 | Voz' = 2018
 | Pind = 23.37
 | Fail = Площадь - panoramio - Владимир Парамонов.jpg
 | Pämez' = Valerii Šaligin<br />(tal'vku 2015—)
 | Telefonkod = +7-81151-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Nevel'''' ({{lang-ru|Невель}}) om [[Venäma]]n lidn, lidnankund da transporttesol'm [[Pskovan agj]]an suves. Se om [[Nevelin rajon]]an administrativine keskuz.

== Istorii ==
Eländpunkt mainitase ezmäižen kerdan [[Ivan III Sur'|Suren Ivan III-ruhtinasen]] zavetoičendas kuti ''Nevl' '' vl 1504, nimitihe järven mödhe. Sai torguindlidnan oiktusid Reč Pospolitai-valdkundas vl 1624. Anttihe Venäman lidnan oficiališt statusad vl 1773. Mülüi tahostuzröunha, [[evrejalaižed]] oliba enambuses 19. (kahtenz' pol') i 20. (ezmäine pol') voz'sadal, [[venälaižed]] i ortodoksine hristanuskond oliba kahtended levigandusen mödhe.

[[Toine mail'man soda|Toižen mail'man sodan]] aigan oli okkupuruidud nacistoil, vozil 1941 (16. heinku) — 1943 (7. reduku). Vspäi 1944 mülüi Velikije Lukin agjaha, vspäi 1957 om Pskovan agjan palaks.

Nevel' šingotase metallan ümbriradmižen edheotandoil, kahtel omblendfabrikal i [[Lug]]an abrazivtegimen filialal, mugažo kombisömän tegim radab.

== Geografijan andmused ==
Lidn sijadase ühtennimižen järven pohjoižel randal, 155 m ü.m.t. keskmäižel korktusel. Matkad [[Pskov]]hasai om 242 km lodeheze avtotedme. Lähembaižed järedad lidnad oma [[Velikije Luki]] 70 km pohjoižpäivnouzmha avtotedme i [[Vitebsk]] (Vaugedvenäma) 95 km suvhe avtotedme.

Nevel' om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 16 324 ristitud, rajonan ristitišton kaks' koumandest. Kaikiš suremb ristitišt oli 22 368 eläjad vl 1989.

== Galerei ==
<gallery mode="packed" heights="125px">
Памятник участникам ВОВ в г. Невель.JPG|Muštnik Suren sodan vägimehile (2015)
Троицкая церковь в Невеле.JPG|Pühän Stroican jumalanpert'
Невель, Училище - panoramio.jpg|Profškol (2008)
Nevel-kraevedcheskij.jpg|Kodirandantedištandmuzei (2012), ende počtanstancii
ЖД вокзал - panoramio - Владимир Парамонов (1).jpg|Päraudtestancijan sauvuz vl 2008
</gallery>

== Homaičendad ==
<references />

== Irdkosketused ==
* [http://nevel.reg60.ru/nevel Lidnan tobmuden aluzkundoiden lehtpoled Nevelin rajonan oficialižel saital (''nevel.reg60.ru'').] {{ref-ru}}
* [http://www.nevel.ru/ Lidnan informacine sait (''nevel.ru'').] {{ref-ru}}
{{Commons|Category:Nevel}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Nevelin rajon|*]]
