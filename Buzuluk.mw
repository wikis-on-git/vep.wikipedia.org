{{Eländpunkt
 | Nimi = Buzuluk<br />Бузулук
 | Lidnanznam = Buzuluk COA (1998).gif
 | Flag = Flag of Buzuluk (Orenburg oblast).png
 | Lidnanznam text = Buzulukan lidnanznam
 | Flag text = Buzulukan flag
 | Valdkund = Venäma
 | Eläjiden lugu = 86,042
 | Voz' = 2021
 | Pind = 54.42
 | Fail = Площадь Ленина - panoramio (24).jpg
 | Pämez' = Vladimir Peskov<br />(kezaku 2021—)
 | Telefonkod = +7-35342-xx-xxx
 | Avtokod = 56
 | Aigvö = [[UTC]]+5 (MSK+2)
}}
'''Buzuluk''' ({{lang-ru|Бузулу́к}}) om [[Venäma]]n lidn da lidnümbrik [[Orenburgan agj]]an päivlaskmas. Se om [[Buzulukan rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud vl 1736 kuti Venäman imperijan lidnuz baškiralaižiden amuižen lidnan jändusiden sijha. Se sai makundan lidnan statusad vl 1781. 1960-nziš vozišpäi Buzuluk šingotase agjan [[kivivoi]]n samižen keskuseks.

== Geografijan andmused ==
Lidn sijadase Samar-jogen hural randal da sen Buzuluk- i Domašk-ližajogiden randoil ([[Volg]]an hurapol'ne bassein), 70 m ü.m.t. keskmäižel korktusel. Matkad [[Orenburg]]hasai om 220 km suvipäivnouzmha orhal vai 250 km avtotedme. «[[Samar]] — Orenburg»-raudte läbitab lidnad vspäi 1877, avtoümbärte om lidnanno «Samar — Orenburg»- i «Ural'sk (Kazahstan) — Bugul'm»-trassoil. Lähembaižed lidnad oma [[Soročinsk]] 90 km suvipäivnouzmha i [[Neftegorsk (Samaran agj)|Neftegorsk]] 85 km päivlaskmha.

Buzuluk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 82 904 ristitud. Kaikiš suremb ristitišt oli 89 263 eläjad vl 2009. Rahvahad (enamba 1% vl 2010, ozutadud rahvahudenke): [[venälaižed]] — 92,5%, [[totarlaižed]] — 1,9%, [[ukrainalaižed]] — 1,2%, [[mordvinalaižed]] — 1,1%, toižed rahvahad — 3,3%.

[[Ortodoksine hristanuskond|Ortodoksižen hristanuskondan]] koume jumalankodid oli olmas lidnas edel nevondkundaližen tobmuden vahvištust: Klüčegorskii Jumalanmaman Kazanin jumalaižen, Sündun Toižetamižen, Jumalanmaman Tihvinan jumalaižen.

Professionaližen opendusen aluzkundad: kuz' kolledžad (tegimišton i transportan, finansine, sauvondan<ref>[http://bsk-bz.ru/ Buzulukan sauvondkolledžan sait (''bsk-bz.ru'').] {{ref-ru}}</ref>, pedagogine, medicinine, muzikaline), mecan i gidromelioracijan tehnikumad, mugažo Buzulukan gumanitariž-tehnologine institut<ref>[http://bgti.ru/ Buzulukan gumanitariž-tehnologižen institutan sait (''bgti.ru'').] {{ref-ru}}</ref> — Orenburgan valdkundaližen universitetan filial.

Edeližed lidnümbrikon pämehed oma:
* Valerii Rogožkin (2000−2010, tal'vku 2013 — tal'vku 2018);
* Sergei Salmin (viluku 2019 — tal'vku 2020).

== Galerei ==
<gallery mode="packed" heights="125px">
Ул. Ленина - panoramio (19).jpg|Skver i vezičuhunduz Leninan irdal (2013)
Savior Transfiguration monastery (Buzuluk) 16.jpg|Pühäpert' karoil muretud Sündun Toižetamižen jumalankodin sijas, vn 2015 nägu
Buzuluk ONG.jpg|«Orenburgneft'»-kivivoiühtelmasen päfater vl 2007 («[[Rosneft']]»-kompanijan pala)
ТРЦ «Север».jpg|«Sever»-torguimižbobuštuzkeskuz (2019)
Паровоз - panoramio (6).jpg|Puruvedim-muštnik vl 2014
</gallery>

== Homaičendad ==
<references />

== Irdkosketused ==
* [http://бузулук.рф/ Lidnan tobmuden aluzkundoiden oficialine sait (''бузулук.рф'').] {{ref-ru}}
{{Commons|Category:Buzuluk}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
[[Kategorii:Buzulukan rajon|*]]
