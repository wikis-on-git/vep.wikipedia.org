{{Eländpunkt
 | Nimi = Kačkanar<br/>Качканар
 | Lidnanznam = Coat of Arms of Kachkanar (Sverdlovsk oblast).png
 | Flag = Flag of Kachkanar (Sverdlovsk oblast).png
 | Lidnanznam text = Kačkanaran lidnanznam
 | Flag text = Kačkanaran flag
 | Valdkund = Venäma
 | Eläjiden lugu = 37,687
 | Voz' = 2021
 | Pind =
 | Fail = Kachkanar city.jpg
 | Pämez' = Andrei Jaroslavcev<br />(heinku 2018—)
 | Telefonkod = +7-34341-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Kačkanar''' ({{lang-ru|Качкана́р}}) om [[Venäma]]n lidn [[Sverdlovskan agj]]an päivlaskmas. Se om Kačkanaran lidnümbrikon administrativine keskuz.

== Istorii ==
Eländpunktan aluz om pandud vn 1957 27. päiväl semendkud kuti žilo samha [[raud|raudkivendod]] kar'jermahtusel, nimitihe Uralan lähižen Kačkanar-mägen mödhe (878 m), 18. voz'sadan purtkes — ''Keskanar''. Komsomolan i kompartijan ühtnijad, armijan enččed sodamehed sauvoiba ut lidnad pal'hal sijal. Vspäi 1968 Kačkanar om lidnan statusanke.

Kačkanar šingotase raudkivendon küllästamižfabrikal, raudbetontegimel, lämuzelektrokeskusel, elektromašiništon tehmižel samižsarakon täht, mugažo leibäntegim radab.

== Geografijan andmused ==
Lidn sijadase Kačkanar-mägen al, Pit'k-mägen pautkel ({{lang-ru|Долгая}}, 402 m kortte), [[Tur (jogi)|Tur-jogen]] Vii-joginiškan oiktal randal ({{lang-ru|Выя}}, [[Ob'|Obinjogen]] hurapol'ne bassein), 330 m ü.m.t. keskmäižel korktusel. Alavijan vezivaradim (9,4 km²) om pohjoižhe lidnaspäi. Matkad [[Permin rand]]an röunhasai om 5 km päivlaskmha orhal, [[Jekaterinburg]]hasai — 217 km suvhe orhal, 253 km avtotedme vai raudtedme. Lähembaižed lidnad oma [[Lesnoi (lidn)|Lesnoi]] 16 km suvipäivnouzmha orhal, 30 km avtol vai 42 km raudtedme, i [[Alatur]] ani Lesnoin taga. Voib olda penid sijaližid [[manrehkaiduz|manrehkaidusid]] (30. keväz'ku 2010 — 4 ballad).

Valerianovsk- (2198 rist. vl 2010) i Imennovskii- (55 rist. vl 2010) žilod mülüdas lidnümbrikho Kačkanaran ližaks. Lidnümbrikon pind — 318,39 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 41 426 ristitud, lidnümbrikon — 43 679 ristitud. Kaikiš suremb lidnan ristitišt oli 47..48 tuhad eläjid vozil 1989−2001 (48 800 rist. vl 1996). Kaik 39 338 ristitud elihe lidnas i 41 579 ristitud kaikes lidnümbrikos vl 2017.

[[Ortodoksine hristanuskond|Ortodoksižen hristanuskondan]] Jumalanmaman «Pölištunuziden aznoičend»-jumalaižen vanh i uz' pühäpertid oma olmas lidnas, mugažo časoun' om avaitud.

Rahvahad (2010, ozutadud rahvahudenke): [[venälaižed]] — 93,8%, [[totarlaižed]] — 2,7%, toižed rahvahad — 3,5%.

Kačkanaran kaivuztegimišton kolledž<ref>[http://kgpk.my1.ru/ Kačkanaran kaivuztegimišton kolledžan sait (''kgpk.my1.ru'').] {{ref-ru}}</ref> i Uralan radiotehnižen kolledžan filial (Jekaterinburg) oma professionaližen opendusen aluzkundoikš.

== Galerei ==
<gallery mode="packed" heights="125px">
Aerial photographs of Kachkanar-51.jpg|Lidnümbrikon administracijan sauvuz i keskuztorg (2020)
Мемориал ликвидаторам-2.jpg|Jumalanmaman «Pölištunuziden aznoičend»-jumalaižen uz' pühäpert' i monument atomkatastrofiden likvidatoroile, vn 2019 nägu
Sverdlova Street (Kachkanar)-24.jpg|Kačkanaran küllästamižfabrikan kontor vl 2020
Martial Arts Palace in Kachkanar.jpg|Sportborcuindan pert'kulu (2021)
Views of Kachkanar (2022-03-19) - 11.jpg|Kačkanar-raudtestancii i Kačkanaran LEK (huralpäi) vl 2022
</gallery>

== Homaičendad ==
<references/>

== Irdkosketused ==
* [http://www.kgo66.ru/ Kačkanaran lidnümbrikon tobmuden aluzkundoiden oficialine sait (''kgo66.ru'').] {{ref-ru}}
{{Commons|Category:Kachkanar}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
