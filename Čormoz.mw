{{Eländpunkt
 | Nimi = Čormoz<br />Чёрмоз
 | Lidnanznam = Chermoz COA (2009).gif
 | Flag = Flag of Chyormoz (Perm krai).png
 | Lidnanznam text = Čormozan lidnanznam
 | Flag text = Čormozan flag
 | Valdkund = Venäma
 | Eläjiden lugu = 3,215
 | Voz' = 2021
 | Pind = 7.2
 | Fail = Чермоз, магазин - panoramio.jpg
 | Pämez' = Fidail' Biktagirov<br />(kül'mku 2016—)
 | Telefonkod = +7-34276-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Čormoz''' ({{lang-ru|Чёрмоз}}, {{lang-koi|Чормӧс кар}}) om [[Venäma]]n lidn da lidnankund [[Permin rand]]an keskuses. Mülüb [[Il'jinskijan rajon (Permin rand)|Il'jinskijan rajonha]], sen üks'jäine lidn.

== Istorii ==
Eländpunktan aluz om pandud vl 1701 kuti raudantegim i žilo senno, nimitihe ''Čormozan tegim'' ({{lang-ru|Чёрмозский завод}}) jogen mödhe. Žilo sai lidnan statusad vl 1943.

Vozišpäi 1954−1956 lidnan pala om upotadud, sidä kesken metallurgine tegim, se om peittud [[Kaman GES|Kaman GES:an]] veden al. Vhesai 1959 oli ühtennimižen rajonan administrativižeks keskuseks, likvidiruihe.

Čormoz šingotase kivivoimašiništon tegimel, sadas [[kivivoi]]d lidnankundas (vspäi 1998).

== Geografijan andmused ==
Lidn sijadase [[Kaman vezivaradim]]en i sen Čormozan lahten oiktoil randoil, 125 m ü.m.t. keskmäižel korktusel. Matkad [[Il'jinskii (Permin rand)|Il'jinskii-rajonkeskushesai]] om 40 km suvipäivlaskmha orhal, vezivaradimedme vai 73 km avtotedme, [[Perm'|Permihesai]] om 86 km suvhe orhal vai 165 km avtol vspäi 2007 Il'jinskii-radnikžilon kal't. Lähembaine lidn om [[Dobränk]] 38 km suvipäivnouzmha orhal, vezivaradimen hural randal, i 203 km avtotedme Permin kal't.

Kilasovo-žilo ({{lang-ru|село Кыласово}}, 183 rist. vl 2010) i 11 küläd mülüdas lidnankundha Čormozan ližaks. Lidnankundan pind — 313,8 km².

== Eläjad ==
Vn 2010 Venäman rahvahanlugemižen mödhe eläjiden lugu oli 3 861 ristitud, lidnankundan — 4258 ristitud, rajonan videndez. Kaikiš suremb lidnan ristitišt oli 11 600 eläjad vl 1959. Vl 2017 kaik 3 519 elihe lidnas i 3 877 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/3839 Čormozan pühäpertid ''sobory.ru''-saital.] {{ref-ru}}</ref> ratas lidnas: Pühän Jumalanmaman Sündundpäivän päjumalanpert' (om saudud vll 1818−1829, udessündutase, nüg. jumalanpert') i Pühän Jumalanmaman Emäganpäivän jumalanpert' (1955).

Dobränkan gumanitariž-tehnologižen tehnikuman filial om professionaližen opendusen aluzkundaks.

== Galerei ==
<gallery mode="packed" heights="125px">
Чермоз, милиция - panoramio.jpg|Policijan palakund (2012, milicii sil aigal)
Чермоз. Церковь Рождества Пресвятой Богородицы - panoramio (1).jpg|Pühän Jumalanmaman Sündundpäivän jumalanpert', vn 2012 nägu
Чермоз, АЗС - panoramio.jpg|Avtotäutandstancii vl 2012
Чермоз. Детская школа искусств - panoramio.jpg|Lapsiden čomamahtoiden škol vl 2012
Чермозский историко-краеведческий музей здание бывшего Главного правления Пермским имением Лазаревых. - panoramio.jpg|Kodirandantedištandmuzei (2012)
</gallery>

== Homaičendad ==
<references />

== Irdkosketused ==
* [http://ilinsk.ru/ Il'jinskijan lidnümbrikon tobmuden sait (''ilinsk.ru'').] {{ref-ru}}
* [http://chermoz.ru/ Lidnan informacine sait (''chermoz.ru'').] {{ref-ru}}
{{Commons|Category:Chermoz}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Il'jinskijan rajon (Permin rand)]]
