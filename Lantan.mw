{{10000}}{{A10000}}
[[Fail:Lanthan 1-cropflipped.jpg|thumb|left|150px|Lantan]]
{{Himine element|57|Lantan|La|138,90547|Metall|2|8|18|18|9|2|0|}}
[[Fail:Lanthanum spectrum visible.png|thumb|right|250px|Lantanan spektran nägui pala]]
'''Lantan''' (''La'' — ''lanthanum'' latinan kelel) om 57nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandes gruppas (vanhtunuden klassifikacijan mödhe — koumanden gruppan laptalagruppas), tabluden kudendes periodas.

== Ühthine ümbrikirjutand ==
Ročilaine Karl Gustav Mozander-himik sai lantanad ezmäižen kerdan vl 1839. Nimitihe Jöns Jakob Bercelius-himikan taričendan mödhe, {{lang-grc|λανθάνω}}-sana znamoičeb «peitan» avaidusen pit'kan ten tagut.

Element om kaikiš levedambiden keskes harvoiš mametalloišpäi londuses, mülünd Man kores — 29 grammad tonnas, merivedes — 2,9 × 10<sup>−6</sup> mg/L. Koncentriruiše [[cerii|cerijanke]], sadas cerijad, sid' lantanad, [[prazeodim]]ad i [[neodim]]ad ekstrakcijal.

== Fizižed ičendad ==
Ireg lantan om pehmed tagokaz notked hobedaižvauged [[metall|mametall]], väll' paramagnetik. Se oleskeleb koumes kristalližes modifikacijas: α-La geksagonaliženke seglusenke, β-La vas'kenvuiččenke kubiženke seglusenke da γ-La raudanvuiččenke kubiženke mülücentriženke seglusenke. Lantanan üks' mülü absorbiruib [[vezinik]]an 400 mülühüsai.

Atommass — 138,90547. Ninevuz (normaližiš arvoimižiš) — 6,162 g/sm³. Suladandlämuz — 1193 K (920 C°). Kehundlämuz — 3737 K (3464 C°).

Londuseline lantan kogoneb kahtes izotopaspäi: [[radioaktivižuz|radioaktivine]] <sup>138</sup>La (0,089%, 1,02 × 10<sup>11</sup> vot pol'čihodamižen pordonke) i stabiline <sup>139</sup>La (99,911%). Tetas mugažo 37 ratud radioaktivišt izotopad 117..137, 140..155 atommassanke, i 12 izomärad, kaikiš hätkemb čihodai om <sup>137</sup>La-izotop (T<sub>½</sub>=60 tuhad vozid).

== Himižed ičendad ==
Om korktanke himiženke aktivižusenke. Muigotandmärad: +3, +2, +1. Lantan pojav [[lantanoidad|14 jäl'geližhe elementha]] himižil ičendoil.

== Irdkosketused ==
* [http://www.webelements.com/webelements/elements/text/La/key.html Lantan ''webelements.com''-saital.] {{ref-en}}
* [http://n-t.ru/ri/ps/pb057.htm Kirjutuz lantanas Himižiden elementoiden populärižes ''n-t.ru''-kirjištos.] {{ref-ru}}
{{Commons|Lanthanum}}

{{Periodine tablut}}

[[Kategorii:Himižed elementad kirjamišton mödhe]]
