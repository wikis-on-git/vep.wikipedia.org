{{Eländpunkt
 | Nimi = Belogorsk<br />Белогорск
 | Lidnanznam = Coat of Arms of Belogorsk (Amur oblast).png
 | Flag = Flag of Belogorsk (Amur oblast).svg
 | Lidnanznam text = Belogorskan lidnanznam (Amuran agj)
 | Flag text = Belogorskan flag (Amuran agj)
 | Valdkund = Venäma
 | Eläjiden lugu = 64,502
 | Voz' = 2021
 | Pind = 
 | Fail = Площадь 30-летия Победы.jpg
 | Pämez' = Stanislav Melükov<br />(reduku 2008—)
 | Telefonkod = +7-41641-xx-xxx
 | Avtokod = 28
 | Aigvö = [[UTC]]+9 (MSK+6)
}}
{{Znamoičendad|Belogorsk}}
'''Belogorsk''' ({{lang-ru|Белогорск}}) om [[Venäma]]n lidn da lidnümbrik [[Amuran agj]]an suvipalas. Se om agjan kahtenz' lidn eläjiden lugun mödhe, [[Belogorskan rajon (Amuran agj)|Belogorskan rajonan]] administrativižeks keskuseks mugažo (ei mülü rajonha).

== Istorii ==
Eländpunktan aluz om pandud vl 1860 kuti ''Aleksandrovskoje-žilo'' sirdanikoil Permin i Vätkan gubernijoišpäi. Se sai lidnan statusad vl 1926. Vspäi 1957 om nügüdläiženke nimenke.

Belogorskan tegimišton päsarakod oma sauvondtegesiden pästand (raudbetontegesed, läbinägujad konstrukcijad), sömtegimišt sijaližel torhudel, raudten edheotandad (distancii, 3 depod). Lidn om maižanduzrajonan keskuz. Turizm šingotase Belogorskas, 8 adivpertid om saudud lidnas.

== Geografijan andmused ==
Lidn sijadase Tom'-jogen hural randal ({{lang-ru|Томь}}, [[Zei (jogi)|Zejan]] hura ližajogi), 170 m ü.m.t. keskmäižel korktusel. Belogorsk om [[Transsib]]an raudtesol'm, 109-kilometrine raudtesarak ühtenzoitab [[Blagoveščensk (Amuran agj)|Blagoveščenskanke]] suvipäivlaskmas. Om 99 km matkad Blagoveščenskhasai avtotedme. Lähembaine lidn om [[Svobodnii (Amuran agj)|Svobodnii]] 56 km lodeheze orhal vai raudtedme, 63 km oiktal avtotel vai 109 km «Amur»-avtoted kävutaden.

Nizinnoje-žilo (472 rist. vl 2017) mülüb lidnümbrikho Belogorskan ližaks. Lidnümbrikon pind — 117,6 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 68 249 ristitud, lidnümbrikon — 68 716 ristitud. Kaikiš suremb lidnan ristitišt oli 75 tuhad eläjid vl 1992. Vl 2017 kaik 66 445 ristitud elihe lidnas i 66 917 ristitud kaikes lidnümbrikos. Om kaht [[ortodoksine hristanuskond|ortodoksižen hristanuskondan]] pühäpertid.

Professionaližen opendusen aluzkundad oma sijaline Amuran profkvalifikacijoiden äifunkcionaline keskuz<ref>[http://pksl28.ru/ Amuran profkvalifikacijoiden äifunkcionaližen keskusen sait (''pksl28.ru'').] {{ref-ru}}</ref> i Amuran torguindan da servisan kolledžan 4. palakund (Blagoveščensk, vspäi 2013, enzne Belogorskan sömtegimišton tehnologine tehnikum).

== Galerei ==
<gallery mode="packed" heights="125px">
Belogorsk Victory Day Parade (2019) 05.jpg|Lidnan keskuzline torg (2019)
Памятник В.И. Ленину (Консервный завод г. Белогорск).jpg|Konservtegimen skver (2016)
Лето, жара.jpg|Fontan Vägestusen 30. voz'päivän torgul (2020)
Belogorsk station.jpg|Belogorsk-päraudtestancijan sauvuz vl 2012
</gallery>

== Homaičendad ==
<references/>

== Irdkosketused ==
* [http://www.belogorck.ru/ Lidnan tobmuden aluzkundoiden oficialine portal (''belogorck.ru'').] {{ref-ru}}
{{Commons|Category:Belogorsk}}

{{Amuran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Amuran agjan lidnad]]
[[Kategorii:Amuran agjan lidnümbrikod]]
[[Kategorii:Belogorskan rajon (Amuran agj)|*]]
