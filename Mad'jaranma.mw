{{Valdkund
| Nimi = Mad'jaranma<br />Magyarország
| Valdkundznam = Coat of Arms of Hungary.svg
| Flag = Flag of Hungary.svg
| Valdkundznam text = Mad'jaranman valdkundznam
| Flag text = Mad'jaranman flag
| Pälidn = Budapešt
| Eläjiden lugu = 9,919,128<ref>[https://www.cia.gov/library/publications/the-world-factbook/geos/hu.html Mad'jaranman ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 93,028
| Kart = EU-Hungary.svg
| Kel' = [[mad'jaran kel'|mad'jaran]]
| Valdkundan pämez' = [[Ader Janoš|Janoš Ader]]
| Päministr = [[Orban Viktor|Viktor Orban]]
| Religii = [[hristanuskond]]
| Valüt = [[mad'jaranman forint]] (HUF)
| Internet-domen = [[.hu]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +36
| Aigvö = tal'vel [[UTC]]+1,<br/>kezal [[UTC]]+2
}}
'''Mad'jaranma''' ([[mad'jaran kel'|mad'j.]]: ''Magyarország''), se om täuz' oficialine nimituz (vspäi 2012), om mererandatoi valdkund [[Evrop]]an keskuses. Mad'jaranman [[pälidn]] da kaikiš suremb lidn om [[Budapešt]].

Valdkund om [[PAKO]]:n ühtnijaks vspäi 1999. Vs 2004 semendkun 1. päiväspäi om [[EÜ]]:n ühtnijaks.

== Istorii ==
Valdkundan aluz oli pandud läz tuhant vot meiden erad Mad'jaran Kunigahuseks.

Vl 1918 redukun 17. päiväl Mad'jaranma sai ripmatomut [[Avstrijan da Mad'jaranman imperii|Avstrijan da Mad'jaranman imperijan]] čihodamižen satuseks.

Jäl'gmäine Konstitucii<ref>[http://www.parlament.hu/documents/125505/138409/Fundamental+law/73811993-c377-428d-9808-ee03d6fb8178 Mad'jaranman Konstitucijan tekst vl 2013 vajehtusidenke. — Parlament.hu.] {{ref-en}}</ref> ([[mad'jaran kel'|mad'j.]]: ''Magyarország Alaptörvénye'') oli hüvästadud vl 2011 sulakun 18. päiväl parlamentas, tuli väghe vl 2012 vilukun 1. päiväl da om väges vn 2013 znamasižiden vajehtusidenke. Valdkundan oficialine nimituz oli vajehtadud ühtes valdkundansüdäimižiden da röunantagaižiden mad'jaralaižiden oiktusiden tazostamiženke.

== Geografijan andmused ==
[[Fail:Hungary physical map.svg|thumb|left|250px|Mad'jaranman fizine kart.]]
Mad'jaranma om mavaldkundröunoiš [[Ukrain]]anke pohjoižpäivnouzmas (röunan piduz — 128 km), [[Romanii|Romanijanke]] päivnouzmas (424 km), [[Serbii|Serbijanke]] suves (164 km), [[Horvatii|Horvatijanke]] suvipäivlaskmas (348 km), [[Slovenii|Slovenijanke]] päivlaskmas (94 km), [[Avstrii|Avstrijanke]] lodehes (321 km) da [[Slovakii|Slovakijanke]] pohjoižes (627 km). Ühthine röunoiden piduz — 2106 km. Mad'jaranma om mererandatoi valdkund.

Reljef om tazo tobjimalaz. Valdkundan kaikiš korktemb čokkoim om [[Kekeš]]-mägi (1014 m). [[Balaton]] om kaikiš suremb reskvezijärv Keskuzevropas. [[Mec]]ad ottas läz videndest valdkundan territorijad.

Klimat om kontinentaline.

Londuseližed pävarad oma [[kivihil']], [[londuseline gaz]], [[alüminii|boksitad]]; toižed varad — [[kivivoi]], väghine [[mahuz]].

== Politine sistem ==
[[Fail:Budapest Parliament 4604.JPG|thumb|right|250px|Mad'jaranman parlament [[Budapešt]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident. Parlamentan ühtnijad valitas händast videks vodeks.

Parlament om Nacionaline Suim ([[mad'jaran kel'|mad'j.]]: ''Országgyűlés''). Kaik rahvaz valičeb sen 199 ühtnijoid nelläks vodeks.

Vl 2012 semendkun 2. päiväl valitihe nügüdläšt prezidentad ([[Janoš Ader]]). Järgvaličendad valdkundan parlamentha oliba vl 2014 sulakun 6. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mad'jaranman administrativiž-territorialine jagand]].''

Mad'jaranmas om [[Mad'jaranman lidnad|346 lidnad]], kudambad mülüdas [[Mad'jaranman agjad|19 administrativižhe agjaha]] (''[[med'je]]d'', [[mad'jaran kel'|mad'j.]]: ''megye''), a ned — 7 statistižhe regionha ([[mad'jaran kel'|mad'j.]]: ''Magyarország régiói''). Pälidn da völ 5 lidnad ([[Debrecen]], [[Miškol'c]], [[Seged]], [[Peč]], [[D'jor]]) ei mülügoi agjoihe. Agjad alajagase 175 ümbrikho ([[mad'jaran kel'|mad'j.]]: ''járás''). Ümbrikod — lidnoihe (''város'') da küläkundoihe (''község''). Pälidn alajagase rajonihe (''kerületei'').

== Eläjad ==
Mad'jaranmas elädas [[mad'jaralaižed]].

Valdkundan toižed sured lidnad (enamba 100 tuh. rist. vl 2012, surembaspäi penembha): [[Debrecen]], [[Seged]], [[Miškol'c]], [[Peč]], [[D'jor]], [[N'jired'haz]], [[Kečkemet]] da [[Sekešfehervar]]. Vl 2012 kaik oli 19 lidnad enamba mi 50 tuhad eläjidenke. Vl 2009 ühthemänho oli 328 lidnad ([[mad'jaran kel'|mad'j.]]: ''város'') Mad'jaranmas.

Vl 2011 eläjiden lugu oli 10.012.000 ristitud.

== Ižanduz ==
Mad'jaranman päeksport om mašiništ [[radiosido]]n täht (20%), [[elektromašiništ]] (läz 17%), [[söm|söndtavarad]] (läz 10%), [[avto]]d da niiden palad (8%); toine eksport — [[zell'|zelläd]] (3%), [[kivivoi]] (1%), [[elektruz]] (1%).

== Kul'tur ==
=== Valdkundpraznikad ===
* [[1. viluku]] — [[Uz' voz']]
* [[15. keväz'ku]] — [[Mad'jaranman valdkundpäiv]]
* [[Äipäiv]]
* [[1. semendku]] — [[Keväden i radon päiv]]
* [[Stroicanpäiv]]
* [[20. eloku]] — [[Ph. Stefanan päiv]]
* [[23. reduku]] — [[Nevondkundaližen armijan deportacijan päiv]]
* [[1. kül'mku]] — [[Kaikiden Pühäižiden päiv]]
* [[25. tal'vku|25.]]—[[26. tal'vku]] — [[Raštvad]]

== Homaičendad ==
<references />

== Irdkosketused ==
* [http://www.parlament.hu/ Mad'jaranman parlamentan oficialine sait.] {{ref-hu}} {{ref-en}}
* [http://www.kormany.hu/ Mad'jaranman ohjastusen oficialine sait.] {{ref-hu}} {{ref-en}}

{{Commons|Hungary}}
{{Evrop}}

[[Kategorii:Mad'jaranma| ]]
