{{10000}}
{{Valdkund
| Nimi = Mad'jaranma<br />Magyarország
| Valdkundznam = Coat of Arms of Hungary.svg
| Flag = Flag of Hungary.svg
| Valdkundznam text = Mad'jaranman valdkundznam
| Flag text = Mad'jaranman flag
| Pälidn = Budapešt
| Eläjiden lugu = 9,825,704<ref>[https://www.cia.gov/library/publications/the-world-factbook/geos/hu.html Mad'jaranman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 93,028
| Kart = EU-Hungary.svg
| Kel' = [[mad'jaran kel'|mad'jaran]]
| Valdkundan pämez' = [[Ader Janoš|Janoš Ader]]
| Päministr = [[Orban Viktor|Viktor Orban]]
| Religii = [[hristanuskond]]
| Valüt = [[mad'jaranman forint]] (HUF)
| Internet-domen = [[.hu]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +36
| Aigvö = tal'vel [[UTC]]+1,<br/>kezal [[UTC]]+2
}}
'''Mad'jaranma''' ({{lang-hu|Magyarország}} [ˈmɒɟɒrorsaːɡ]), se om täuz' oficialine nimituz (vspäi 2012), om mererandatoi valdkund [[Evrop]]an keskuses. Mad'jaranman [[pälidn]] da kaikiš suremb lidn om [[Budapešt]].

Valdkund om [[Pohjoižatlantižen kožundkirjutesen organizacii|PAKO:n]] ühtnijaks vspäi 1999. Vs 2004 semendkun 1. päiväspäi om [[Evropan Ühtištuz|EÜ:n]] ühtnijaks.

== Istorii ==
Valdkundan aluz om pandud läz tuhant vot meiden erad Mad'jaran Kunigahuseks.

Vn 1918 17. päiväl redukud Mad'jaranma sai ripmatomut [[Avstrijan da Mad'jaranman imperii|Avstrijan da Mad'jaranman imperijan]] čihodamižen rezul'tataks.

Valdkundan nell' Konstitucijad ({{lang-hu|Magyarország Alaptörvénye}}) oliba ende: voziden 1919, 1920, 1946 i 1949. Jäl'gmäine videnz' lugul Konstitucii<ref>[http://www.parlament.hu/documents/125505/138409/Fundamental+law/73811993-c377-428d-9808-ee03d6fb8178 Mad'jaranman Konstitucijan tekst vl 2019. — ''Parlament.hu''.] {{ref-en}}</ref><ref>[http://www.constituteproject.org/ontology/Hungary?lang=en Mad'jaranman Konstitucijan tekst ''constituteproject.org''-saital.] {{ref-en}}</ref> om hüvästadud parlamental vn 2011 18. päiväl sulakud, tuli väghe vn 2012 1. päiväl vilukud da om väges vn 2013 znamasižidenke vajehtusidenke. Valdkundan oficialine nimituz om vajehtadud ühtes valdkundansüdäimižiden da röunantagaižiden mad'jaralaižiden oiktusiden tazostamiženke.

== Geografijan andmused ==
[[Fail:Hungary physical map.svg|thumb|left|250px|Mad'jaranman fizine kart.]]
Mad'jaranma om mavaldkundröunoiš [[Ukrain]]anke pohjoižpäivnouzmas (röunan piduz — 128 km), [[Romanii|Romanijanke]] päivnouzmas (424 km), [[Serbii|Serbijanke]] suves (164 km), [[Horvatii|Horvatijanke]] suvipäivlaskmas (348 km), [[Slovenii|Slovenijanke]] päivlaskmas (94 km), [[Avstrii|Avstrijanke]] lodehes (321 km) da [[Slovakii|Slovakijanke]] pohjoižes (627 km). Ühthine röunoiden piduz — 2106 km. Mad'jaranma om mererandatoi valdkund.

Reljef om tazo tobjimalaz. Valdkundan kaikiš korktemb čokkoim om [[Kekeš]]-mägi (1014 m). [[Balaton]] om kaikiš suremb reskveden järv Keskuzevropas. [[Mec]]ad ottas läz videndest valdkundan territorijad.

Klimat om kontinentaline.

Londuseližed pävarad oma [[kivihil']], [[londuseline gaz]], [[alüminii|boksitad]]; toižed varad — [[kivivoi]], väghine [[mahuz]].

== Politine sistem ==
[[Fail:Budapest Parliament 4604.JPG|thumb|right|250px|Mad'jaranman parlament [[Budapešt]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-hu|Magyarország köztársasági elnöke}}). Parlamentan ühtnijad valitas händast peitol'žel änestusel videks vodeks, voib valitas kahtišti.

Parlament om Nacionaline Suim ({{lang-hu|Országgyűlés}}). Kaik rahvaz valičeb sen 199 ühtnijoid nelläks vodeks. Parlamentan ühtnijad pandas radnikusele päministrad (mad'j.: ''Miniszterelnök'') prezidentan taričendan mödhe, kaikiš järedamban partijan lider kändase päministraks tobjimalaz da formiruib ohjastust.

Nügüdläine prezident om [[Janoš Ader]], radab vs 2012 semendkun 2. päiväspäi, järgenduseližed valičendad oliba vn 2017 13. päiväl keväz'kud (131 än't 199:späi). Valdkundan parlamentan ühtnijoiden järgenduseližed valičendad oliba vn 2018 8. päiväl sulakud. [[Viktor Orban]] tuleškanzi radho päministraks vs 2010 semendkun 29. päiväspäi, mugažo radoi vll 1998−2002.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mad'jaranman administrativiž-territorialine jagand]].''

Mad'jaranmas om [[Mad'jaranman lidnad|346 lidnad]], kudambad mülüdas [[Mad'jaranman agjad|19 administrativižhe agjaha]] (''[[med'je]]d'', {{lang-hu|megye}}), ned — 7 statistižhe regionha ({{lang-hu|Magyarország régiói}}). Pälidn da völ 5 lidnad ([[Debrecen]], [[Miškol'c]], [[Seged]], [[Peč (lidn, Mad'jaranma)|Peč]], [[D'jor]]) ei mülügoi agjoihe. Agjad alajagasoiš 175 ümbrikoks ({{lang-hu|járás}}). Ümbrikod — lidnoikš (''város'') da küläkundoikš (''község''). Pälidn alajagase rajonihe (''kerületei'').

== Eläjad ==
Mad'jaranmas elädas [[mad'jaralaižed]]. Vl 2011 valdkundan eläjiden lugu oli 10 012 000 ristitud. Kaikiš suremb ristitišt oli 10 709 463 eläjad vl 1980.

Rahvahad (2011, kaks'jaižidenke vastusidenke): [[mad'jaralaižed]] — 85,6%, [[čiganalaižed]] — 3,2%, [[saksalaižed]] — 1,9%, toižed rahvahad — 2,6%, märhapanendata — 14,1%.

Kelenmahtused (2011): [[mad'jaran kel']] — 99,6% (kodikel' — 98,9%), [[anglijan kel']] — 16,0%, [[saksan kel']] — 11,2%, [[venäkel']] — 1,6%, [[romanijan kel']] — 1,3%, [[francijan kel']] — 1,2%, toižed keled — 4,2%.

Uskondan mödhe (2011): [[riman katoline jumalankodikund|riman katolikad]] — 37,2%, [[kal'vinizm|kal'vinistad]] — 11,6%, [[lüteranine jumalankodikund|lüteranad]] — 2,2%, [[grekan katoline jumalankodikund|grekan katolikad]] — 1,8%, toižed uskojad — 1,9%, religijatomad — 18,2%, märhapanendata — 27,1%.

Valdkundan toižed sured lidnad (enamba 100 tuh. ristituid vl 2012, surembaspäi penembha): [[Debrecen]], [[Seged]], [[Miškol'c]], [[Peč (lidn, Mad'jaranma)|Peč]], [[D'jor]], [[N'jired'haz]], [[Kečkemet]] i [[Sekešfehervar]]. Vl 2012 kaik oli 19 lidnad enamba mi 50 tuhad eläjidenke. Vl 2009 ühthemänho oli 328 lidnad ({{lang-hu|város}}) Mad'jaranmas. Lidnalaižiden pala om 71,9% (2020).

== Ižanduz ==
Mad'jaranman päeksport om mašiništ [[radiosido]]n täht (20%), [[elektromašiništ]] (läz 17%), [[söm|söndtavarad]] (läz 10%), [[avto]]d da niiden palad (8%); toine eksport — [[zell'|zelläd]] (3%), [[kivivoi]] (1%), [[elektruz]] (1%).

== Kul'tur ==
=== Valdkundpraznikad ===
* [[1. viluku]] — [[Uz' voz']]
* [[15. keväz'ku]] — [[Mad'jaranman valdkundpäiv]]
* [[Äipäiv]]
* [[1. semendku]] — [[Keväden i radon päiv]]
* [[Stroicanpäiv]]
* [[20. eloku]] — [[Ph. Stefanan päiv]]
* [[23. reduku]] — [[Nevondkundaližen armijan deportacijan päiv]]
* [[1. kül'mku]] — [[Kaikiden Pühäižiden päiv]]
* [[25. tal'vku|25.]]−[[26. tal'vku]] — [[Raštvad]]

== Homaičendad ==
<references />

== Irdkosketused ==
* [http://www.parlament.hu/ Mad'jaranman parlamentan oficialine sait (''parlament.hu'').] {{ref-hu}} {{ref-en}}
* [https://www.keh.hu/ Mad'jaranman prezidentan oficialine sait (''keh.hu'').] {{ref-hu}} {{ref-en}}
* [http://www.kormany.hu/ Mad'jaranman ohjastusen oficialine sait (''kormany.hu'').] {{ref-hu}} {{ref-en}}
{{Commons|Hungary}}

{{Mad'jaranman agjad}}
{{Evrop}}

[[Kategorii:Mad'jaranma| ]]
