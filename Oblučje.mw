{{Eländpunkt
 | Nimi = Oblučje<br/>Облучье
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 8,792
 | Voz' = 2016
 | Pind =
 | Fail = Obluch'e.jpg
 | Pämez' = Konstantin Krilov (2012-)
 | Telefonkod = +7-42666
 | Avtokod = 79
 | Aigvö = [[UTC]]+10 ([[MSK]]+7)
}}
'''Oblučje''' ([[venän kel'|ven]].: ''Облучье'') om [[Venäma]]n lidn [[Evrejan avtonomine agj|Evrejan avtonomižen agjan]] lodehes. Se om avtonomižen agjan kahtenz' surtte lidn kahtes lidnaspäi, [[Oblučjen rajon]]an administrativine keskuz (vspäi 1945).

== Istorii ==
Eländpunktan aluz om pandud vl 1911 kuti ''Sololi-žilo'' sauvomha Amuran raudted. Vodele 1915 Oblučje-raudtestancii da Oblučjen tonnel' oliba vaumhed, i žilod udesnimitihe nügüdläižikš. Vl 1928 se tegihe lidnanvuiččeks žiloks. Vl 1938 žilo sai lidnan statusad.

== Geografijan andmused ==
Lidn sijadase röunanno [[Amuran agj]]anke, [[Hingan (jogi)|Hingan-jogen]] hural randal tobjimalaz ([[Amur]]an hura ližajogi). Mäged kaitas lidnan territorijad pohjoižpolespäi, sen tagut lidnan klimat om pehmdemba. Sodunu tazangišt levigandeb suvhe lidnaspäi. Matkad [[Birobidžan]]hasai om 159 km päivnouzmha.

Vs 2012 kezakun 27. päiväspäi lidnkund om olmas nügüdläižiš röunoiš. Oblučje-lidnankundan pind om 2180,36 km², ristitišt — 10 022 eläjad (vl 2016). 6 eländpunktad mülüdas lidnkundha.

== Tobmuz ==
Lidnankundan käskusenandai tombuz om Ezitajiden Suim (ven. ''Собрание депутатов'') 10 ühtnijanke. Kaik rahvaz valičeb heid videks vodeks. Valičendad sihe oliba vl 2012 redukun 14. päiväl (ezmäine kucund). Konstantin Krilov radab sen ezimehen da lidnankundan pämehen. Ezitajiden Suim paneb lidnankundan administracijan pämest radsijha.

Vs 2013 uhokun 6. päiväspäi Aleksandr Golovatii radab lidnankundan administracijan pämehen. Ezmäine varapämez' da kaks' muite varapämest oma hänele abhu. Kahesa palakundad da komitet alištudas administracijan pämehištole.

== Eläjad ==
Lidnan kaikiš suremb ristitišt oli 15 277 eläjad vn 1959 rahvahanlugemižen mödhe. Vn 2010 rahvahanlugemižen mödhe eläjiden lugu oli 9 303 ristitud.

[[Ortodoksine hristanuskond|Ortodiksižen hristanuskondan]] Sündun Toižetamižen pühäpert' i ph. Spiridonan časoun' oma lidnas.

== Ižanduz ==
Ižandusen päsarakod oma [[kuld]]an samine, [[raudte]]n holituz, [[kivivoi]]n varažomad. [[Raud|Raudkivendon]] koncentratan tehmine om 30 kilometras lidnaspäi (vspäi 2016, [[Kimkanan i Sutaran kivendkoncentrirui kombinat]]).

Tehnine kolledž om üks'jäine professionaližen keskopendusen aluzkund lidnas.

== Transport ==
Lidn sijadase [[Transsib]]al, sen [[Belogorsk (Amuran agj)|Belogorsk]] - [[Habarovsk]] raudtel. Raudte ümbärdab lidnan keskust pohjoižespäi, petläd kuvaten. «Amur»-avtote (P297, [[Čit]] - [[Habarovsk]]) ümbärdab lidnad suvespäi.

Avtobusad oma kundaližeks transportaks lidnan südäimes.

== Homaičendad ==
<references />

== Irdkosketused ==
* [http://www.obluchye.eao.ru/ Oblučje-lidnankundan oficialine sait.] {{ref-ru}}

{{Evrejan avtonomižen agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Evrejan avtonomižen agjan lidnad]]
