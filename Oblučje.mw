{{Eländpunkt
 | Nimi = Oblučje<br/>Облучье
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 8,540
 | Voz' = 2018
 | Pind = 28
 | Fail = Obluch'e.jpg
 | Pämez' = Konstantin Krilov<br />(reduku 2012—)
 | Telefonkod = +7-42666-xx-xxx
 | Avtokod = 79
 | Aigvö = [[UTC]]+10 ([[MSK]]+7)
}}
'''Oblučje''' ({{lang-ru|Облучье}}, {{lang-yi|‏אָבלוטשיע}} ''Oblutšje'') om [[Venäma]]n lidn da lidnankund [[Evrejan avtonomine agj|Evrejan avtonomižen agjan]] lodehes. Se om avtonomižen agjan kahtenz' surtte lidn kahtes lidnaspäi, [[Oblučjen rajon]]an administrativine keskuz (vspäi 1945).

== Istorii ==
Eländpunktan aluz om pandud vl 1911 kuti ''Sololi-žilo'' ({{lang-ru|посёлок Сололи}}) sauvomha Amuran raudted, nimitihe Pen' i Sur' Sololi-jogiden mödhe. Vodele 1915 Oblučje-raudtestancii da Oblučjen tonnel' oliba vaumhed, i žilod udesnimitihe nügüdläižikš. Vl 1928 se kändihe lidnanvuiččeks žiloks. Vl 1938 žilo sai lidnan statusad.

== Geografijan andmused ==
Lidn sijadase röunanno [[Amuran agj]]anke, [[Hingan (jogi)|Hingan-jogen]] hural randal tobjimalaz ([[Amur]]an hura ližajogi). Mäged kaitas lidnan territorijad pohjoižpolespäi, sen tagut lidnan klimat om pehmdemba. Sodunu tazangišt levigandeb suvhe lidnaspäi. Matkad [[Birobidžan]]hasai om 140 km päivnouzmha orhal vai 170 km «Amur»-avtotedme (R-297).

Vs 2012 kezakun 27. päiväspäi lidnankund om olmas nügüdläižiš röunoiš. Lidnanvuitte Hingansk-žilo (1 219 rist. vl 2018), 2 küläd da 2 raudtestancijad mülüdas lidnankundha Oblučjen ližaks. Lidnankundan pind om 2180,36 km².

== Tobmuz ==
Lidnankundan käskusenandai tombuz om Ezitajiden Suim ({{lang-ru|Собрание депутатов}}) 14 ühtnijanke. Kaik rahvaz valičeb heid videks vodeks. Sen ühtnijoiden järgenduseližed valičendad oliba vn 2017 10. päiväl sügüz'kud (2. kucund). Konstantin Krilov radab sen ezimehen da lidnankundan pämehen. Ezitajiden Suim paneb lidnankundan administracijan pämest radsijha.

Vs 2013 uhokun 6. päiväspäi Aleksandr Golovatii radab lidnankundan administracijan pämehen. Ezmäine varapämez' da kaks' muite varapämest oma hänele abhu. Viž palakundad da komitet alištudas administracijan pämehištole.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 9 303 ristitud, lidnankundan — 9 393 ristitud. Lidnan kaikiš suremb ristitišt oli 15 277 eläjad vn 1959 rahvahanlugemižen mödhe. Vl 2018 kaik 9 766 ristitud elädas lidnankundas.

[[Ortodoksine hristanuskond|Ortodoksižen hristanuskondan]] Sündun Toižetamižen pühäpert' i ph. Spiridonan časoun' oma olmas lidnas.

== Ižanduz ==
Ižandusen päsarakod oma [[kuld]]an samine, [[raudte]]n holituz, [[kivivoi]]n varažomad. [[Raud|Raudkivendon]] koncentratan tehmine om saudud 30 kilometras lidnaspäi (vspäi 2016, [[Kimkanan i Sutaran kivendkoncentrirui kombinat]]).

Oblučje-lidnan Tehnine kolledž om üks'jäine professionaližen keskopendusen aluzkund.

== Transport ==
Lidn sijadase [[Transsib]]al, sen «[[Belogorsk (Amuran agj)|Belogorsk]] — [[Habarovsk]]»-jonol. Raudte ümbärdab lidnan keskust pohjoižespäi, petläd kuvaten. «Amur»-avtote (R-297, «[[Čit]] — [[Habarovsk]]») ümbärdab lidnad suvespäi.

Avtobusad oma kundaližeks transportaks lidnan südäimes.

== Homaičendad ==
<references />

== Irdkosketused ==
* [http://www.obluchye.eao.ru/ Lidnankundan tobmuden aluzkundoiden oficialine sait (''obluchye.eao.ru'').] {{ref-ru}}

{{Evrejan avtonomižen agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Evrejan avtonomižen agjan lidnad]]
[[Kategorii:Oblučjen rajon|*]]
