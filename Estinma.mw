{{10000}}{{A10000}}
{{Valdkund
| Nimi = Estinman Tazovaldkund<br />Eesti Vabariik
| Flag = Flag of Estonia.svg
| Valdkundznam = Coat of arms of Estonia.svg
| Valdkundznam text = Estinman valdkundznam
| Flag text = Estinman flag
| Pälidn = Tallidn
| Eläjiden lugu = 1,244,288<ref>[https://www.cia.gov/library/publications/the-world-factbook/geos/en.html Estinman ristitišt // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 45,339
| Kart = EU-Estonia.svg
| Kel' = [[estin kel'|estin]]
| Valdkundan pämez' = [[Karis Alar|Alar Karis]]
| Päministr = [[Kallas Kaja|Kaja Kallas]]
| Religii = [[ateizm]], [[hristanuskond]]
| Valüt = [[evro]] (€) (EUR)<ref>Edel 2011 vot — [[estin kron]].</ref>
| Internet-domen = [[.ee]]<ref>Mugažo [[.eu]] kuti EÜ:n ühtnii.</ref>
| Telefonkod = +372
| Aigvö = tal'vel [[UTC]]+2,<br/>kezal [[UTC]]+3
}}
[[Fail:Drone video of Estonia 2021.webm|thumb|right|Estinman erazvuiččed tahod vn 2021 keväz'kus-tal'vkus. Videon hätkeližuz om 3 min 42 s]]
'''Estinma''' ({{lang-et|Eesti}}), täuz' oficialine nimi — '''Estinman Tazovaldkund''' ({{lang-et|Eesti Vabariik}}), om [[Pohjoiževrop]]an valdkund, se sijadase [[Baltijan meri|Baltijan meren]] päivnouzmaižel randal. Pälidn da kaikiš suremb lidn om [[Tallidn]].

Valdkundan pind om 45 339 km², eläjiden ühthine lugu — 1 328 439 ristitud (vn 2022 augus). Estinma seižub 129. sijas mail'mas (29. [[Evrop]]as) pindan mödhe da 158. sijas (34. Evropas) ristitišton mödhe, kaikiš penemb Baltijan maiden keskes.

[[Suomen laht]] om pohjoižhe Estinmaspäi, [[Rigan laht]] levitase suvipäivlaskmha. Röunad madme: [[Venäma]] — päivnouzmas (piduz om 324 km), [[Latvii]] — suves (piduz om 333 km). Niiden ližaks om meriröunad [[Suomenma]]nke pohjoižes.

Vspäi 2004 Estinma om [[Evropan Ühtištuz|EÜ:n]] da [[Pohjoižatlantižen kožundkirjutesen organizacii|PAKO:n]] ühtnii.

Oficialine kel' om [[estin kel']], raha om [[evro]]. 

== Nimitusen augotižlibund ==
Edes 18.-19. voz'sadoid [[estilaižed|Estinman eläjiden]] ičeze nimituz oli ''maarahvas'', vai «man rahvaz», sikš miše heiden päine radmine oli [[maižanduz]]. ''Eestlane''-sana tuli [[latinan kel'|latinan]] kelen ''Aesti''-sanaspäi, ninga [[Publii Kornelii Tacit]] nimiti elänut «Saksanmas» (Baltijan meren randal) rahvast.

Amuižed [[Skandinavii|skandinavižed]] sagad mainitadas mad ''Eistland''-nimenke. Ninga Estinma nimitase [[islandijan kel'|islandijan kelel]] nügüd'-ki, mi om man ''Estland''-nimitusen kartte [[danijan kel'|danijan]], [[saksan kel'|saksan]], [[alaman kel'|alaman]], [[ročin kel'|ročin]] i [[norvegijan kel'|norvegijan]] keliš. Latinankel'žiš aigaližiš purtkiš voib nähta ''Estia''- i ''Hestia''-nimitusid mugažo.

Vl 1918 valdkund tedoti ičeze ripmatomudes da sai ''Esthonia''-nimitusen. Valdkundan nimituz oli «Estinman Tazovaldkund» oli voziden 1920 i 1934 konstitucijoiden mödhe. Vl 1940, konz Estinma oli [[Nevondkundaline Ühtištuz|NSTÜ:n]] ühtnijan, sündui «Estin Nevondkundaline Socialistine Tazovaldkund»-nimituz. Konz NSTÜ čihozi vl 1991, ka pörtihe vanhad nimitust — Estinman Tazovaldkund.

''Estland / Eistland''-nimituz om sidodud amuižskandivižihe ''aust-'', ''austr''-sanoihe ezimeletaden, ned znamoitas «päivnouzm».

== Istorii ==
Ezmäižed žilod nügüdlaižen Estinman pindal il'mestuiba 9600.-9500. vozil edes meiden erad, ned mülüiba «kund»-kul'turha. 10.-13. voz'sadoil aigaline feodaline kund oli sigä; sodajoukoiden pämehed ohjastiba maid.

13. voz'sadal saksalaižed toraziba estilaižid vaste, sid' estilaižiden mad tuliba Livonijan ritarikundan maiden palaks. Sil aigal Estinma oli saksalaižiden ohjastusen al täuzin. 16. voz'sadal [[Reformacii]] augotihe Estinmas da sen satuseks [[protestantizm]] tuli man päižeks uskondaks; sil-žo voz'sadal Estinma, Livonijan sodan jäl'ghe, oli [[Ročinma|Ročinman]] palan. 

Vl 1721., Pohjoižen sodan (Venäman imperijan da Ročinman keskes) satuseks, Estinma da erased toižed mad tuliba Venäman palaks. 

Vn 1897. andmusiden mödhe, Estin gubernijas eli 958 tuhad risitud, sidä keskes: 90 % — estilaižed, 4,5 % — venälaižed, 3,5 % — saksalaižed.

Venäman imperijan čihodamižen jäl'ghe Estinma sai ripmatomut ezmäižen kerdan vn 1918 24. päiväl uhokud. Valdkundan ezmäižed koume Konstitucijad ({{lang-et|Põhiseadus}} vai ''Konstitutsioon'') oliba olmas vll 1919−1920. Jäl'gmäine seičemenz' lugul Konstitucii<ref>[http://www.constituteproject.org/ontology/Estonia?lang=en Estinman Konstitucijan tekst ''constituteproject.org''-saital.] {{ref-en}}</ref> om vahvištadud vl 1992, se om väges voziden 2003, 2007, 2011 i 2015 vajehtusidenke. 

Ma oli okkupiruidud i mülütadud tazovaldkundaks [[Nevondkundaline Ühtištuz|NSTÜ:hü]] vn 1940 6. päiväl elokud. 

Vn 1991 20. päiväl elokud Estinma tedištoiti ičeze ripmatomuden udessündutandas.

== Geografijan andmused ==
[[Fail:Relief map of Estonia.png|thumb|left|250px|Estinman reljefan kart]]
Estinma om röunatud [[Venäma]]l päivnouzmpoles (röunan piduz — 324 km) da [[Latvii|Latvijal]] suvipoles (333 km). Ühthine röunoiden piduz — 657 km. Valdkundan pind — 45 228 km². [[Baltijan meri|Baltijan meren]] randanpird om 3794 km.

Rel'jef om tazo i kukhikaz sijidme. Kaikiš korktemb čokkoim om [[Sur' Munamägi]]-kukhanpä (318 m ü.m.t.) suvipäivnouzmaižel ülüdel.

[[Peipusjärv]] da [[Vörtsjärv]] oma Estinman kaikiš surembad reskvezijärved. Kaik om 1200 londuselišt järved, ned ottas territorijan 4,7%.

Klimat om meren i kontinentaližen röunal.

Londuseližed pävarad oma [[šoidkivi|bitumine šoidkivi]], [[turbaz]], [[fosfor|fosforitad]], [[harvad mametallad]]; toižed varad — hahk [[mouckivi]], [[savi|saved]], [[lete|letked]], [[dolomit]], [[nima|merinima]], [[mahuz]].

== Politine sistem ==
[[Fail:Estland parliament.jpg|thumb|right|250px|Estinman parlamentan pert' [[Tallidn]]as]]
Ohjandusen form om [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-et|Eesti president}} vai ''Vabariigi President''). Parlamentan ühtnijad pandas prezidentad radsijha videks vodeks, enamba kaht strokud jäl'geten ei sa. Prezident vahvištab päministrad (est. ''Eesti peaminister'') radnikusele nelläks vodeks.

Parlament om üks'kodine Valdkundaline Suim ({{lang-et|Riigikogu}}). Kaik rahvaz änestab sen 101 ühtnijoid kerdan nelläs vodes.

Parlamentan ühtnijoiden järgenduseližed valičendad oliba vn 2019 3. päiväl keväz'kud. [[Alar Karis]] om valitud parlamental (72 än't 101:späi kahtendes turas) üks'jäižes kandidataspäi da radab prezidentan vs 2021 redukun 11. päiväspäi. Edeline prezident om [[Kersti Kal'julaid]] (2016−2021). Päministr om [[Kaja Kallas]] vs 2021 vilukun 26. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Estinman administrativiž-territorialine jagand]].''

Kaik om [[Estinman lidnad|47 lidnad]] Estinmas, kudambad mülüdas 15 makundha ({{lang-et|maakond}}).

=== Makundad ===
Kaik om 15 makundad (agjad) valdkundas:
# [[Harju (makund)|Harju-makund]] ({{lang-et|Harju maakond}} vai ''Harjumaa'')
# [[Hiiu (makund)|Hiiu-makund]] (est. ''Hiiu maakond'' vai ''Hiiumaa'')
# [[Ida-Viru (makund)|Ida-Viru-makund]] (est. ''Ida-Viru maakond'' vai ''Ida-Virumaa'')
# [[Jigevan makund]] (est. ''Jõgeva maakond'' vai ''Jõgevamaa'')
# [[Järv (makund)|Järv-makund]] (est. ''Järva maakond'' vai ''Järvamaa'')
# [[Lääne (makund)|Lääne-makund]] (est. ''Lääne maakond'' vai ''Läänemaa'')
# [[Lääne-Viru (makund)|Lääne-Viru-makund]] (est. ''Lääne-Viru maakond'' vai ''Lääne-Virumaa'')
# [[Pärnun makund]] (est. ''Pärnu maakond'' vai ''Pärnumaa'')
# [[Pilvan makund]] (est. ''Põlva maakond'' vai ''Põlvamaa'')
# [[Raplan makund]] (est. ''Rapla maakond'' vai ''Raplamaa'')
# [[Saare (makund)|Saare-makund]] (est. ''Saare maakond'' vai ''Saaremaa'')
# [[Tartun makund]] (est. ''Tartu maakond'' vai ''Tartumaa'')
# [[Valgan makund]] (est. ''Valga maakond'' vai ''Valgamaa'')
# [[Vil'jandin makund]] (est. ''Viljandi maakond'' vai ''Viljandimaa'')
# [[Virun makund]] (est. ''Võru maakond'' vai ''Võrumaa'')

== Eläjad ==
Estinmas elädas [[estilaižed]]. Vl 2017 valdkundan eläjiden lugu oli 1 251 581 ristitud. Kaikiš suremb ristitišt oli 1 570 599 eläjad vn 1990 vilukus, se poleni emigracijan tagut.

Rahvahad (vn 2011 rahvahanlugemine): [[estilaižed]] — 68,7%, [[venänikad]] — 24,8%, [[ukrainalaižed]] — 1,7%, [[vaugedvenälaižed]] — 1,0%, [[suomalaižed]] — 0,6%, toižed rahvahad — 1,6%, märhapanendata — 1,6%.

Kodikel' (2011): [[estin kel']] — 68,5%, [[venäkel']] — 29,6%, [[ukrainan kel']] — 0,6%, toine kel' — 1,2%, märhapanendata — 0,1%.

Uskondan mödhe (2011): [[ortodoksine hristanuskond|ortodoksižed hristanuskojad]] — 16,2%, [[lüteranine jumalankodikund|lüteranad]] — 9,9%, toižed [[hristanuskond|hristanuskojad]] — 2,2%, toižed uskojad — 0,9%, religijatomad — 54,1%, märhapanendata — 16,7%.

Kaikiš järedambad Estinman lidnad oma (surembaspäi penembha): [[Tallidn]], [[Tartu]], [[Narv]], [[Pärnu]], [[Kohtla-Järve]], [[Vil'jandi]], [[Rakvere]], [[Maardu]], [[Sillamäe]]. Lidnalaižiden pala om 69,2% (2020).

== Ižanduz ==
Postindustrialine ekonomik šingotadud elektroniženke ohjastusenke. Znamasižed sarakod oma informacine, elektrotehnine, finansine i turizman holitand.

Vl 2011 Estinman eksport oli [[telefon]]ad (15%), [[kivivoi]] (10%), [[elektromašiništ]] da kodielektrotehnik (läz 10%); toine eksport — [[pu (material)|pu]] (5%), [[avto]]d da niiden palad (3%), [[raud]] (3%), [[elektruz]] (2%), [[šin|räzinšinad]] (1%), [[kakaonbabud]] (1%).

== Homaičendad ==
<references />

== Irdkosketused ==
* [http://www.eesti.ee/ Estin Tazovaldkundan oficialine portal (''eesti.ee'').] {{ref-ee}} {{ref-en}} {{ref-ru}}
* [http://www.riigikogu.ee/ Estinman parlamentan oficialine sait (''riigikogu.ee'').] {{ref-ee}} {{ref-ru}} {{ref-en}}
{{Commons|Estonia}}

{{Estinman lidnad}}
{{Evrop}}

[[Kategorii:Estinma| ]]
