{{Valdkund
| Nimi = Estinman Tazovaldkund<br />Eesti Vabariik
| Flag = Flag of Estonia.svg
| Valdkundznam = Coat of arms of Estonia.svg
| Valdkundznam text = Estinman valdkundznam
| Flag text = Estinman flag
| Pälidn = Tallidn
| Eläjiden lugu = 1,244,288<ref>[https://www.cia.gov/library/publications/the-world-factbook/geos/en.html Estinman ristitišt // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 45,228
| Kart = EU-Estonia.svg
| Kel' = [[estin kel'|estin]]
| Valdkundan pämez' = [[Kal'julaid Kersti|Kersti Kal'julaid]]
| Päministr = [[Ratas Jüri|Jüri Ratas]]
| Religii = [[ateizm]], [[hristanuskond]]
| Valüt = [[evro]] (€) (EUR)<ref>Edel 2011 vot — [[estin kron]].</ref>
| Internet-domen = [[.ee]]<ref>Mugažo [[.eu]] kuti EÜ:n ühtnii.</ref>
| Telefonkod = +372
| Aigvö = tal'vel [[UTC]]+2,<br/>kezal [[UTC]]+3
}}
'''Estinma''' ({{lang-et|Eesti}}), täuz' oficialine nimi — '''Estinman Tazovaldkund''' ({{lang-et|Eesti Vabariik}}), om [[Pohjoiževrop]]an valdkundaks, sijadase [[Baltijan meri|Baltijan meren]] randal. Sen pälidn da kaikiš suremb lidn om [[Tallidn]].

Vspäi 2004 Estinma om [[Evropan Ühtištuz|EÜ:n]] da [[Pohjoižatlantižen kožundkirjutesen organizacii|PAKO:n]] ühtnii.

== Istorii ==
Vn 1991 20. päiväl elokud Estinma tedištoiti ičeze ripmatomudes [[Nevondkundaline Ühtištuz|NSTÜ:späi]].

Jäl'gmäine seičemenz' lugul Konstitucii<ref>[http://www.constituteproject.org/ontology/Estonia?lang=en Estinman Konstitucijan tekst ''constituteproject.org''-saital.] {{ref-en}}</ref> om vahvištadud vl 1992, se om väges voziden 2003, 2007, 2011 i 2015 vajehtusidenke.

== Geografijan andmused ==
[[Fail:Relief map of Estonia.png|thumb|left|250px|Estinman reljefan kart.]]
Estinma om röunatud [[Venäma]]l päivnouzmpoles (röunan piduz — 324 km) da [[Latvii|Latvijal]] suvipoles (333 km). Ühthine röunoiden piduz — 657 km. Valdkundan pind — 45 228 km². [[Baltijan meri|Baltijan meren]] randanpird om 3794 km.

[[Peipusjärv]] da [[Vörtsjärv]] oma Estinman kaikiš surembad reskvezijärved.

Londuseližed pävarad oma [[šoidkivi|bitumine šoidkivi]], [[turbaz]], [[fosfor|fosforitad]], [[harvad mametallad]]; toižed varad — hahk [[mouckivi]], [[savi|saved]], [[lete|letked]], [[dolomit]], [[nima|merinima]], [[mahuz]].

== Politine sistem ==
[[Fail:Estland parliament.jpg|thumb|right|250px|Estinman parlamentan pert' [[Tallidn]]as.]]
Ohjandusen form om [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-et|Eesti president}} vai ''Vabariigi President''). Parlamentan ühtnijad pandas prezidentad radsijha.

Parlament om üks'kodine Valdkundaline Suim ({{lang-et|Riigikogu}}). Kaik rahvaz änestab sen 101 ühtnijoid kerdan nelläs vodes.

Parlamentan ühtnijoiden järgenduseližed valičendad oliba vn 2019 3. päiväl keväz'kud. [[Kersti Kal'julaid]] om valitud parlamental (81 än't 101:späi) üks'jäižes kandidataspäi da radab prezidentan vs 2016 redukun 10. päiväspäi. Päministr om [[Jüri Ratas]] vs 2016 kül'mkun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Estinman administrativiž-territorialine jagand]].''

Kaik om [[Estinman lidnad|47 lidnad]] Estinmas, kudambad mülüdas 15 makundha (agjaha) ({{lang-et|maakond}}).

=== Makundad (agjad) ===
Kaik om 15 makundad (agjad) valdkundas:
# [[Harju (makund)|Harju-makund]] ({{lang-et|Harju maakond}} vai ''Harjumaa'')
# [[Hiiu (makund)|Hiiu-makund]] (est. ''Hiiu maakond'' vai ''Hiiumaa'')
# [[Ida-Viru (makund)|Ida-Viru-makund]] (est. ''Ida-Viru maakond'' vai ''Ida-Virumaa'')
# [[Jigevan makund]] (est. ''Jõgeva maakond'' vai ''Jõgevamaa'')
# [[Järv (makund)|Järv-makund]] (est. ''Järva maakond'' vai ''Järvamaa'')
# [[Lääne (makund)|Lääne-makund]] (est. ''Lääne maakond'' vai ''Läänemaa'')
# [[Lääne-Viru (makund)|Lääne-Viru-makund]] (est. ''Lääne-Viru maakond'' vai ''Lääne-Virumaa'')
# [[Pärnun makund]] (est. ''Pärnu maakond'' vai ''Pärnumaa'')
# [[Pilvan makund]] (est. ''Põlva maakond'' vai ''Põlvamaa'')
# [[Raplan makund]] (est. ''Rapla maakond'' vai ''Raplamaa'')
# [[Saare (makund)|Saare-makund]] (est. ''Saare maakond'' vai ''Saaremaa'')
# [[Tartun makund]] (est. ''Tartu maakond'' vai ''Tartumaa'')
# [[Valgan makund]] (est. ''Valga maakond'' vai ''Valgamaa'')
# [[Vil'jandin makund]] (est. ''Viljandi maakond'' vai ''Viljandimaa'')
# [[Virun makund]] (est. ''Võru maakond'' vai ''Võrumaa'')

== Eläjad ==
Estinmas elädas [[estilaižed]]. Vl 2017 Estinman eläjiden lugu oli 1 251 581 ristitud.

Uskondan mödhe (2011): [[ortodoksine hristanuskond|ortodoksižed hristanuskojad]] — 16,2%, [[lüteranine jumalankodikund|lüteranad]] — 9,9%, toižed [[hristanuskond|hristanuskojad]] — 2,2%, toižed uskojad — 0,9%, religijatomad — 54,1%, märhapanendata — 16,7%.

Kaikiš järedambad Estinman lidnad oma (surembaspäi penembha): [[Tallidn]], [[Tartu]], [[Narv]], [[Pärnu]], [[Kohtla-Järve]], [[Vil'jandi]], [[Rakvere]], [[Maardu]], [[Sillamäe]].

== Ižanduz ==
Vl 2011 Estinman eksport oli [[telefon]]ad (15%), [[kivivoi]] (10%), [[elektromašiništ]] da kodielektrotehnik (läz 10%); toine eksport — [[pu (material)|pu]] (5%), [[avto]]d da niiden palad (3%), [[raud]] (3%), [[elektruz]] (2%), [[šin|räzinšinad]] (1%), [[kakaonbabud]] (1%).

== Homaičendad ==
<references />

== Irdkosketused ==
* [http://www.eesti.ee/ Estin Tazovaldkundan oficialine portal (''eesti.ee'').] {{ref-ee}} {{ref-en}} {{ref-ru}}
* [http://www.riigikogu.ee/ Estinman parlamentan oficialine sait (''riigikogu.ee'').] {{ref-ee}} {{ref-ru}} {{ref-en}}
{{Commons|Estonia}}

{{Estinman lidnad}}
{{Evrop}}

[[Kategorii:Estinma| ]]
