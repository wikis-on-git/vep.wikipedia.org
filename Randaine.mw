'''«Randaine»''' ({{lang-ru|«Бережок»}}) om üks' Karjalan Tazovaldkundan pajokollektivoišpäi, kudamban aluz om pandud [[Petroskoi]]he vodel [[2003]] [[Vepsän  kul'tursebr]]an tomotusen tagut.

''Pajosebran ohjandai'' — Baranova Irina Vladimirovna.

''Žanrad'' — pajod vepslaižiden runokirjutajiden runoihe, veroližed vepsän pajod.

''Mülükund'' — 12 ühtnijad.

Vspäi [[2006]] pajosebr käraudase vepsän muzikkul'turan veroližile žanroile. Ansambl' radab voikuiden, sai-, kätte- da lühüdpajoiden, mugažo sanaližiden žanroiden udessündutamižes. Pajoiden pajatand čereduiše vepslaižiden veroližiden karguiden, vändoiden, rengazkarguiden edestamižen ühtes.

Kaik pajosebran pajatajad oma kuspäi-se tulnuded: toižed oma [[Vologd]]an, toižed — [[Piter]]in da [[Änižröunan rajon|Änižröunan]] agjoišpäi.<ref>Larisa Smolina. Em voigoi pajota eläda // Kodima. – 2008. – 02 (uhoku).</ref>

Erazvuiččiden voziden ohjandajad: zavodi rata vepsläižidenke pajanikoidenke Lidija Olešova. Hän radoi «Randaižes» kaks' vot, sid' oli Jurii Mugačev. Hänen jäl'ghe radoi äjak-se Zoja Jefimova. Jatksi necidä azjad Irina Baranova. Vl 2010 pajosebran ohjandai om Jelena Gagarina, hän lopi Piterin kul'turakademijan.<ref>Galina Baburova. «Randaine»-ansambl'al zavodihe uz' elo // Kodima. – 2010. – 03 (keväz'ku).</ref> <ref>Oksana Kuznecova. Randaine vastsi Raštvad! // Kodima. – 2011. – 01 (viluku).</ref>

Ristitud, ked konz-se käveliba «Randaižehe»: Vera Mednikova, Valentina Vorobjova, Alevtina Vavilina, Juri Mugačev, [[Nina Zaiceva]], Lidija Olešova, Tamara Ščerbakova.

Pajatab erazvuiččiš Karjalan festivališ<ref>Татьяна Маркова. Путешествие в Северный край (Tat'jana Markova. Matk Pohjoižrandalesai) // Kodima. – 2011. – 08 (eloku).</ref>, mugažo Venäman rahvahidenkeskeižiš praznikoiš.<ref>Людмила Солдатова. На север, к саамам (Lüdmila Soldatova. Pohjoižhe, saamalaižidennoks) // Kodima. – 2012. – 04 (sulaku).</ref>

== Homaičendad ==
<references/>

== Irdkosketused ==
* [http://www.finnougoria.ru/community/creative/section.php?SECTION_ID=264&ELEMENT_ID=4785 Vepsän «Randaine»-ansambl'] [http://www.finnougoria.ru/ Venäman Suomalaiž-Ugrilaižen keskusen]-saital (''finnougoria.ru'') {{ref-ru}}

{{stub}}
[[Kategorii:Vepsän muzikgruppad]]
[[Kategorii:Venäman muzikgruppad]]
[[Kategorii:Rahvahankul'tur]]
[[Kategorii:Muzikgruppad kirjamišton mödhe]]
[[Kategorii:Muzikgruppad vl 2003 alusenpanendanke]]
[[Kategorii:Petroskoin muzikgruppad]]
