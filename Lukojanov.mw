{{Eländpunkt
 | Nimi = Lukojanov<br/>Лукоянов
 | Lidnanznam = Coats of arms of Lukoyanov.svg
 | Flag =
 | Lidnanznam text = Lukojanovan lidnanznam
 | Flag text =
 | Valdkund = Venäma
 | Eläjiden lugu = 13,763
 | Voz' = 2020
 | Pind = 20
 | Fail = Lukoyanov. Mir (Peace) Square in January.jpg
 | Pämez' = Nikolai Maruškin<br/>(kezaku 2016—)
 | Telefonkod = +7-83196-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Lukojanov''' ({{lang-ru|Лукоя́нов}}, {{lang-myv|Лугаян ош}}) om [[Venäma]]n lidn da lidnankund [[Alalidnan agj]]an suves. Se om [[Lukojanovan rajon]]an administrativine keskuz.

== Istorii ==
Eländpunktan aluz om pandud 16. voz'sadal kuti külä ümbri erasen Ivaška Lukojanovan vezimellicas. Ekonomine žilo 17. voz'sadan keskespäi. Sai makundan lidnan statusad vl 1779 nügüdläiženke nimitusenke. [[Aleksandr Puškin]]-runokirjutajan usadib sijazihe makundas, ka hän oleli lidnas. Lähine suvine Kudejarovo-žilo ei ole lidnan palaks, siš ičeze administracii radab (2019).

Lukojanov šingotase [[pörutügi]]den i [[leib]]än tegimil, avtopaloiden edheotandal. Ende maidtegim i stöklan edheotand radoiba mugažo.

== Geografijan andmused ==
Lidn sijadase rajonan keskuzpalas, pidust' Töš-jogen üläjoksmusen randoid ({{lang-ru|Тёша}} 311 km pitte, [[Okanjogi|Okan]] oiged ližajogi), 170 m ü.m.t. keskmäižel korktusel, «Alauz'lidn — [[Saransk]]»-avto- i raudtekeskustal. Matkad [[Alauz'lidn]]hasai om 145 km pohjoižhe orhal, 170 km avtotedme vai raudtedme. Lähembaižed lidnad oma [[Pervomaisk (Alalidnan agj)|Pervomaisk]] 48 km päivlaskmha-suvipäivlaskmha orhal, 58 km avtotedme vai 85 km raudtedme, i [[Arzamas]] 58 km lodeheze orhal, 63 km avtotedme vai raudtedme.

Ul'janovo-žilo (948 rist. vl 2017) mülüb lidnankundha Lukojanovan ližaks. Lidnankundan pind — 57,34 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 951 ristitud (kaikiš suremb ristitišt), lidnankundan — 15 904 ristitud, rajonan pol'. Kaik 14 136 ristitud elihe lidnas i 15 084 ristitud kaikes lidnankundas vl 2017.

Rahvahad (2010): [[venälaižed]] — 94,1%, [[mordvinalaižed]] — 4,0%, toižed rahvahad — 1,9%.

[[Ortodoksine hristanuskond|Ortodoksižen hristanuskondan]] Jumalanmaman Katken uz' kafedraline päjumalanpert'<ref>[http://sobory.ru/geo/locat/6321 Lukojanovan pühäpertid ''sobory.ru''-saital.] {{ref-ru}}</ref> om avaitud vspäi 2010, sen ližaks uz' puine jumalanpert' om avaitud lidnas i ph. Stroican jumalanpert' sijadase Ul'janovo-žilos. Mordvinalaižiden pühäsarikod kazdas lidnan ümbrištos: «Lukaš», «Javlei», «Kšekuravai».

Lukojanovan gubernine kolledž<ref>[http://lsxt.my1.ru/ Lukojanovan gubernižen kolledžan sait (''lsxt.my1.ru'').] {{ref-ru}}</ref> (ende maižanduztehnikum) i Lukojanovan pedagogine kolledž<ref>[http://lukped.narod.ru/ Lukojanovan pedagogižen kolledžan sait (''lukped.narod.ru'').] {{ref-ru}} <small>''(+ kolledžan istorii anglijan i saksan kelil)''</small></ref> oma professionaližen opendusen aluzkundoikš.

== Galerei ==
<gallery mode="packed" heights="125px">
Lukoyanov. Pedogogical College named Maxim Gorky.jpg|Lukojanovan pedagogine kolledž (2012)
Church in Lukoyanov - panoramio.jpg|Jumalanmaman Katken kafedraline päjumalanpert', vn 2012 nägu
Lukoyanov. Town Shoping Centre.jpg|Lidnan torguindan keskuz vl 2012
Lukoyanov. Near Town Social Sporting Complex.jpg|Fizkul'turine «Kolos»-tervehtamižkompleks (2013)
Вокзал станции Лукоянов 3.jpg|Lukojanov-päraudtestancii vl 2019
</gallery>

== Homaičendad ==
<references />

== Irdkosketused ==
* [http://luk-of.ru/ Lidnankundan oficialine sait (''luk-of.ru'').] {{ref-ru}}
* [http://lukojanov.omsu-nnov.ru/ Lidnan i Lukojanovan rajonan tobmuden sait (''lukojanov.omsu-nnov.ru'').] {{ref-ru}}
{{Commons|Category:Lukoyanov}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Lukojanovan rajon|*]]
