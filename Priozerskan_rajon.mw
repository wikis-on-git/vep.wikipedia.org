{{Rajon
| Nimi          = Priozerskan rajon<br />Приозерский район
| Znam          = Gerb priozersk raion.jpg
| Flag          = Flag of Priozersky rayon (Leningrad oblast).png
| Znam text     = 
| Flag text     =
| Valdkund      = Venäma
| Pälidn        = Priozersk
| Eläjiden lugu = 62,595
| Year          = 2016
| Pind          = 3597.5
| Map           = Location of Priozersky District (Leningrad Oblast).svg
| Map width     = 
}}
'''Priozerskan rajon''' ([[venäkel'|ven.]] ''Приозерский район'') om municipaline ühtnik [[Leningradan agj]]as.

Administrativine keskuz om [[Priozersk]] (vspäi 2006 mülüb rajonha), sijadase rajonan pohjoižpäivnouzmas.

== Istorii ==
Rajonan aluz om pandud vl 1940 heinkun 9. päiväl [[Karjalaiž-Suomen Nevondkundaline Socialistine Tazovaldkund|Karjalaiž-Suomen NST:ha]] enččel [[Suomenma]]n territorijal [[Tal'vsoda]]n jäl'ghe kuti '''Kägisal'men rajon''' [[Priozersk|Kägisal'm-lidnan]] keskuseks. Vozil 1941-1944 rajonan territorii oli Suomenman tobmuden al sodavägiden tulendan tagut.

Vl 1944 kül'mkus rajonad alištihe [[Leningradan agj]]an tombudele. Vl 1948 redukun 1. päiväl rajon om olmas nügüdläižen nimenke, kut [[Priozersk|rajonan keskuz]]-ki. Vozil 1948-2006 Priozersk alištui agjan tobmudele oikti. Vl 1960 tal'vkun 9. päiväl rajonad ühtištuihe [[Sosnovon rajon]]an palanke. Rajon om olmas nügüdläižiš röunoiš vspäi 2006.

== Geografijan andmused ==
Priozerskan rajon om Leningradan agjan lodehline taho. Pind — 3 597 nellikkilometrad. Mecad ottas territorijan kaks' koumadest, ned oma pedaimecad, pedaikanghad tobjimalaz.

Om röunoid 3 Venäman rajonanke:
* suves [[Leningradan agj]]an [[Vsevoložskan rajon]]anke;
* päivlaskmas [[Leningradan agj]]an [[Viipurin rajon (Leningradan agj)|Viipurin rajonanke]];
* pohjoižes [[Karjalan Tazovaldkund]]an [[Lahdenpohjan rajon]]anke.

[[Ladog]]anjärven randan pala om pohjoižpäivnouzmas da päivnouzmas. Znamasine jogi om [[Vuoks (jogi)|Vuoks]], lankteb Lagoganjärvhe. Järved ottas 12% rajonan territorijad, znamasižed oma [[Vuoks (järv)|Vuoks]] (108 km², sidä kesken sared 15 km²), [[Otradnoje (järv)|Otradnoje]] (72 km²) da pit'k [[Suhodol'skoje järv|Suhodol'skoje]] järved. Joged da järved mülüdas [[Atlantine valdmeri|Atlantižen valdmeren]] basseinha.

Londuseližed varad oma [[sauvondmaterialad]] ([[ozrikkivi]], [[rugižkivi]], [[lete|letked]], [[savi|saved]]), [[mec]], [[kala]], [[vezi|reskvezi]].

Vspäi 2006 rajonan territorii alajagase 14 municipaližhe ühtnikha: 2 lidnkundha da 12 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 28 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Mil'nikov Vladimir|Vladimir Mil'nikov]] radab sen ezimehen da rajonan pämehen vs 2014 sügüz'kun 29. päiväspäi. Ezitajiden Nevondkund valičeb rajonan administracijan pämest.

Vspäi 2011 [[Potapova Svetlana|Svetlana Potapova]] om valitud i radab rajonan administracijan pämehen, se om hänen kahtenz' strok jäl'geten. Ezmäine varapämez' da viž muite varapämest oma hänele abhu. Nell' komitetad, 19 palakundad da laudkund alištudas rajonan administracijale.

== Eläjad ==
Vn 2010 Venäman rahvahanlugemižen mödhe eläjiden lugu oli 62 193 ristitud.

Kaik om 103 eländpunktad rajonas, sidä kesken 1 lidn, 1 lidnanvuitte [[Kuznečnoje]]-žilo, 73 žilod, 5 raudtestancijan žilod, 23 küläd.

Toižed sured eländpunktad oma [[Sosnovo]]-žilo (7,2 tuh. rist. vl 2010), lidnanvuitte [[Kuznečnoje]]-žilo (4,3 tuh. rist. vl 2016) da [[Sapörnoje]]-žilo (3,6 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 84,1%, [[ukrainalaižed]] — 2,7%, [[vaugedvenälaižed]] — 1,4%, [[uzbekalaižed]] — 0,8%, [[totarlaižed]] — 0,6%, [[armenijalaižed]] — 0,4%, toižed — 2,6%, rahvahuden ozutandata — 7,4%.

Erased igähižed rahvahad: [[karjalaižed]] — 89 rist. (0,14%), [[suomalaižed]] — 50 rist. (0,08%), [[estilaižed]] — 24 rist. (0,04%), [[vepsläižed]] — 7 rist. (0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 74.] {{ref-ru}}</ref>.

== Ižanduz ==
Rajonan ižandusen päsarakod oma mecan varhapanend da ümbriradmine, [[ozrikkivi|ozrikkiven]] samine, meblän tehmine, plastiktegesiden pästand, sömtegimišt, maižanduz da kalankazvatuz, turizm.

== Homaičendad ==
<references />

== Irdkosketused ==
* [http://www.priozersk.lenobl.ru/gov/vvb Priozerskan rajonan Ezitajiden Nevondkundan lehtpoled rajonan administracijan oficialižel saital (priozersk.lenobl.ru).] {{ref-ru}}
* [http://www.priozersk.lenobl.ru/ Priozerskan rajonan administracijan oficialine sait.] {{ref-ru}}

{{Rajonad Leningradan agjas}}

[[Kategorii:Priozerskan rajon| ]]
[[Kategorii:Karjalan kaglaz]]
