{{Eländpunkt
 | Nimi = Tomsk<br />Томск
 | Lidnanznam = Герб Томска 2019.png
 | Flag = Flag of Tomsk.png
 | Lidnanznam text = Tomskan lidnanznam
 | Flag text = Tomskan flag
 | Valdkund = Venäma
 | Eläjiden lugu = 568,508
 | Voz' = 2021
 | Pind = 294.6
 | Fail = Томск (коллаж).png
 | Pämez' = Ivan Kläin<br />(reduku 2013—)
 | Telefonkod = +7-3822-xxx-xxx
 | Avtokod = 70
 | Aigvö = [[UTC]]+7 ([[MSK]]+4)
}}
[[Fail:Набережная реки Томь.jpg|thumb|left|250px|Tomin randirdal (2013)]]
'''Tomsk''' ({{lang-ru|Томск}}) om lidn da lidnümbrik [[Venäma]]n [[Sibir'|Sibiriš]]. Se om [[Tomskan agj]]an administrativine keskuz da kaikiš suremb lidn, mugažo [[Tomskan rajon]]an tobmuden aluzkundoiden olendsija.

Tomsk om Päivlaskmaižen Sibirin opendusen, tedon da tegimišton udištamižen järed keskuz.

== Istorii ==
Eländpunktan aluz om pandud vl 1604 [[kozakod|kozakoil]] [[Boris Godunov]]an käskön mödhe kuti lidn lidnusenke. Vozil 1804−1925 oli Tomskan gubernijan pälidnaks. 1830-nzil vozil kazvoi lujas [[kuld]]an samižen tagut Sibiriš. [[Transsib]]-raudte ristikoiči Ob'-jogen toižes sijas (nüg. [[Novosibirsk]]) i jäti lidnad edahaižes poles.

== Geografijan andmused ==
Lidn sijadase agjan suvipäivnouzmas. Lidnan keskuz seižub [[Tom' (Obin ližajogi)|Tom']]-jogen oiktal randal ([[Ob'|Obin]] bassein da oiged randpol'), 80 m keskmäižel korktusel valdmeren pindan päl. Matkad [[Moskv]]hasai om 3,5 tuhad km päivlaskmha orhal. Lähembaižed järedad lidnad oma [[Seversk]]-kaimdailidn ani lodeheze, [[Kemerovo]] 145 km suvhe orhal vai 216 km avtotedme i [[Novosibirsk]] 272 km suvipäivlaskmha avtotedme.

Tomsk jagase nelläks administrativižeks rajonaks: Kirovan (mougotil randoil), Leninan, Nevondkundaline, Oktäbrin. Mugažo om ühesa valičendümbrikod kaikes lidnas. Koume žilod, koume küläd da raudtesara mülüdas lidnümbrikho Tomskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 524 669 ristitud, lidnümbrikon — 546 049 ristitud. Kaikiš suremb lidnan ristitišt oli 576 624 eläjad vl 2020. Kaik 594 827 ristitud elihe lidnümbrikos vl 2018, i 589 701 ristitud vl 2021. Tomsk om lidnaglomeracijan keskuseks 10 818 km² pindal, 781 tuh. eläjid (2017. voz').

Kaik om 9 üläopendusen aluzkundad, 15 tedoinstitutad da 6 biznes-inkubatorad lidnas.

== Transport ==
Avtobusad, trolleibusad, tramvaid, ezilidnelektrojonused da taksid oma kundaližeks transportaks lidnas. Jogiport radab vemha jüguid tobman palan. Rahvahidenkeskeine civiline Bogašovo-lendimport (''TOF / ТСК'') sijadase 14 km suvipäivnouzmha, tehtas reisid Moskvha, Piterihe, Alauz'lidnha, Kazanihe i Sibirin järedoihe lidnoihe, sezonreisid Mustmeren lebutahoiže, mugažo čarterreisid Suvipäivlaskmaižhe Azijha. Golovino-sodalendimport om saudud suvipäivlaskmha lidnaspäi.

== Tetabad ristitud ==
;Sündnuded
* [[Baškatov Mihail|Mihail Baškatov]] (sünd. 1981) — Venäman akt'or da TV-vedai.
;Elänuded
* [[Volkov Aleksandr Melent'jevič|Aleksandr Volkov]] (1891−1977) — oli venälaine mez', sarnoiden da istoriziden romaniden nevondkundaline kirjutai, dramaturg i kändusiden tegii.

== Sebruzlidnad ==
* {{USA|#}} [[Monro (Mičigan)|Monro]], [[Mičigan]]-štat, [[AÜV]] (vspäi 1995)
* {{RUS|#}} [[Novorossiisk]], [[Krasnodaran rand]], [[Venäma|Venälaine Federacii]] (2008)
* {{RUS|#}} [[Smolensk]], [[Smolenskan agj]], [[Venäma|Venälaine Federacii]] (2009)
* {{GEO|#}} [[Tbilis]], [[Gruzii]] (2002)
* {{KOR|#}} [[Ul'san]], [[Suvikorei]] (2003)

== Galerei ==
<gallery mode="packed" heights="125px">
Tomsk-Administration.jpg|Lidnan administracijan sauvuz (2004)
Воскресенская церковь (Томск).jpg|Sündun Eläbzdusen jumalanpert' (ortodoksine hristanuskond), vn 2011 nägu (om saudud vll 1789−1807)
Белая мечеть Томск.jpg|Vauged pämečet', vn 2010 nägu (om saudud vl 1900, vn 1999 rekonstrukcii)
Plant Sibkabel.jpg|«Sibkabel'»-tegimen kontor vl 2014
Tomsk, Tomsk Oblast, Russia - panoramio (83).jpg|Eriline ekonomine zon (Tomsk) — Innovacijoiden da tehnologijoiden keskuz vl 2012
СФТИ, 05.03.2012 - panoramio.jpg|Tomskan valdkundaline universitet, Sibirin fiziž-tehnine institut (2012)
Томск.филармония.JPG|Tomskan valdkundaline filarmonii (2013)
Miramix shopping mall in Tomsk.JPG|Miramiks-torguindkeskuz (2013)
Утро в аэропорту.jpg|Rahvahidenkeskeižen Tomsk-lendimportan sauvuz vl 2020
Tomsk Privokzalnaya square 1.jpg|Tomsk-I-päraudtestancijan sauvuz vl 2006
</gallery>

== Irdkosketused ==
* [http://www.duma70.ru/ Lidnan Duman oficialine sait (''duma70.ru'').] {{ref-ru}}
* [http://www.admin.tomsk.ru/ Municipaližen «Tomsk-lidn»-ühtnikan administracijan oficialine portal (''admin.tomsk.ru'').] {{ref-ru}}
{{Commons|Tomsk}}

{{Tomskan agjan lidnad}}
{{Venälaižen Federacijan subjektoiden pälidnad}}

[[Kategorii:Tomsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tomskan agjan lidnad|*]]
[[Kategorii:Tomskan agjan lidnümbrikod]]
[[Kategorii:Tomskan agj|*]]
[[Kategorii:Tomskan rajon|*]]
