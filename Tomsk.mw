{{Eländpunkt
 | Nimi = Tomsk<br />Томск
 | Lidnanznam = Tomsk city coat of arms.png
 | Flag = Tomsk city flag.png
 | Lidnanznam text = Tomskan lidnanznam
 | Flag text = Tomskan flag
 | Valdkund = Venäma
 | Eläjiden lugu = 574,002
 | Voz' = 2018
 | Pind = 294.6
 | Fail = Tomsk0293.JPG
 | Pämez' = Ivan Kläin<br />(reduku 2013—)
 | Telefonkod = +7-3822-xxx-xxx
 | Avtokod = 70
 | Aigvö = [[UTC]]+7 ([[MSK]]+4)
}}
'''Tomsk''' ({{lang-ru|Томск}}) om lidn da lidnümbrik [[Venäma]]n [[Sibir'|Sibiriš]]. Se om [[Tomskan agj]]an administrativine keskuz da kaikiš suremb lidn, mugažo [[Tomskan rajon]]an tobmuden aluzkundoiden olendsija.

Tomsk om Päivlaskmaižen Sibirin opendusen, tedon da tegimišton udištamižen järed keskuz.

== Istorii ==
Eländpunktan aluz om pandud vl 1604 [[kozakod|kozakoil]] [[Boris Godunov]]an käskön mödhe kuti lidn lidnusenke. Vozil 1804−1925 oli Tomskan gubernijan pälidnaks. 1830-nzil vozil kazvoi lujas [[kuld]]an samižen tagut Sibiriš. [[Transsib]]-raudte ristikoiči Ob'-jogen toižes sijas (nüg. [[Novosibirsk]]) i jäti lidnad edahaižes poles.

== Geografijan andmused ==
Lidnan keskuz seižub [[Tom' (Obin ližajogi)|Tom']]-jogen oiktal randal ([[Ob'|Obin]] bassein da oiged randpol'), 80 m keskmäižel korktusel valdmeren pindan päl. Matkad [[Moskv]]hasai om 3,5 tuhad km päivlaskmha orhal. Lähembaižed järedad lidnad oma [[Seversk]]-kaimdailidn ani lodeheze, [[Kemerovo]] 145 km suvhe orhal vai 216 km avtotedme i [[Novosibirsk]] 272 km suvipäivlaskmha avtotedme.

Tomsk jagase nell'hä administrativižhe rajonha: Kirovan (mougotil randoil), Leninan, Nevondkundaline, Oktäbrin. Mugažo om ühesa valičendümbrikod kaikes lidnas. Koume žilod, koume küläda da raudtesara mülüdas lidnümbrikho Tomskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 524 669 ristitud, lidnümbrikon — 546 049 ristitud. Kaikiš suremb lidnan ristitišt om nügüd'. Vl 2018 kaik 594 827 ristitud elädas lidnümbrikos. Tomsk om lidnaglomeracijan keskuseks 10 818 km² pindal, 781 tuh. eläjid (2017. voz').

Kaik om 9 üläopendusen aluzkundad, 15 tedoinstitutad da 6 biznes-inkubatorad lidnas.

== Tetabad ristitud ==
;Sündnuded
* [[Baškatov Mihail|Mihail Baškatov]] (sünd. 1981) — Venäman akt'or da TV-vedai.
;Elänuded
* [[Volkov Aleksandr Melent'jevič|Aleksandr Volkov]] (1891−1977) — oli venälaine mez', sarnoiden da istoriziden romaniden nevondkundaline kirjutai, dramaturg i kändusiden tegii.

== Sebruzlidnad ==
* {{USA|#}} [[Monro (Mičigan)|Monro]], [[Mičigan]]-štat, [[AÜV]] (vspäi 1995)
* {{RUS|#}} [[Novorossiisk]], [[Krasnodaran rand]], [[Venäma|Venälaine Federacii]] (2008)
* {{RUS|#}} [[Smolensk]], [[Smolenskan agj]], [[Venäma|Venälaine Federacii]] (2009)
* {{GEO|#}} [[Tbilis]], [[Gruzii]] (2002)
* {{KOR|#}} [[Ul'san]], [[Suvikorei]] (2003)

== Irdkosketused ==
* [http://www.duma70.ru/ Lidnan Duman oficialine sait (''duma70.ru'').] {{ref-ru}}
* [http://www.admin.tomsk.ru/ Municipaližen «Tomsk-lidn»-ühtnikan administracijan oficialine portal (''admin.tomsk.ru'').] {{ref-ru}} {{ref-en}}
{{Commons|Tomsk}}

{{Tomskan agjan lidnad}}
{{Venälaižen Federacijan subjektoiden pälidnad}}

[[Kategorii:Tomsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tomskan agjan lidnad|*]]
[[Kategorii:Tomskan agjan lidnümbrikod]]
[[Kategorii:Tomskan agj|*]]
[[Kategorii:Tomskan rajon|*]]
