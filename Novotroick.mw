{{Eländpunkt
 | Nimi = Novotroick<br />Новотроицк
 | Lidnanznam = Coat of Arms of Novotroitsk (Orenburg oblast).png
 | Flag = Flag of Novotroitsk (Orenburg oblast).png
 | Lidnanznam text = Novotroickan lidnanznam
 | Flag text = Novotroickan flag
 | Valdkund = Venäma
 | Eläjiden lugu = 88,216
 | Voz' = 2017
 | Pind = 84.21
 | Fail = Весенний Новотроицк - Novotroitsk in April - panoramio.jpg
 | Pämez' = Ivan Filippov<br />(kül'mku 2017—)
 | Telefonkod = +7-3537-xxx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
'''Novotroick''' ({{lang-ru|Новотроицк}}) om [[Venäma]]n lidn da lidnümbrik [[Orenburgan agj]]an suvipäivnouzmas.

== Istorii ==
Eländpunktan aluz om pandud vl 1920 kuti futoriden ühtenzoituz. Saudihe [[raud]]an metallurgijan kombinatad sijaližel torhudel vozil 1931−1955 (vspäi 1992 «Uralan Teraz»-edheotand). Vl 1945 ühtištuihe ''Novo-Troick-žilod'' lähiženke Akkermanovk-žilonke ({{lang-ru|Аккермановка}}) da anttihe lidnan statusad. Toižed edheotandad oma hromühtnendoiden tegim i sauvondmaterialiden kompanijad (cement, raudbeton, šebin', pilindmaterialad).

== Geografijan andmused ==
Lidn sijadase [[Ural (jogi)|Uralanjogen]] oiktal randal, 200 m ü.m.t. keskmäižel korktusel. Röunatab [[Kazahstan]]anke, matkad [[Orenburg]]hasai om 276 km päivlaskmha, [[Orsk]]an röunhasai — 4 km päivnouzmha.

Novotroick jagase 2 rajonha (Päivlaskmaine i Keskuzrajon), sen ližaks om severz'-se lidnanlaptad. Seičeme žilod, raudtesarak i Guberl'-raudtestancii mülüdas lidnümbrikho. Lidnümbrikon pind — 352,34 km².

== Eläjad da transport ==
Vn 2010 Venäman rahvahanlugemižen mödhe lidnan eläjiden lugu oli 98 173 ristitud, lidnümbrikon — 105 367 ristitud. Kaikiš suremb ristitišt oli vozil 1994−2001, 109..111 tuhad eläjid (111 tuh. rist. vl 1996). Vl 2017 kaik 95 139 ristitud elädas lidnümbrikos.

Tramvaid, avtobusad i maršrutkid oma kundaližeks transportaks lidnas, ezilidnelektrojonused ühtenzoittas lähižidenke lidnoidenke. Raudtestancii sijadase «[[Orenburg]] — [[Orsk]]»-jonol.

== Irdkosketused ==
* [http://novotroitsk.orb.ru/ Lidnan tobmuden aluzkundoiden oficialine sait (''novotroitsk.orb.ru'').] {{ref-ru}}
{{Commons|Category:Novotroitsk}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
