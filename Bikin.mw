{{Eländpunkt
 | Nimi = Bikin<br />Бикин
 | Lidnanznam = Gerb of the Bikin.jpg
 | Flag = 
 | Lidnanznam text = Bikinan lidnanznam
 | Flag text = 
 | Valdkund = Venäma
 | Eläjiden lugu = 16,026
 | Voz' = 2021
 | Pind = 85.74
 | Fail = Bikin pagebanner.jpg
 | Pämez' = Dmitrii Osadčuk<br />(eloku 2021—,<br />''velgusentäutai'')
 | Telefonkod = +7-42155-xx-xxx
 | Aigvö = [[UTC]]+10 (MSK+7)
}}
'''Bikin''' ({{lang-ru|Бикин}}) om [[Venäma]]n lidn da lidnankund [[Habarovskan rand]]as. Se om randan kaikiš suvemb lidn, [[Bikinan rajon]]an administrativine keskuz.

== Istorii ==
Eländpunktan aluz om pandud vl 1895 kuti [[kozakod|kozakoiden]] ''Bikinskai-stanic'' ({{lang-ru|станица Бикинская}}), sid' ''Bikin-žilo'', elänzoitmaha [[Venäman imperii|Venäman imperijan]] tahoid, om nimitadud jogen mödhe. Jogen nimi om sündnu {{lang-ude|бикини}}-sanaspäi «akan veik». Žilo sai lidnan statusad vl 1938. Šingotihe mecan ümbriradmižen keskuseks nevondkundaližen aigan.

== Geografijan andmused ==
Lidn sijadase [[Bikin (jogi)|Bikin-jogen]] oiktal randal tobjimalaz ([[Ussuri]]n oiged ližajogi), Ussurin alangištos, 70 m keskmäižel korktusel valdmeren pindan päl. [[Sihote-Alin']]-mägisel'gan sarakod 300..600 m kortte ümbärtas lidnad päivnouzmpolespäi. Matkad [[Habarovsk]]hasai om 195 km pohjoižpäivnouzmha orhal vai 215 km «Ussuri»-avtotedme. Lähembaižed lidnad oma [[Väzemskii (Habarovskan rand)|Väzemskii]] 98 km pohjoižpäivnouzmha «Ussuri»-avtotedme (A-370) i kitajine [[Žaohe]] 20 km päivlaskmha orhal vai 40 km Pokrovk-külän kal't (röunpäličmänendtaho).

Bikin om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 17 154 ristitud, rajonan ristitišton seičeme kümnendest. Kaikiš suremb ristitišt oli enamba 19 tuhad eläjid koumes pordos: vozil 1959, 1989−1992 i 2002−2008 (19 641 rist. vl 2002).

Rahvahad (vl 2010, enamba 1%): [[venälaižed]] — 89,6%, [[ukrainalaižed]] — 2,6%, [[totarlaižed]] — 1,3%, toižed rahvahad — 6,5%.

Edeline lidnankundan pämez' om Marina Manuilova (2017 — eloku 2021).

== Ižanduz da transport ==
Ižandusen päsarakod oma sömtegimišt da [[mebel'|meblin]] tehmine, mugažo [[trikotaž|trikotegesiden]] fabrik om olmas lidnas. Profškol da Habarovskan tegimištoiž-ekonomižen tehnikuman filial oma professionaližen opendusen aluzkundoikš.

Avtobusad oma kundaližeks transportaks lidnas da sen ümbrištos. «Ussuri»-avtote ümbärdab lidnad päivnouzmas. ''Bikin-raudtestancii'' om olmas [[Transsib]]an [[Habarovsk]] — [[Ussuriisk]] jonol vspäi 1895. Raudte- da avtotesildad oma lidnan suves Bikin-joges päliči.

== Galerei ==
<gallery mode="packed" heights="125px">
Бикин, памятник ВОВ.jpg|Vägestusen Sures sodas memorial (2011)
Bikin, Vostok road.jpg|Bikin-jogi i avtotesild siš päliči (2008)
Бикин, районный дом культуры.jpg|Bikinan rajonan kul'turkeskuz (2012)
Бикин, жел-дор вокзал.jpg|Bikin-päraudtestancijan sauvuz vl 2011
</gallery>

== Irdkosketused ==
* [http://www.adm-bikin.ru/ Lidnan tobmuden aluzkundoiden oficialine sait (''adm-bikin.ru'').] {{ref-ru}} {{ref-en}} {{ref-de}}
{{Commons|Category:Bikin}}

{{Habarovskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Habarovskan randan lidnad]]
[[Kategorii:Bikinan rajon|*]]
