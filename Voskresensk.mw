{{Eländpunkt
 | Nimi = Voskresensk<br />Воскресенск
 | Lidnanznam = 50voskresensk g.png
 | Flag = Flag of Voskresensk city (Moscow oblast).png
 | Lidnanznam text = Voskresenskan lidnanznam
 | Flag text = Voskresenskan flag
 | Valdkund = Venäma
 | Eläjiden lugu = 92,911
 | Voz' = 2020-01-01
 | Pind = 38.78
 | Fail = Voskresenskpanorama.jpg
 | Pämez' =
 | Telefonkod = +7-49644-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Voskresensk''' ({{lang-ru|Воскресе́нск}}) om [[Venäma]]n lidn da raudtesol'm [[Moskvan agj]]an suvipäivnouzmas. Se om [[Voskresenskan lidnümbrik]]on administrativine keskuz (edel vn 2019 semendkud — rajonan).

== Istorii ==
Eländpunkt mainitase ezmäižen kerdan voziden 1577−1578 aigkirjas kuti ''Voskresenskoje-žilo'', nimitihe Sündun Eläbzdusen (ven. ''воскресение'') jumalanpertin mödhe. Ühtennimine žilo raudtestancijanno šingotaškanzihe vl 1862. Radnikžilo sai lidnan statusad vn 1938 14. päiväl heinkud.

Voskresensk šingotase mineraližiden heretusiden järedal tegimel (vspäi 1931, [[fosfor]]an alusel), [[fetr]]an fabrikal i [[špalerad|špaleroiden]] tegimel. Cementtegim radoi vn 2016 uhokuhusai, om konservacijas. Fosforitoiden Lopatinskii-löudmižsija sijadase 10 km päivnouzmha lidnan pohjoižespäi.

== Geografijan andmused ==
Lidn sijadase lidnümbrikon suves, [[Moskv (jogi)|Moskv]]-jogen hural randal tobjimalaz, 120 m ü.m.t. keskmäižel korktusel. Matkad [[Moskv]]hasai om 80 km lodeheze. Lähembaižed lidnad oma [[Kolomn]] suvhe, [[Beloozörskii]] lodeheze, [[Jegor'jevsk]] päivnouzmha-pohjoižpäivnouzmha.

Avtomobiline [[Moskvan sur' rengaz]] (A108-trass) om lidnan pohjoižröunaks. ''Voskresensk''-raudtestancii radab lidnan pohjoižpalas vspäi 1862, sen ližaks nell' tošt stancijad oma lidnan röunoiš «Moskv — [[Räzan']]»-keskustal 16 km pitte (ajelten Moskvaspäi): «88. km»-platform, Šifernai, Moskvoreckai, Cemgigant.

== Eläjad ==
Vl 1939 lidnan ristitišt oli 17 231 eläjad, vl 1959 — 44 759 eläjad. Vn 2010 Venäman rahvahanlugemižen mödhe lidnan eläjiden lugu oli 91 464 ristutud, rajonan (nüg. lidnümbrik) koume videndest. Kaikiš suremb ristitišt om 90..94 tuhad eläjid vspäi 2005 (94 121 rist. vl 2016). [[Ortodoksine hristanuskond|Ortodoksižen hristanuskondan]] seičeme jumalanpertid<ref>[http://sobory.ru/geo/locat/5390 Voskresenskan pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 95,5%, [[totarlaižed]] — 1,2%, toižed rahvahad — 3,3%.

Professionaližen opendusen aluzkund om Voskresenskan kolledž.<ref>[http://восколледж.рф/ Voskresenskan kolledžan sait (''восколледж.рф'').] {{ref-ru}}</ref>

== Galerei ==
<gallery mode="packed" heights="125px">
Voskr-mall.jpg|Torguindkeskuz
Храм Иерусалимской иконы Божьей Матери - panoramio (1).jpg|Jumalanmaman Jerusaliman jumalaižen pühäpert'<br />(vn 2012 nägu)
Воскресенск, химзавод.JPG|Himine tegim
Voskr-arena.jpg|Jäpert'kulu
Voskresensk station loop platform 2009 07.jpg|Voskresensk-stancijan Moskvan agjan rengazten platformad<br />(2009)
</gallery>

== Homaičendad ==
<references />

== Irdkosketused ==
* [http://vos-mo.ru/ Voskresenskan lidnümbrikon tobmuden aluzkundoiden oficialine sait (''vos-mo.ru'').] {{ref-ru}} <small>''(+ äikel'ne avtomatine känduz)''</small>
* [http://voskresensk.vos-mo.ru/ Enččen lidnankundan sait (''voskresensk.vos-mo.ru'').] {{ref-ru}}
{{Commons|Category:Voskresensk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Voskresenskan lidnümbrik|*]]
