{{Eländpunkt
 | Nimi = Alatagil<br/>Нижний Тагил
 | Lidnanznam = Coat of Arms of Nizhny Tagil (Sverdlovsk oblast).png
 | Flag = Flag of Nizhny Tagil (Sverdlovsk oblast).png
 | Lidnanznam text = Alatagilan lidnanznam
 | Flag text = Alatagilan flag
 | Valdkund = Venäma
 | Eläjiden lugu = 344,656
 | Voz' = 2021
 | Pind = 297.47
 | Fail = Г.Нижний Тагил, виды с горы Лисьей - panoramio.jpg
 | Pämez' = Vladislav Pinaev<br />(kezaku 2018—)
 | Telefonkod = +7-3435-xxx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:W W Nizhny Tagil.png|thumb|left|250px|Lidnan nägu Man kaimdajaspäi edel 2006. vot]]
'''Alatagil''' ({{lang-ru|Нижний Тагил}}) om [[Venäma]]n lidn da järed tegimištoline keskuz [[Sverdlovskan agj]]an päivlaskmas. Se om agjan kahtenz' surtte lidn, Alatagilan lidnümbrikon administrativine keskuz.

== Istorii ==
Vl 1696 löutihe [[vas'k|vas'kkivendod]] da [[raud|raudmägid]] nügüdläižen lidnan ümbrištos. Tagilan raudtegim ({{lang-ru|Тагильский завод}}) i Vijan raudtegim ({{lang-ru|Выйский завод}}) oliba saudud Demidovad-dinastijan ohjastusen al [[Petr I|Suren Petran]] käskön mödhe vn 1714 jäl'ghe. Alatagil-eländpunktan alusenpanendan oficialine dat om vn 1722 19. (8.) päiv redukud, sil päiväl saihe ezmäšt [[kaugedraud]]ad Vijan tegimel. Žilo oli tetab metallal (vas'k i raud) «Vanh näd»-torguindznamanke, kuvatadud lehtraudaižil kandičuil. Vl 1800 tegihe melel [[velosiped]]an täs, vl 1833 — [[puruvedim]]en.

Vn 1919 20. päiväl elokud koume ühtenzoittud volostid (Tagilan, Vijan-Mikulain i Stroican-Aleksandran) saiba lidnan statusad nügüdläiženke nimenke, sil aigal ristitišt oli 30..40 tuhad eläjid. Vspäi 1963 lidn om alištunu agjan tobmudele oikti.

Alatagil šingotase [[raud]]an Korgedmägen küllästamižfabrikal i Alatagilan [[metallurgii|metallurgižel]] tegimel, mašiništonsauvomižel («[[Uralvagonzavod]]» — [[vagon]]ad, [[tramavai]]d, cisternad, [[tank|sodatankad]], [[traktor]]ad, [[ekskavator]]ad, kormadimed, toižed edheotandad — palad raudtemašiništon täht, kriotehnik), sauvondmaterialiden sarakol (leskusenvastaižed materialad, metalližed konstrukcijad, lämuzizoläcii, asfal't, [[cement]], apakut), himižel tegimel («Uralhimplast») i sömtegimištol (leibtegim, jähine), mugažo mebel'fabrik radab.

== Geografijan andmused ==
[[Fail:Районы Нижнего Тагила.png|thumb|left|250px|Alatagilan rajonad:<br/>{{legend|fuchsia|Leninan rajon (ven. ''Ленинский'')}} {{legend|yellow|Tagilstroin rajon (ven. ''Тагилстроевский'')}} {{legend|orange|Dzeržinskijan rajon (ven. ''Дзержинский'')}}]]
Lidn sijadase [[Uralmäged|Keskmäižen Uralan]] päuvnouzmaižel pautkel, Tagil-jogen üläjoksmusen da sen huran Vii-ližajogen (34 km pitte, {{lang-ru|Выя}}, [[Tur (jogi)|Tur-jogen]] oigedpol'ne bassein) randoil, 200 m ü.m.t. keskmäižel korktusel. Tagilan uit om saudud lidnan suvipalas, Vijan uit — päivlaskmas. Kahesa mäged seištas lidnas ani: Medved'-Kivi, Korged, Pit'k, Pall'az Kivi da toižed, 250..388 m ü.m.t. korktusil.

Matkad lidnaspäi [[Jekaterinburg]]hasai om 125 km suvhe orhal, 143 km avtotedme vai raudtedme. Lähembaižed lidnad oma 30..50 km lidnaspäi: [[Nevjansk]], [[Kirovgrad]], [[Ülätagil]] i [[Novoural'sk]] suvhe, [[Kušv]], [[Ülätur]] i [[Krasnoural'sk]] pohjoižhe, [[Üläsald]] i [[Alasald]] päivnouzmha.

Alatagil jagase koumeks lidnrajonaks. Ned ei olgoi municipaližikš ühtnikoikš, kaikuččel ičeze administracii om olmas. Kaik 23 pen't žilod da küläd mülüdas lidnümbrikho Alatagilan ližaks. Lidnümbrikon pind — 4 105,80 km², se levineb suvhe i päivlaskmha lidnaspäi.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 361 811 ristitud, lidnümbrikon — 365 433 ristitud. Kaikiš suremb lidnan ristitišt oli 425..439 tuhad eläjid vll 1985−1994 (439 521 rist. vl 1989). Vl 2018 kaik 353 950 ristitud elihe lidnas i 356 844 ristitud kaikes lidnümbrikos.

Rahvahad (ozutadud rahvahudenke vl 2010): [[venälaižed]] — 92,9%, [[totarlaižed]] — 2,0%, [[ukrainalaižed]] — 0,9%, toižed rahvahad — 4,2%.

[[Ortodoksine hristanuskond|Ortodoksižen hristanuskondan]] koume päjumalanpertid<ref>[http://sobory.ru/geo/locat/612 Alatagilan pühäpertid ''sobory.ru''-saital] {{ref-ru}}, koumanz' om Sündun Voznesenjan päjumalanpert' jumalankodiš.</ref>, 15 jumalanpertid, kaks' časounäd, mez'- i naižjumalankodid oma avaitud, i [[islam]]an augškol (medrese) om olmas lidnas. Mugažo om protestantizman, islaman, induizman, judaizman i buddizman kundoid.

Keskopendusen 18 aluzkundad (tehnikumad, kolledžad) i üläopendusen 15 filialad (Jekaterinburg, Moskv) oma professionaližen opendusen aluzkundoikš. Kaik om koume sportkompleksad, jäpert'kulu i nell' suks'bazad lidnas.

== Transport ==
Avtobusad, tramvaid, maršruttaksid da taksid oma kundaližeks transportaks. Kaks' päraudtestancijad, päavtostancii i koume lidnoidenkeskešt avtostancijad ratas lidnas. Kiruhjonuz ühtenzoitab Alatagilad Jekaterinburganke, ezilidnelektrojonused ajadas lähižihe lidnoihesai.

Enzne Salk-sodalendimport ({{lang-ru|Салка}}) om aviacijan kodvlendimport vspäi 2005, sijadase 7 km pohjoižpäivnouzmha lidnaspäi.

== Galerei ==
<gallery mode="packed" heights="125px">
Сторожевая башня на Лисьей горе 2.JPG|Reboin mägi ({{lang-ru|Лисья гора}} 265 m ü.m.t.) varjoičendčuhundusenke päl Tagilan uiton randal (2014)
Здание Тагилбанка и налоговой инспекции.jpg|Valdkundmaksinspekcijan i Tagilbank:an sauvuz (2009)
Nizhny Tagil, Sverdlovsk Oblast, Russia - panoramio (31).jpg|Pühän Stroican kafedraline päjumalanpert', vn 2013 nägu
Cathedral of the Ascension Skorbyaschenskiy monastery Nizhniy Tagil.jpg|Sündun Voznesenjan päjumalanpert' Skorbäščenskii-naižjumalankodiš, vn 2014 nägu
View from the Fox mountain (Nizhny Tagil)-7.jpg|Alatagilan metallurgine kombinat vl 2019 (tagamal)
Uralvagonzavod building.jpg|«Uralvagonzavod»-edheotandan keskuztulend vl 2005
Nizhniy tagil technological institute.jpg|Alatagilan tehnologine institut (2006)
Nizhny tagil theater.jpg|Alatagilan dramteatr D. Mamin-Sibiräkan nimed (2005)
Г.Нижний Тагил, Горнолыжный комплекс "Аист" - panoramio.jpg|«Aist»-mägisuks'kompleks vl 2015 (''Pukurg''')
Вокзал станции Нижний Тагил.jpg|Alatagil-päraudtestancijan sauvuz vl 2011
</gallery>

== Homaičendad ==
<references />

== Irdkosketused ==
* [http://www.ntagil.org/ Alalidnan lidnümbrikon tobmuden aluzkundoiden oficialine sait (''ntagil.org'').] {{ref-ru}}
{{Commons|Nizhny Tagil}}

{{Sverdlovskan agjan lidnad}}

[[Kategorii:Alatagil| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
