{{A10000}}
{{Taxobox
 | name         = Händikaz
 | image file   = Front view of a resting Canis lupus ssp.jpg
 | image descr  = Järgeline (Hahk) händikaz (''Canis lupus'')
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Lihansöjad]] (''Carnivora'')
 | familia      = [[Koiranvuiččed]] (''Canidae'')
 | genus        = [[Händikahad]] (''Canis'')
 | species      = '''Järgeline händikaz'''
 | latin        = {{btname|Canis lupus|([[Linnaeus]], 1758)}}  
 | wikispecies  = Canis lupus
 | commons      = Category:Canis lupus
 | itis         = 180596
 | ncbi         = 9612
 | range map    = Present distribution of gray wolf (canis lupus) subspecies.png
 | range legend = 
}}
'''Händikaz''' vai '''Hahk händikaz''' vai '''Järgeline händikaz''' ([[latinan kel'|latinan kelel]]: ''Canis lupus'') om [[koiranvuiččed|koiranvuiččiden]] sugukundan (''Canidae'') lihansöi (''Carnivora'') imetaiživat.

Händikaz, [[šakal]] (''Canis aureus''), [[kojot]] (''Canis latrans'') i toižed heimolaižed živatad mülüdas [[Händikahad]]-heimho (''Canis''). Händikaz om mugažo [[koir|kodikoiran]] oiged ezitat. Erased biologad lugedas koirid händikahan alaerikoks.

== Ümbrikirjutand ==
Händikaz om kaikiš järedamb živat koiranvuiččiden sugukundas: sen piduz (händanke) om 160 sm:hasai, korktuz säguhusai om 90 sm:hasai, hibjan vedaduz — 62 kg:hasai. 

== Areal ==
[[Fail:Canis Lupus Signatus.JPG|thumb|right|250px|''Canis lupus signatus'' om händikahan Iberine rod, voib vastta händast [[Ispanii|Ispanijas]] da [[Portugalii|Portugalijas]].]]
Konz-se händikahan areal [[Evrazii|Evrazijas]] da [[Pohjoižamerik]]as oli suremb. Aigan mändes sen areal da živatoiden lugu om penenus ristitun radmižen taguiči (londusižen landšaftan toižetuz, [[urbanizacii]]). Händikahale kadomine grazib äjiš Man regioniš, hot' neniden kontinentiden pohjoižpolil sen populäcii om stabiline.

Historižiš aigoiš händikahan areal oli toine pindan mödhe jäl'ges ristitun arealad imetaiživatoiden keskes. Meiden aighasai se om lujas penenu. [[Evrop]]as händikaz eläb [[Ispanii|Ispanijas]], [[Ukrain]]as, [[Venäma]]s, [[Vaugedvenäma]]s, [[Portugalii|Portugalijas]], [[Italii|Italijas]], [[Pol'šanma]]s, [[Skandinavii|Skandinavijas]], [[Balkanad|Balkanil]] da [[Baltijan meri|Baltijanmeren]] randaližes regionas. [[Azii|Azijas]] se eläb [[Korei|Korejas]], [[Kitai]]š, [[Indii|Indijas]], [[Azerbaidžan]]as, [[Kazahstan]]as, [[Afganistan]]as, [[Iran]]as, [[Irak]]as, [[Arabijan pol'sar'|Arabijan pol'saren]] pohjoižes. Pohjoižamerikas händikaz eläb [[Aläsk]]aspäi [[Meksik]]hasai.

Om 6 händikahiden alaerikod Venämas: Tundran händikaz, Keskvenälaine (vai Evropalaine) mechändikas, [[Sibir'|Sibirin]] mechändikas, Step'händikaz, Kavkazan händikaz, [[Mongolii|Mongolijan]] händikaz. [[Karjalan Tazovaldkund]]as om läz 480 evropalašt händikast (''Canis lupus lupus'').

== Händikahaze sidotud vepsän muštatišed ==
<blockquote>
* ''Ala pane händikahale sor'm suhu.''
* ''Händikahan jaugad söttas.''
* ''Händika(ha)späi pageni, a sid' kondi tabazi.''
* ''Händikast kut taht söta, a üks'kaik kor'bhe kacub.''
* ''Näl'ghine kuti händikaz.''
* ''Vaiše kolnudele händikahale usko.''
</blockquote>

== Kacu mugažo ==
* [[Händikahanbut'k]]

== Homaičendad ==
<references />

== Irdkosketused ==
* [http://www.gov.karelia.ru/gov/News/2009/08/0819_14.html Händikahan lugumäran reguliruindas Karjalas. — Karjalan Tazovaldkundan ohjastusen sait (''gov.karelia.ru'').] ([[venäkel'|venäkelel]], [[suomen kel'|suomen kelel]], [[anglijan kel'|anglijan kelel]])
* [http://www.iucnredlist.org/apps/redlist/details/3746/0 Canis lupus] ''iucnredlist.org''-saital. {{ref-en}}
* [http://www.poimai.ru/stati/article626.html Händikahan alaerikod] ''poimai.ru''-saital. {{ref-ru}}
;Händikahiden mectuz
* [http://vepsian.krc.karelia.ru/text/?text_id=30 Händikahiden mectus // Vepsän kelen korpus. — #30.]
* [http://vepsian.krc.karelia.ru/text/?text_id=31 Kut flaškoile sadas händikahid' // Vepsän kelen korpus. — #31.]
* [http://vepsian.krc.karelia.ru/text/?text_id=32 Kut händikahid' sadas karoihe // Vepsän kelen korpus. — #32.]
{{Commons|Canis lupus}}

[[Kategorii:Koiranvuiččed]]
[[Kategorii:Imetaiživatad]]
[[Kategorii:Živatad kirjamišton mödhe]]
