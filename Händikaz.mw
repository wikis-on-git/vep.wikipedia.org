[[Fail:Canis lupus laying.jpg|pisi|250px|Händikaz]]
'''Händikaz''', '''Hahk händikaz''' vai '''Järgeline händikaz''' ([[Latinan kel'|latinan kelel]]: ''Canis lupus'', [[Venäkel'|venäkelel]]: ''Волк обыкновенный'') om koiranvuiččiden sugukundan (''Canidae'') lihansöi (''Carnivora'') imetaiživat. Händikaz, [[šakal]] (''Canis aureus''), [[kojot]] (''Canis latrans'') i toižed heimolaižed živatad mülüdas Koir-heimho (''Canis''). Händikaz om mugažo [[Koir|kodikoiran]] oiged ezitat. Erased biologad lugedas koirid händikahan alaerikoks. Händikaz om kaikiš järedamb živat koiranvuiččiden sugukundas: sen piduz (händanke) om 160 sm:hasai, korktuz säguhusai om 90 sm:hasai, hibjan vedaduz — 62 kg:hasai. 

Konz-se händikahan areal [[Evrazii|Evrazijas]] da [[Pohjoižamerik]]as oli suremb. Aiganke sen areal da živatoiden lugu om penenus ristittön taguiči (londusižen landšaftan toižetuz, urbanizacii). Äjiš Man regionoiš händikahale grazib kadomine, hot’ neniden kontinentoiden pohjoižpolil sen populäcii om stabiline.

== Areal ==
Historižiš aigoiš händikahan areal oli toine pindan mödhe jäl’ges ristitun arealad imetaiživatoiden keskes. Meiden aighasai se om lujas penenu. [[Evrop]]as händikaz eläb [[Ispanii|Ispanijas]], [[Ukrain]]as, [[Venäma]]s, [[Vaugedvenäma]]s, [[Portugalii|Portugalijas]], [[Italii|Italijas]], [[Pol'šanma]]s, [[Skandinavii|Skandinavijas]], [[Balkanad|Balkanil]] da Baltianmeren randaližes regionas. [[Azii|Azijas]] se eläb [[Korei|Korejas]], [[Kitai|Kitajas]], [[Indii|Indijas]], [[Azerbaidžan]]as, [[Kazahstan]]as, [[Afganistan]]as, [[Iran]]as, [[Irak]]as, Arabian pol'saren pohjoižes. Pohjoižamerikas händikaz eläb Aläskaspäi [[Meksik]]ahasai.

Venämäs om 6 händikahiden alaerikod: Tundran händikaz, Keskvenälaine (vai Evropalaine) mechändikas, [[Sibir'|Sibirin]] mechändikas, Step'händikaz, Kavkazan händikaz, [[Mongolii|Mongolijan]] händikaz. [[Karjalan Tazovaldkund|Karjalas]] om läz 480 evropalašt händikast (''Canis lupus lupus'').

== Händikahaze sidotud vepsän muštatišed ==
<blockquote>
* ''Ala pane händikahale sor’m suhu.''
* ''Händikahan jaugad söttas.''
* ''Händika(ha)späi pageni, a sid’ kondi tabazi.''
* ''Händikast kut taht söta, a üks’kaik kor’bhe kacub.''
* ''Näl’ghine kuti händikaz.''
* ''Vaiše kolnudele händikahale usko.''
</blockquote>

== Irdkosketused ==
* [http://www.gov.karelia.ru/gov/News/2009/08/0819_14.html Händikahad Karjalas. Karjalan ohjastusen sait] ([[Venäkel'|venäkelel]], [[Suomen kel'|suomen kelel]], [[Englandin kel'|englandin kelel]])
* [http://www.iucnredlist.org/apps/redlist/details/3746/0 Canis lupus] (englandin kelel)
* [http://www.poimai.ru/stati/article626.html Händikahan alaerikod] (venäkelel)

{{stub}}

[[Kategorii:Živatad kirjamišton mödhe]]
[[Kategorii:Imetaiživatad]]
