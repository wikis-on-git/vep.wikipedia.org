{{10000}}{{A10000}}
[[Fail:Rubidiumsample.JPG|thumb|left|150px|Rubidii ampulas]]
{{Himine element|37|Rubidii|Rb|85,4678|Metall|2|8|18|8|1|0|0|}}
'''Rubidii''' (''Rb'' — ''rubidium'' latinan kelel) om 37nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendes gruppas (vanhtunuden klassifikacijan mödhe — ühtenden gruppan päalagruppas), tabluden videndes periodas.

== Ühthine ümbrikirjutand ==
Germanijalaižed himikad Robert Vilhel'm Bunzen da Gustav Robert R. Kirhhof avaižiba rubidijan [[spektraline analiz|spektraližen analizan]] abul vl 1861, nimitihe spektran jonoiden tobjan mujun mödhe ({{lang-la|rubidus}} «rusked», «muzarusked»).

Element om levitadud londuses keskmäras. Mineralad rubidijan lujetud koncentracijanke (0,2 procenthasai): lepidolit, cinnval'dit, pollucit i amazonit. Om neniden mineraloiden löudmižsijid Saksanmas, Čehijas, Slovakijas, Turkmenijas, Namibijas i Zimbabves.

== Fizižed ičendad ==
Rubidii om pehmed hobedaižvauged [[metall|muglmetall]]. Ei voi löuta sidä londuses puhthas i koncentriruidud olendas. Sadas [[litii|litijanke]] ühtes tobjimalaz. Rubidii om vägev katalizator, paramagnetik.

Atommass — 85,4678. Ninevuz (normaližiš arvoimižiš) — 1,532 g/sm³. Suladandlämuz — 312,45 K (39,3 C°). Kehundlämuz — 961 K (688 C°).

Londuseline rubidii kogoneb kahtes [[izotop]]aspäi: <sup>85</sup>Rb (72,2%) i <sup>87</sup>Rb (27,8%). <sup>87</sup>Rb om radioaktivine vähän, pol'čihodamižen pord — 49,23 mlrd vot. Sen ližaks, saihe 30 ratud izotopad 71..102 atommassanke i 16 izomerad.

== Kävutand ==
Kävutadas rubidijad specialižes optikas, elektronikas, medicinan ladimiš, sterilizacijan täht. Om tarbhaine katalizatoraks [[kivivoi]]n ümbriradmižen aigan. Rubidijan purud kävutasoiš [[lazer]]aks. Ühtnendoiden otand kävutamižhe om levitadud.

== Homaičendad ==
<references />

== Irdkosketused ==
* [http://www.webelements.com/webelements/elements/text/Rb/key.html Rubidii ''webelements.com''-saital.] {{ref-en}}
* [http://n-t.ru/ri/ps/pb037.htm Kirjutuz rubidijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Rubidium}}

{{Periodine tablut}}

[[Kategorii:Himižed elementad kirjamišton mödhe]]
