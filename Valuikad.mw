{{Eländpunkt
 | Nimi = Valuikad<br />Валуйки
 | Lidnanznam = Coat of Arms of Valuyki (Belgorod oblast).svg
 | Flag = Flag of Valuysky rayon.svg
 | Lidnanznam text = Valuikan lidnanznam
 | Flag text = Valuikan flag
 | Valdkund = Venäma
 | Eläjiden lugu = 34,679
 | Voz' = 2017
 | Pind = 34
 | Fail = Валуйский историко-художественный музей 2012.jpg
 | Pämez' = Sergei Kolpakov (heinku 2016—)
 | Telefonkod = +7-47236-xx-xxx
 | Avtokod = 31
 | Aigvö = [[UTC]]+3 (MSK+0)
}}
'''Valuikad''' ({{lang-ru|Валуйки}}) om [[Venäma]]n lidn, lidnankund da raudtesol'm [[Belgorodan agj]]an suvipäivnouzmas. Se om [[Valuikan rajon]]an administrativine keskuz.

== Istorii ==
Eländpunktan aluz om pandud vl 1593 kuti lidnuz, nimitihe Valui-jogen mödhe. Udessaudihe sidä koume kerdad, jäl'gmäine tatarlaižiden lond suvespäi oli vl 1713. Valuikad sai lidnan statusad vl 1797. Lidn om maižanduzrajonan keskuseks, šingotase raudten (sortiruindstancii) i sömtegimišton (sahartegim, pühävoitegim, maidtegim, konservtegim, lihakombinat) edheotandoil, mugažo savičtegim radab.

== Geografijan andmused ==
Lidn sijadase Oskol-jogen ({{lang-ru|Оскол}}, [[Severskii Donc]]an ližajogi) hural randpolel da sen huran Valui-ližajogen randoil, 90 m ü.m.t. keskmäižel korktusel. Matkad [[Ukrain]]an röunhasai om 10 km suvipäivnouzmha orhal (Luganskan agj) vai 30 km suvipäivlaskmha kaikil teil (Har'kovan agj), [[Belgorod]]hasai om 115 km lodeheze orhal vai 148 km avtotedme [[Šebekino]]n kal't. Lähembaine lidn om [[Aleksejevk]] 60 km pohjoižpäivnouzmha raudtedme, Ukrainan lidn — [[Kupänsk]] (Har'kovan agj) 70 km suvipäivlaskmha.

Uz' Simonovk- i Agoševk-žilod da Kuznecovk-futor mülüdas lidnankundha Valuikan ližaks. Lidnankundan pind — 42,94 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 35 322 ristitud, lidnankundan — 35 799 ristitud. Kaikiš suremb lidnan ristitišt oli 35 800 − 35 900 eläjad vll 2000 i 2003−2008. Vl 2017 kaik 35 112 ristitud elädas lidnankundas. [[Ortodoksine hristanuskond|Ortodoksižen hristanuskondan]] kaks' jumalanpertid i Valuikan Jumalanmaman Emäganpäivän i ph. Mikulai-čudonsädajan mez'jumalankodi oma olmas lidnas.

Professionaližen opendusen aluzkundad: Valuikan industrialine tehnikum i pedagogine kolledž.

== Irdkosketused ==
* [http://www.admval.ru/ «Valuikad-lidn»-lidnankundan sijaližen ičeohjandusen aluzkundoiden oficialine sait (''admval.ru'').] {{ref-ru}}
* [http://val-adm.ru/ Lidnan da Valuikan rajonan tobmuden aluzkundoiden oficialine sait (''val-adm.ru'').] {{ref-ru}}
{{Commons|Category:Valuyki}}

{{Belgorodan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Belgorodan agjan lidnad]]
[[Kategorii:Valuikan rajon|*]]
