{{Eländpunkt
 | Nimi = Novi Sad<br />Нови Сад / Novi Sad
 | Lidnanznam = Novi Sad.svg
 | Flag = Flag of Novi Sad, Serbia.svg
 | Lidnanznam text = Novi Sadun lidnanznam
 | Flag text = Novi Sadun flag
 | Valdkund = Serbii
 | Eläjiden lugu = 250,439
 | Voz' = 2011
 | Pind = 106.2
 | Fail = Most Slobode 1.jpg
 | Pämez' = Miloš Vučevič (2012—)
 | Telefonkod = +381-(0)21
 | Aigvö = tal'vel [[UTC]]+1,<br />kezal [[UTC]]+2
}}
[[Fail:CityNoviSad-map01.PNG|thumb|left|250px|Novi Sadun municipalitetoiden kart: {{legend|#ABCDEF|Novi Sadun municipaline ühtnik}} {{legend|#DDFFDD|Petrovaradinan municipaline ühtnik}} {{legend|#5874A8|Lidnan fartalad}}]]
'''Novi Sad''' ({{lang-sr|Нови Сад / Novi Sad}} [nôʋiː sâːd]) om [[Serbii|Serbijan]] lidn valdkundan pohjoižes, kahtenz' lidn eläjiden lugun mödhe. Se om avtonomižen [[Vojevodin]]-agjan administrativine keskuz, Serbijan ižandusen, opendusen da tedon znamasine keskuz.

== Istorii ==
Eländpunktan aluz om pandud serbižil torgovanoil Dunain vastrandal Petrovaradin-lidnusespäi vl 1694 kuti ''Ratcen-lidn'' i ''Petrovaradin-šanc'' ({{lang-de|Ratzen Stadt, Ratzenstatt, Peterwardeiner Schantz}}), sikš miše ei sand elänzoitta ortodoksižile hristanuskojile (serbijalaižed) i katolikoile ühthe sijha. Mainitase nügüdläiženke nimenke vspäi 1748, konz Avstrijan da Mad'jaranman Marija Terezija-kunigaznaine nimiti lidnad ''Neoplanta'' latinan kelel, kätihe nimed.

Petrovaradinan ezmäine lidnuz oli pandud kel'talaižil 4. voz'sadal e.m.e., nimitihe ''Cusum'' [[Rimalaine imperii|Rimalaižen imperijan]] aigan. Mainitase Mad'jaranman ''Pétervárad''-lidnaks dokumentoiš vspäi 1237. Nügüdläine form om [[Ottomanan imperii|Ottomanan imperijan]] aigaspäi.

== Geografijan andmused ==
Lidn sijadase [[Dunai]]-jogen randoil, 80 m ü.m.t. keskmäižel korktusel. Matkad [[Belgrad]]hasai om 80 km suvipäivnouzmha.

Novi Sad jagase kahthe municipaližhe ühtnikha: Novi Sad i Petrovaradin.

== Eläjad ==
Vn 2011 Serbijan rahvahanlugemižen mödhe lidnan eläjiden lugu oli 250 439 ristitud, ezilidnoidenke — 341 625 ristitud. Kaik 13 lidnad da žilod alištudas Novi Sadun tobmudele, pind ezilidnoidenke — 702,7 km².

Rahvahad (enamba 1% vl 2011): [[serbalaižed]] — 78,7%, [[mad'jaralaižed]] — 3,9%, [[horvatijalaižed]] — 1,3%, [[čiganalaižed]] — 1,3%, [[montenegrolaižed]] — 1,2%, toižed rahvahad — 4,8%, rahvahuden ozutandata — 8,8%.

== Irdkosketused ==
* [http://www.novisad.rs/ Lidnan tobmuden oficialine sait (''novisad.rs'').] {{ref-sr}} {{ref-en}}
{{Commons|Novi Sad}}

[[Kategorii:Serbijan lidnad]]
[[Kategorii:Eländpunktad kirjamišton mödhe]]
[[Kategorii:Vojevodin|*]]
