{{Eländpunkt
 | Nimi = Likino-Dulövo<br />Ликино-Дулёво
 | Lidnanznam = Coat of Arms of Likino-Dulevo (Moscow oblast).png
 | Flag = Flag of Likino-Dulevo (Moscow oblast).png
 | Lidnanznam text = Likino-Dulövon lidnanznam
 | Flag text = Likino-Dulövon flag
 | Valdkund = Venäma
 | Eläjiden lugu = 28,818
 | Voz' = 2020-01-01
 | Pind = 14
 | Fail = Dulyovo railway station (station building and house near).JPG
 | Pämez' =
 | Telefonkod = +7-4964-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Likino-Dulövo''' ({{lang-ru|Ликино́-Дулёво}}) om [[Venäma]]n lidn [[Moskvan agj]]an päivnouzmas. Mülüb [[Orehovo-Zujevon lidnümbrik]]ho, sen kahtenz' surtte lidn nelläspäi.

== Istorii ==
Likino-külä mainitase ezmäižen kerdan Vladimiran makundan jumalanpertiden aigkirjas vl 1637 kuti ''Likin''-külä ({{lang-ru|Ликина}}). Dulövo-žilon aluz om pandud elokahal Terentii Kuznecov-manmehel vl 1832, hän sädi Dulövon porcellantegint.

Nügüdläine eländpunkt om sätud Likinon i Dulövon ühtištusel radnikžiloks vl 1930. Likino-Dulövo-žilo sai lidnan statusad vn 1937 1. päiväl tal'vkud. Oli Orehovo-Zujevon rajonan palaks vll 1929−2018. Kätihe rajonad eriliženke Orehovo-Zujevo-lidnanke kahteks lidnümbrikoks vn 2018 10. päiväl vilukud: Orehovo-Zujevon i Likino-Dulövon. Ühtištuihe lidnümbrikoid vn 2019 sulakus.

Likino-Dulövo šingotase Likinon avtobustegimel<ref>[http://bus.ru/buses/liaz/ Tegimen produkcijan lehtpoled ''bus.ru''-saital.] {{ref-ru}}</ref>, porcellantegimel, mujuiden tegimel erazvuiččiden metoiden täht, Orehovo-Zujevon leibän edheotandal.

== Geografijan andmused ==
Lidn sijadase lidnümbrikon päivlaskmas, [[Kläz'm]]an oiktal randpolel, 137 m ü.m.t. keskmäižel korktusel. Matkad [[Moskv]]an röunhasai ([[Moskvan rengazavtote]]hesai) om 78 km päivlaskmha orhal, Nosovihan mantel vai raudtel. Lähembaižed lidnad orhal oma [[Kurovskoje]] 15 km suvhe, [[Drezn]] 10 km päivlaskmha, [[Orehovo-Zujevo]] 7 km pohjoižhe, [[Verei]] 10 km pohjoižpäivnouzmha.

''Dulövo''-raudtestancii radab lidnan päivlaskmaižel röunal vspäi 1899, mülüb [[Moskvan raudten sur' rengaz|Moskvan raudten surehe renghaze]]. Konz-se nügüdläine stancii om saudud ühtes kilometras edeližes Dulövo-stancijaspäi. Ende Likino-raudtestancii radoi mugažo, om muretud. [[Moskvan sur' avtorengaz]] (A108-trass) läbitab kaiked lidnad pohjoižespäi suvhe.

== Eläjad ==
Vl 1939 lidnan ristitišt oli 18 490 eläjad, vl 1959 — 24 612 eläjad. Vn 2010 Venäman rahvahanlugemižen mödhe lidnan eläjiden lugu oli 31 321 ristitud, lidnümbrikon kahesandez. Kaikiš suremb ristitišt oli 34 203 eläjad vl 1989 i 34 200 eläjad vl 1992. [[Ortodoksine hristanuskond|Ortodoksižen hristanuskondan]] kaks' jumalanpertid i kaks' časounäd<ref>[http://sobory.ru/geo/locat/248 Likino-Dulövon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,1%, toižed rahvahad — 2,9%.

Professionaližen opendusen aluzkundad oma Orehovo-Zujevon tehnikum<ref>[http://oztech.ru/ Orehovo-Zujevon tehnikuman sait (''oztech.ru'').] {{ref-ru}}</ref> (baziruiše Likino-Dulövos kacmata nimitushe) i Likino-Dulövon politehnine kolledž<ref>[http://ldpk.ru/ Likino-Dulövon politehnižen kolledžan sait (''ldpk.ru'').] {{ref-ru}}</ref>.

== Galerei ==
<gallery mode="packed" heights="125px">
Likino-dulevo.jpg|Ph. Johann-jumalantedajan pühäpert'<br />(om saudud vll 1913−1917,<br />vn 2017 nägu)
LiAZ-6274.jpg|Likinon avtobustegimen produkcii — LiAZ-6274
Дфз1 Главный фасад.jpg|Porcellantegimen kul'turkeskuz<br />(2019)
Dulyovo railway station (station building).JPG|Dulövo-raudtestancijan sauvuz
</gallery>

== Homaičendad ==
<references />

== Irdkosketused ==
* [http://округ-лд.рф/ Enččen lidnümbrikon oficialine sait (''округ-лд.рф'').] {{ref-ru}}
{{Commons|Category:Likino-Dulevo}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Orehovo-Zujevon lidnümbrik]]
