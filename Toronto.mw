{{Eländpunkt
 | Nimi = Toronto
 | Lidnanznam = Blason ville ca Toronto (Ontario).svg
 | Flag = Toronto Flag.svg
 | Lidnanznam text = Toronton lidnanznam
 | Flag text = Toronton flag
 | Valdkund = Kanad
 | Eläjiden lugu = 2,615,060
 | Voz' = 2011
 | Pind = 630.21
 | Fail = Montage of Toronto 7.jpg
 | Pämez' = [[Tori Džon|Džon Tori]] (2014-)
 | Telefonkod = +1-416. +1-647. +1-437
 | Aigvö = tal'vel [[UTC]]-5,<br />kezal [[UTC]]-4
}}
'''Toronto''' (mugažo [[anglijan kel'|anglijan]] da [[francijan kel'|francijan]] kelil, angline virkand: [təˈrɒntoʊ], sijaline [təˈrɒnoʊ], lühüdas [ˈtrɒn-]) om [[Kanad]]an surembaine lidn, [[Ontario (agj)|Ontario-agjan]] administrativine keskuz.

Lidn om Kanadan ižandusen surembaine keskuz ičeze ezilidnoidenke, sen paloin rahaazjoiden da fil'miden tehmižen keskuz.

Läz 6 mln ristituid elädas lidnaglomeracijas (Sur' Toronto) vn 2011 rahvahanlugemižen mödhe, sidä kesken [[Mississog]]- (korporacijoiden päfateroiden keskuz), [[Brempton]]- da [[Ošav]]-lidnad mülüdas sihe.

== Istorii ==
Lidnan aluz om pandud [[anglijalaižed|anglijalaižil]] vl 1793 Üläkanadan agjan pälidnaks. Edel 1834 vot sen nimi oli ''Jork''.

Vl 1837 Toronto oli [[Rahvahantorok Üläkanadas|rahvahantorokan]] keskuseks Üläkanadan agjas.

== Geografijan andmused ==
Toronto om saudud [[Ontario (järv)|Ontario-järven]] pohjoižel randal.

Pind om 630,21 km², sidä kesken puištod ottas 80 km². Lidnan keskuz seižub 76 metrad keskkorktusel ülemb valdmeren pindad.

Klimat om kontinentaline neps. Heinkun keskmäine lämuz om +22°C, vilukun — -4°C. Paneb sadegid 835 mm vodes, kuidme tazomäras.

Toronto alajagase 140 lidnanlaptha (angl. ''neighbourhood''), ned ühtetas 36 administrativižhe ümbrikho (C01-C15, E01-E11, W01-W10).

== Transport ==
Avtobusad, tramvaid da metro oma kundaližeks transportaks lidnan südäimes. Vspäi 1954 metro radab lidnas (vl 2014 om 4 jonod, 69 stancijad, 68 km raudted).

Nell' lendimportad om lidnas da sen ezilidnoiš, sidä kesken kaks' rahvahidenkeskešt. Surembaine om rahvahidenkeskeine civiline «Toronto Pirson»-lendimport (''YYZ''), se sijadase 27 kilometras lodeheze lidnan keskusespäi [[Mississog]]-ezilidnas. Sišpäi tehtas reisid äjihe verhiže maihe kaiked mail'madme, mugažo Kanadadme. Toine rahvahidenkeskeine om Bišopan Billin nimel nimitadud lendimport (''YTZ''), se sijadase suvipäivlaskmha läz lidnan keskust Ontario-järven saril, sišpäi tehtas reisid [[AÜV]]:oiden da Kanadan lähižihe maihe.

Kaks' pen't portad sijadase lidnas, ned oma olmas turistoiden da jüguiden täht.

[[Fail:Toronto panorama.jpg|thumb|center|1000px|<center>Lidnan ühthine 360°-nägu «CN Tower»-TV-čuhundusespäi.</center>]]

== Homaičendad ==
<references />

== Irdkosketused ==
* [http://www.toronto.ca/ Toronto-lidnan ohjastusen oficialine sait (''City of Toronto'').] {{ref-en}}

[[Kategorii:Toronto| ]]
[[Kategorii:Ontario|*]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
