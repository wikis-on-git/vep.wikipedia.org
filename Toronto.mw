{{Eländpunkt
 | Nimi = Toronto
 | Lidnanznam = Blason ville ca Toronto (Ontario).svg
 | Flag = Toronto Flag.svg
 | Lidnanznam text = Toronton lidnanznam
 | Flag text = Toronton flag
 | Valdkund = Kanad
 | Eläjiden lugu = 2,731,571
 | Voz' = 2016
 | Pind = 630.21
 | Fail = Montage of Toronto 7.jpg
 | Pämez' = [[Tori Džon|Džon Tori]] (tal'vku 2014—)
 | Telefonkod = +1-416. +1-647. +1-437
 | Aigvö = tal'vel [[UTC]]−5,<br />kezal [[UTC]]−4
}}
'''Toronto''' (mugažo [[anglijan kel'|anglijan]] i [[francijan kel'|francijan]] kelil, angline virkand: [təˈrɒntoʊ], sijaline [təˈrɒnoʊ], lühüdas [ˈtrɒn-]) om [[Kanad]]an kaikiš suremb lidn, [[Ontario (agj)|Ontario-agjan]] administrativine keskuz.

== Istorii ==
Eländpunktan aluz om pandud [[anglijalaižed|anglijalaižil]] vl 1793 Üläkanadan agjan pälidnaks. Edel 1834 vot sen nimi oli ''Jork''. Vl 1837 Toronto oli [[Rahvahantorok Üläkanadas|rahvahantorokan]] keskuseks Üläkanadan agjas.

Toronto om Kanadan ižandusen kaikiš järedamb keskuz ičeze ezilidnoidenke, sen paloin rahaazjoiden da fil'miden tehmižen keskuz.

== Geografijan andmused ==
Lidn om saudud [[Ontario (järv)|Ontario-järven]] pohjoižel randal. Pind om 630,21 km², sidä kesken puištod ottas 80 km². Lidnan keskuz seižub 76 metrad keskmäižel korktusel ülemb valdmeren pindad.

Klimat om kontinentaline neps. Heinkun keskmäine lämuz om +22 C°, vilukun — −4 C°. Paneb sadegid 835 mm vodes, kuidme tazomäras, sidä kesken lunt 121,5 sm vodes.

Toronto jagase 140 lidnanlaptaks (angl. ''neighbourhood''), ned ühtetas 36 administrativižhe ümbrikho (C01-C15, E01-E11, W01-W10).

== Eläjad ==
Vn 2011 Kanadan rahvahanlugemižen mödhe lidnan eläjiden lugu oli 2 615 060 ristitud. Läz 6 mln ristituid elädas lidnaglomeracijas (Sur' Toronto, 2011) 5 905,71 km² pindal, sidä kesken [[Mississog]]- (korporacijoiden päfateroiden keskuz), [[Brempton]]- da [[Ošav]]-lidnad mülüdas sihe.

== Transport ==
Avtobusad, tramvaid, velosipediden kortoman verk da metro oma kundaližeks transportaks lidnan südäimes. Vspäi 1954 metro radab lidnas (vl 2019 om 4 jonod, 75 stancijad, 77 km raudted).

Nell' lendimportad om lidnas da sen ezilidnoiš, sidä kesken kaks' rahvahidenkeskešt. Rahvahidenkeskeine civiline «Toronto Pirson»-lendimport (''YYZ'', 49,5 mln passažiroid vl 2018) om kaikiš suremb, se sijadase 27 kilometras lodeheze lidnan keskusespäi [[Mississog]]-ezilidnas. Sišpäi tehtas reisid äjihe verhiže maihe kaiked mail'madme, mugažo Kanadadme. Toine rahvahidenkeskeine om Bišopan Billin nimel nimitadud lendimport (''YTZ'', 2,8 mln passažiroid vl 2017), se sijadase suvipäivlaskmha läz lidnan keskust Ontario-järven saril, sišpäi tehtas reisid [[Amerikan Ühtenzoittud Valdkundad|AÜV:oiden]] da Kanadan lähižihe maihe.

Kaks' pen't portad sijadase lidnas, ned oma olmas turistoiden da jüguiden täht.

[[Fail:Toronto panorama.jpg|thumb|center|1000px|<center>Lidnan ühthine 360°-nägu «CN Tower»-TV-čuhundusespäi.</center>]]

== Homaičendad ==
<references />

== Irdkosketused ==
* [http://www.toronto.ca/ Lidnan ohjastusen oficialine sait (''toronto.ca, City of Toronto'').] {{ref-en}}
{{Commons|Toronto}}

{{Kanadan provincijad da territorijad}}

[[Kategorii:Toronto| ]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
[[Kategorii:Ontario|*]]
[[Kategorii:Ontarion lidnad]]
