{{Eländpunkt
 | Nimi = Berözovskii<br />Берёзовский
 | Lidnanznam = Beryozovsky COA (2019).jpg
 | Flag = Flag of Beryozovsky (Kemerovskaya oblast).png
 | Lidnanznam text = Berözovskijan lidnanznam (Kemerovon agj)
 | Flag text = Berözovskijan flag (Kemerovon agj)
 | Valdkund = Venäma
 | Eläjiden lugu = 44,932
 | Voz' = 2021
 | Pind = 74.6
 | Fail = BerezovskiyKemObl.jpg
 | Pämez' = Svetlana Ščegerbaeva<br />(uhoku 2019—)
 | Telefonkod = +7-38445-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
{{Znamoičendad|Berözovskii}}
'''Berözovskii''' ({{lang-ru|Берёзовский}}) om [[Venäma]]n lidn [[Kemerovon agj]]an pohjoižes. Se om [[Kemerovo]]n pohjoine ezilidn, Berözovskijan lidnümbrikon administrativine keskuz.

== Istorii ==
Eländpunktan aluz om pandud vn 1965 11. päiväl vilukud Kurganovk-, Berözovskii- i Oktäbr'skii-žiloiden ühtištusel, mugažo mülütihe severz-se lähižid külid. Lidnümbrik om olmas vspäi 2005.

Lidn om agjan [[kivihil'|kivihilen]] samižen znamasine keskuz. Om kuldan, raudtekivendon, mramoran löudmižsijid lidnanno, no ned seištas radmata. Berözovskii ühtenzoitase Kemerovonke avtotel i avtobusoil, lidnalaižed ajeltas rata agjan keskushe.

== Geografijan andmused ==
Lidn sijadase Barzas- i Šurap-jogiden randal ([[Tom' (Obin ližajogi)|Tomin]] oigedpol'ne bassein), 230 m ü.m.t. keskmäižel korktusel. Taigmec ümbärdab lidnad. Matkad [[Kemerovo]]n röunhasai om 2 kilometrad suvhe orhal, avtotedme vai raudtedme, keskushesai — 27 km.

Barzas-žilo (2 111 rist. vl 2010) i Stancionnii-žilo (120 rist. vl 2010) mülüdas lidnümbrikho Berözovskijan ližaks. Lidnümbrikon pind — 82,01 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 47 279 ristitud, lidnümbrikon — 49 510 ristitud. Kaikiš suremb lidnan ristitišt oli enamba 51 tuhad eläjid vll 1987−1998 (52 tuh. rist. vl 1992). Vl 2017 kaik 48 944 ristitud elihe lidnümbrikos.

Berözovskijan politehnine tehnikum<ref>[http://www.bpt18.ru/ Berözovskijan politehnižen tehnikuman sait (''bpt18.ru'').] {{ref-ru}}</ref> om professionaližen opendusen aluzkundaks.

Edeline lidnümbrikon pämez' om Dmitrii Titov (keväz'ku 2013 — viluku 2019).

== Homaičendad ==
<references />

== Irdkosketused ==
* [http://www.bergorsovet.ru/ Lidnümbrikon Rahvahan ezitajiden nevondkundan oficialine sait (''bergorsovet.ru'').] {{ref-ru}}
* [http://berez.org/ Lidnümbrikon Administracijan oficialine sait (''berez.org'').] {{ref-ru}}
{{Commons|Category:Beryozovsky (Kemerovo Oblast)}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kemerovon agjan lidnümbrikod]]
