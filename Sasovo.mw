{{Eländpunkt
 | Nimi = Sasovo<br />Сасово
 | Lidnanznam = Coat of Arms of Sasovo (Ryazan oblast).png
 | Flag = Flag of Sasovo (Ryazan oblast).png
 | Lidnanznam text = Sasovon lidnanznam
 | Flag text = Sasovon flag
 | Valdkund = Venäma
 | Eläjiden lugu = 24,523
 | Voz' = 2019-01-01
 | Pind = 23.79
 | Fail = Sasovo culture center building (02).jpg
 | Pämez' = Sergei Dzüba<br />(kku 20—)
 | Telefonkod = +7-49133-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Sasovo''' ({{lang-ru|Са́сово}}) om [[Venäma]]n lidn da lidnümbrik [[Räzanin agj]]an päivnouzmas. Se om agjan nellänz' lidn eläjiden lugun mödhe, om [[Sasovon rajon]]an administrativižeks keskuseks mugažo, ei ole rajonan palaks.

== Istorii ==
Eländpunktan aluz om pandud 16. voz'sadan keskes. Mainitase ezmäižen kerdan Šackan makundan aigkirjas vl 1617 kuti . Nimituz libub Sasonii-nimen Sas-lühendusespäi i türkižen ''sas / saz''-sanaspäi «sokaz tahond», lidnan [[totaran kel'|totaran]] nimi om ''Саз''. Šingotihe kervačuiden da noriden tehmižel laivoiden täht. Oli torgovanoiden lidnaks 19. voz'sadal. Raudte tuli žilho Räzanišpäi vl 1893. Sai lidnan statusad vn 1926 19. päiväl kezakud.

Sasovo šingotase mašinansauvomižel (avtomatjonoiden tegim i maižanduzmašinoiden tegim), sömtegimištol (maidtegim, leibtegim, villän varažom), raudten edheotandoil, mugažo omblendfabrik i «[[Yandex]]»-kompanijan datakeskuz ratas lidnas.

== Geografijan andmused ==
Lidn sijadase rajonan keskuzpalan päivlaskmas, [[Cnanjogi (Mokšan ližajogi)|Cnanjogen]] alajoksmusen hural randal päpaloin ({{lang-ru|Цна}} 451 km pitte, [[Okanjogi|Okan]] oigedpol'ne bassein), 105 m ü.m.t. keskmäižel korktusel. Avialidnut lendimportanke oma saudud Cnan oiktal randal. Matkad [[Räzan'|Räzanihesai]] om 000 km päivlaskmha orhal, 000 km avtotel vai 174 km raudtel. Lähembaine lidn om [[Šack]] 39 km suvhe-suvipäivlaskmha orhal vai 42 km avtotedme. Raudte om lidnan suviröunaks, ''Sasovo''-raudtestancii radab läz lidnan keskuzpalad. «[[Kasimov]] — Šack»-avtokeskust läbitab lidnad, ümbärte om sauvomas päivlaskmha lidnaspäi.

Sasovo om lidnümbrikon üks'jäine eländpunkt. Lidnümbrikon pind — 23,79 km².

== Eläjad ==
Vl 1894 žilon ristitišt oli 6 500 eläjad, lidnan vl 1939 — 17 099 eläjad. Vn 2010 Venäman rahvahanlugemižen mödhe lidnan eläjiden lugu oli 28 118 ristitud. Kaikiš suremb lidnan ristitišt oli 34..35 tuhad eläjid vll 1989−1998 (35 875 rist. vl 1989).

Rahvahad (2002): [[venälaižed]] — 94,4%, [[totarlaižed]] — 2,0%, toižed rahvahad — 3,6%. [[Ortodoksine hristanuskond|Ortodoksižen hristanuskondan]] Jumalanmaman Kazanin jumalaižen päjumalanpert' i kaks' jumalanpertid<ref>[http://sobory.ru/geo/locat/11777 Sasovon pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkundad oma Sasovon civiližen aviacijan profškol<ref>[http://s/ Sasovon civiližen aviacijan profškolan sait (''s'').] {{ref-ru}}</ref> (aluz om pandud vl 1943) i Sasovon industrialine kolledž<ref>[http://ry/ Sasovon industrialižen kolledžan sait (''ry'').] {{ref-ru}}</ref>.

== Galerei ==
<gallery mode="packed" heights="125px">
Welcome sign in Sasovo, Ryazan Oblast, Russia.jpg|Znam lidnan röunal
Сасово Казанская церковь.jpg|Jumalanmaman Kazanin jumalaižen päjumalanpert'<br />(vn 2018 nägu)
Sasta 27.jpg|Avtomatjonoiden tegim
Sasovo Civil Aviation Flight School.jpg|Aviacijan profškolan lendimport
Sasovo railway station. Russia, Ryazanskaya oblast.JPG|Raudtestancii vl 2009
</gallery>

== Homaičendad ==
<references />

== Irdkosketused ==
* [http://sasovogorod.ryazangov.ru/ Lidnümbrikon tobmuden aluzkundoiden sait (''sasovogorod.ryazangov.ru'').] {{ref-ru}}
{{Commons|Category:Sasovo}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Räzanin agjan lidnümbrikod]]
[[Kategorii:Sasovon rajon|*]]
