{{Eländpunkt
 | Nimi = Mozdok<br />Моздок <small>(ven.)</small><br />Мæздæг <small>(oset.)</small>
 | Lidnanznam = Coat of Arms of Mozdok (North Ossetia).png
 | Flag = Flag of Mozdok (North Ossetia).png
 | Lidnanznam text = Mozdokan lidnanznam
 | Flag text = Mozdokan flag
 | Valdkund = Venäma
 | Eläjiden lugu = 41,409
 | Voz' = 2017
 | Pind = 17.0
 | Fail = Вокзал ст. Моздок.jpg
 | Pämez' = Sergei Džanžakov (2012—)
 | Telefonkod = +7-86736-xx-xxx
 | Avtokod = 15
 | Aigvö = [[UTC]]+3 ([[MSK]]+0)
}}
'''Mozdok''' ({{lang-ru|Моздок}}, {{lang-os|Мæздæг}}) om [[Venäma]]n lidn da lidnankund [[Pohjoižosetijan — Alanijan Tazovaldkund]]an pohjoižes. Se om tazovaldkundan kahtenz' surtte lidn, [[Mozdokan rajon]]an administrativine keskuz.

== Istorii ==
Eländpunktan aluz om pandud vl 1763 kuti äirahvahaline lidnuz kabardalaižiden mas, kesked ''Mezdog-mectarhad'' ({{lang-ru|урочище Мездога}}). Vl 1770 [[kozakod|kozakoiden]] 517 kanzad oliba sirtud sihe [[Volg]]an randpolespäi, [[Pugačov Jemel'jan|Emil'jän Pugačovan]] pereh heiden keskes, valitihe Pugačovad Terekan sodavägen atamanaks.

Trakt ühtenzoiti Mozdokad [[Tbilis|Tiflisanke]] 1780-nzil vozil. Forštadt lidnusenke saiba [[Kavkazan gubernii|Kavkazan gubernijan]] makundan lidnan statusad vl 1785. Mozdok šingotihe da änikoiči 19. voz'sadan ezmäižel nelländesel, oli järedaks torguindan keskuseks, tegimed radoiba pästamha muilad, vinad, [[karasin]]ad, möihe kaikedme imperijadme. Sirtihe traktad polehe vl 1825, i änikoičend tuli lophu. Vl 1835 tühjitadihe Mozdokan lidnust.

Vl 1913 raudte tuli lidnha. Mozdok oli nacistižen Germanijan okkupacijan al nell' kud (23. eloku 1942 — 3. viluku 1943), se toi lujid vigoid ižandusele. Vspäi 1944 lidn om Pohjoižosetijan palaks.

== Geografijan andmused ==
Lidn sijadase tazovaldkundan pohjoižen pol'anklavan keskuses, [[Terek (jogi)|Terek-jogen]] hural randal, 130 m keskmäižel korktusel valdmeren pindan päl, mecan da stepin zonas. Matkad [[Vladikavkaz]]hasai om 84 km suvhe orhal vai 95 km avtotedme. [[Terekan da Kuman kanal]] augotase suvipäivlaskmha lidnaspäi. Lähembaine lidn om Ingušetijan [[Malgobek]] 30 km suvhe orhal.

Mozdok om lidnankundan üks'jäine eländpunkt. Lidnankundan pind om 35 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 38 768 ristitud, rajonan ristitišton pol'. Kaikiš suremb ristitišt oli vozil 2002−2003, läz 43 tuhad eläjid.

Rahvahad (enamba 1% vl 2010): [[venälaižed]] — 59,1%, [[osetinalaižed]] — 8,3%, [[kumikad]] — 7,1%, [[armenijalaižed]] — 6,2%, [[čečenalaižed]] — 3,5%, [[kabardalaižed]] — 3,2%, [[turkad]] — 2,0%, [[korejalaižed]] — 2,0%, [[ukrainalaižed]] — 1,5%, toižed rahvahad — 5,6%, rahvahuden ozutandata — 1,5%.

== Ižanduz da transport ==
Ižandusen päsarakod oma sömtegimišt (pästtas vinad, lihaproduktoid, leibäd) i tekstil'tegimišt (gardinoiden fabrik, omblendfabrik), mugažo biopreparatoiden tegim i kartonfabrik oma olmas. Professionaližen opendusen aluzkundad: mehaniž-tehnologine tehnikum, professionaline škol, Vladikavkazan agrarižen mägiuniversitetan filial.

Avtobusad da taksid oma kundaližeks transportaks lidnas. ''Mozdok-raudtestancii'' seižub «[[Prohladnii]] — [[Gudermes]]»-jonol. Venäman strategine sodalendimport sijadase lidnan lodehližen röunan taga.

== Irdkosketused ==
* [http://www.mozdok-osetia.ru/ Lidnankundan administracijan oficialine sait (''mozdok-osetia.ru'').] {{ref-ru}}
{{Commons|Category:Mozdok}}

{{Pohjoižosetijan — Alanijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižosetijan — Alanijan Tazovaldkundan lidnad]]
[[Kategorii:Mozdokan rajon|*]]
