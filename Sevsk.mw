{{Eländpunkt
 | Nimi = Sevsk<br />Севск
 | Lidnanznam = Coat of Arms of Sevsk (Bryansk oblast) (1781).png
 | Flag = 
 | Lidnanznam text = Sevskan lidnanznam
 | Flag text = 
 | Valdkund = Venäma
 | Eläjiden lugu = 6,723
 | Voz' = 2017
 | Pind = 14
 | Fail = A shop at Lenin street in Sevsk.JPG
 | Pämez' = Jelena Dobrodei<br />(reduku 2014—)
 | Telefonkod = +7-48356-xx-xxx
 | Avtokod = 32
 | Aigvö = [[UTC]]+3 ([[MSK]]+0)
}}
[[Fail:Севск. Крестовоздвиженская ц. (1808)..JPG|thumb|left|250px|Ristan Zdviženjan jumalanpert' (vspäi 1808).]]
'''Sevsk''' ({{lang-ru|Севск}}) om [[Venäma]]n lidn da lidnankund [[Bränskan agj]]an suvipäivnouzmaižes čogas. Se om [[Sevskan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1146 nügüdläiženke nimenke da lidnan statusanke Voskresenijan i Ph. Ipatijan jumalankodiden aigkirjoiš. 17. voz'sadal oli tetabaks Venäman röunanverižeks lidnuseks da torguindan keskuseks. Vspäi 1778 lidnan sauvond tegese nellikfartaloil pertišton uden planan mödhe. Oli alištunu Černigovan, Kijevan, Belgorodan i Orelan tobmudele ičeze istorijas.

Aigan mändes sirtihe röunad, 1880-nzil vozil sauvoihe raudted edahan lidnaspäi, i se kadoti endišt znamoičendad. Lidn oli okkupiruidud [[Germanijan imperii|Germanijan imperijan]] sodavägil (1. reduku 1941 — 27. eloku 1943). Mülüb Bränskan agjaha vspäi 1944. Lidn šingotase sömtegimišton edheotandoil (konservtegim, lihakombinat, leibänkombinat, voitegim).

== Geografijan andmused ==
Lidn sijadase Sev-jogen randoil ([[Neruss (jogi)|Neruss]]an ližajogi, [[Dnepr]]an bassein), 170 m ü.m.t. keskmäižel korktusel. Matkad [[Bränsk]]hasai om 120 km pohjoižhe orhal vai 140 km «Ukrain»-avtotedme (M3). M3-trass (Moskv — Bränsk — Ukrainan röun, edemba Kijevhasai) om ani lidnan päivlaskmaižen röunan taga. Lähembaine lidn om Seredina-Bud ({{lang-uk|Сере́дина-Бу́да}}, Suman agj, Ukrain) 30 km päivlaskmha orhal. «Trojebortnoje»-röunpäličmänendtaho ühtenzoitab lidnad Ukrainanke.

Kaks' žilod da kaks' küläd-slabadad mülüdas lidnankundha Sevskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 7 282 ristitud, rajonan nell' ühesandest. Kaikiš suremb ristitišt oli 11 400 eläjad vl 1913. Seičeme jumalanpertid oma kaičenus lidnas paloin vai täuzin.

== Irdkosketused ==
* [http://sevskadm.ru/index.php?option=com_content&view=article&id=108&Itemid=57 Lidnankundan lehtpoled Sevskan rajonan tobmuden aluzkundoiden oficialižel saital (''sevskadm.ru'').] {{ref-ru}}
{{Commons|Category:Sevsk}}

{{Bränskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Bränskan agjan lidnad]]
[[Kategorii:Sevskan rajon|*]]
