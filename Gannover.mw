{{10000}}
{{Eländpunkt
 | Nimi = Gannover<br />Hannover
 | Lidnanznam = Coat of arms of Hannover.svg
 | Flag = 
 | Lidnanznam text = Gannoveran lidnanznam
 | Flag text = Gannoveran flag
 | Valdkund = Saksanma
 | Eläjiden lugu = 536,925
 | Voz' = 2019-12-31
 | Pind = 204.01
 | Fail = Luftbild Hannover Rathaus.JPG
 | Pämez' = Štefan Šostok<br />(2013—)
 | Telefonkod = +49-511
 | Aigvö = tal'vel [[UTC]]+1,<br />kezal [[UTC]]+2
}}
'''Gannover''' ({{lang-de|Hannover}} [haˈnoːfɐ]) om [[Saksanma]]n lidn valdkundan pohjoižpalan keskuses. Se om [[Alasaksonii]]-federacijanman pälidn, sur' raudtesol'm [[Berlin]] — [[Amsterdam]] da [[Gamburg]] — [[Münhen]] raudteil.

Mail'man tegimišton jogavoččed jarmankad oleldas «Messegelände»-kompleksas: ozutesikš, ''Hannover Messe'' da ''CeBIT''.

== Istorii ==
10. voz'sadal ezmäižed pertid sauvoihe Am-Hoen-Ufer-randirdas (saks. ''Am Hohen Ufer''), sišpäi lidnan nimi sündui. Eländpunkt mainitase ezmäižen kerdan vl 1150. Gannover sai lidnan oiktusid vl 1241.

Vl 1826 kävutaškanzihe [[pidatuzgaz]]ad irdoiden täht, ezmäižeks kontinentaližes Evropas. Vl 1843 raudte tuli lidnha. Vl 1887 Emil' Berlinger sädi ezmäšt [[grammofon]]ad arni neciš lidnas. Vl 1902 ezmäine mail'mas ičelikui lämoipaloavto zavodi radod Gannoveras. Germanijan ezmäine [[konvejer]] oli saudud Bal'zen-kompanijan kontiterižes fabrikas vl 1905. Vn 2000 [[Mail'man ozutelend|EXPO]]-ozutelend mäni Gannoveras.

== Geografijan andmused ==
Lidn sijadase [[Laine (jogi)|Laine]]-jogen randoil. Gannoveran keskuz seižub 55 m ü.m.t. keskmäižel korktusel. Kaikiš korktemb čokkoim om Kronsberg-kukkaz (118 m).

Klimat om [[Atlantine valdmeri|Atlantižen valdmeren]].

Gannover jagase 13 administrativižeks rajonaks.

== Eläjad ==
Vl 2013 kaik 518 098 ristitud elihe lidnas. Kaikiš suremb ristitišt oli 574 481 eläjad vl 1961. Läz 1,1 mln ristituid elädas lidnaglomeracijas.

== Transport ==
Kiruhtramvai (167 km ted, sidä kesken 20 km manalašt), avtobusad da raudte (saks. ''S-Bahn'') oma kundaližeks transportaks.

Keskmäižgermanine kanal ühtenzoitab Laine- da [[Rein]]-jogid. Se om jügulaivoiden täht.

Rahahidenkeskeine civiline Gannover-Langenhagen-lendimport (''HAJ'') sijadase 11 km pohjoižpolehe lidnan keskusespäi. Sišpäi tehtas reisid Evropan, Azijan maihe da Saksanman südäimes, mugažo čarterreisid lebutahoiže.

[[Fail:Hannover Panorama2.jpg|thumb|center|1000px|<center>Lidnan keskusen ühthine nägu</center>]]

== Homaičendad ==
<references />

== Irdkosketused ==
* [http://www.hannover.de/ Lidnan ohjastusen oficialine portal (''hannover.de'').] {{ref-de}} {{ref-en}} {{ref-fr}} {{ref-ru}} {{ref-et}} da tž.
{{Commons|Hannover}}

{{Saksanman federacijanmad}}

[[Kategorii:Gannover| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Alasaksonii|*]]
