{{Eländpunkt
 | Nimi = Šahti<br />Шахты
 | Lidnanznam = Coat of arms of Shakhty.png
 | Flag = Flag of Shakhty (Rostov oblast).png
 | Lidnanznam text = Šahtin lidnanznam
 | Flag text = Šahtin flag
 | Valdkund = Venäma
 | Eläjiden lugu = 235,492
 | Voz' = 2017
 | Pind = 160.65
 | Fail = Г.Шахты, ул.Советская.JPG
 | Pämez' = Irina Žukova<br />(sügüz'ku 2015—)
 | Telefonkod = +7-8636-xxx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Šahti''' ({{lang-ru|Ша́хты}} «kaivuded») om [[Venäma]]n lidn da lidnümbrik [[Rostovan agj]]an päivlaskmas. Se om agjan koumanz' lidn eläjiden lugun mödhe, Päivnouzmaižen Donbassan lidnaglomeracijan keskuz.

== Istorii ==
Ezmäižed eländpunktad lidnan territorijal oliba koume futorad vspäi 1805: Popovskoi, Vlasov, Gruševskoi. Vl 1867 ühtištuihe niid da anttihe lidnan statusad ''Gruševkan kaivuzeländpunkt''-nimitusenke ({{lang-ru|Горное Грушевское поселение}}). Vll 1881−1921 nimitihe sidä ''Aleksandrovsk-Gruševskii''. Vspäi 1921 om nügüdläiženke nimitusenke. Nevondkundaližen aigan oli [[kivihil'|kivihilen]] samižen keskusen. Lidn oli okkupiruidud nacistoil (22.07.1942 — 12.02.1943) [[Toine mail'man soda|Toižen mail'man sodan]] aigan. Vll 1955−1957 Šahti oli Kamenskan agjan (1954−1957) administrativižeks keskuseks. Äjad kaivuded oma sauptud 1990-nzil i 2000-nzil vozil. Tehtihe lähižid žiloid lidnan palaks vl 2005, sen ristitišt ližadui 30 tuhad eläjid.

Šahti šingotase kivihilen samižel, elektrometallurgižel tegimel (teraz, vspäi 2007), sauvondmaterialiden pästandal (raudbeton, keramine apakut, keramine savič, kuivad sauvondsegoitused), tekstiližel edheotandal (ende kaikiš järedamb Evropas puvillkombinat) i omblendfabrikoil, sömtegimištol.

== Geografijan andmused ==
Lidn sijadase Gruševk- ({{lang-ru|Грушевка}}), Ajut (''Аюта'') i Kadamovk- (''Кадамовка'') jogiden randal ([[Don]]an oigedpol'ne bassein), 100 m ü.m.t. keskmäižel korktusel. Lidnümbrik röunatab [[Oktäbrin rajon (Rostovan agj)|Oktäbrin rajonanke]] suves i [[Rusttan Sulinan rajon]]anke pohjoižes. Matkad [[Rostov Donal|Rostovhasai Donal]] om 64 km suvhipäivlaskmha orhal, 79 km avtotel vai raudtel. Lähembaižed lidnad oma [[Novošahtinsk]] 15 km päivlaskmha orhal vai 20 km avtotedme, [[Rusked Sulin]] 15 km pohjoižhe-lodeheze orhal, 25 km avtotedme vai raudtedme, i [[Novočerkassk]] 22 km suvhe orhal, 27 km avtotedme vai raudtedme. ''Šahtnai''-raudtestancii ({{lang-ru|Шахтная}}) radab «Roston Donal — Moskv»-keskustal. «Don»-avtotrass (M4) ümbärdab lidnad päivlaskmaspäi.

Šahti om lidnümbrikon üks'jäine eländpunkt. Koume žilod mülüdas lidnha: Ajutinskii, Talovii, Sidorovo-Kadamovskii. Lidn jagase kudeks territorialižeks palakundaks.

== Eläjad ==
Vl 1939 lidnan ristitišt oli 135 000 eläjid. Vn 2010 Venäman rahvahanlugemižen mödhe eläjiden lugu oli 239 987 ristitud. Kaikiš suremb lidnan ristitišt oli 249 100 eläjad vl 2005. [[Ortodoksine hristanuskond|Ortodoksižen hristanuskondan]] päjumalanpert' i seičeme pühäpertid oma avaitud lidnas, toižen [[hristanuskond]]an kümne pühäpertid.

Rahvahad (2010): [[venälaižed]] — 94,2%, [[armenijalaižed]] — 1,8%, [[ukrainalaižed]] — 1,3%, toižed rahvahad — 2,7%.

Professionaližen opendusen aluzkundad oma Šahtin poltusen da energetikan regionaline kolledž<ref>[http://topcollege.ru/ Šahtin poltusen da energetikan regionaline kolledž — sait (''topcollege.ru'').] {{ref-ru}}</ref>, pedagogine, muzikaline i medicinine kolledžad, Rostovan kooperativižen tehnikuman filial, mugažo üläopendusen aluzkundoiden koume filialad (Rostov Donal) ičeze kolledžidenke ratas lidnas. Kivihilen tedoinstitut, sidon ladimišton kaks' tedotegimišton edheotandad.

== Galerei ==
<gallery mode="packed" heights="125px">
Собор Покрова Пресвятой Богородицы фасад.JPG|Pühän Jumalanmaman katken päjumalanpert'
Шахты. Отель "Континент".jpg|«Kontinent»-adivpert'
Драматический театр в г.Шахты.JPG|Dramteatr
Shahty Aгtovokzal.jpg|Avtostancii (2011)
Station Shakhtnaya.jpg|Päraudtestancijan sauvuz (2016)
</gallery>

== Homaičendad ==
<references />

== Irdkosketused ==
* [http://www.shakhty-duma.ru/ Lidnan Duman oficialine sait (''shakhty-duma.ru'')] {{ref-ru}}
* [http://www.shakhty-gorod.ru/ Lidnan Administracijan oficialine sait (''shakhty-gorod.ru'')] {{ref-ru}}
{{Commons|Category:Shakhty}}

{{Rostovan agjan lidnad}}

[[Kategorii:Šahti| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
