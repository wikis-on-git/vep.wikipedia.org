{{Eländpunkt
 | Nimi = Makarjev<br />Макарьев
 | Lidnanznam = Coat of Arms of Makariev (Kostroma oblast).png
 | Flag = Flag of Makariev (Kostroma oblast).png
 | Lidnanznam text = Makarjevan lidnanznam
 | Flag text = Makarjevan flag
 | Valdkund = Venäma
 | Eläjiden lugu = 6,632
 | Voz' = 2017
 | Pind = 10
 | Fail = Макарьев, площадь Революции, 45.jpg
 | Pämez' = Maksim Sokolov<br />(kezaku 2021—)
 | Telefonkod = +7-49445-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
[[Fail:Makariev city quarters 2021.svg|thumb|left|250px|Lidnan kart (2021)]]
'''Makarjev''' ({{lang-ru|Мака́рьев}}) om [[Venäma]]n lidn da lidnankund [[Kostroman agj]]an suves. Se om [[Makarjevan rajon]]an administrativine keskuz.

== Istorii ==
Ende külä oli olmas 13.-14. voz'sadoil jumalankodin kukhan sijas. Nügüdläižen eländpunktan aluz om pandud vl 1439 kuti Makarii Unžalaižen jumalankodi. Aigan mändes se šingotihe, i Makarjevskai Unžal-slabad (ven. ''Макарьевская, что на Унже'') kazvoi jumalankodin seinidenno.

Vl 1778 anttihe slabadale lidnan statusad Makarjev Unžal nimitusenke (ven. ''Макарьев-на-Унже'') erištamha ühtennimižes lidnaspäi Alalidnan gubernijas (nüg. pen' Makarovo-žilo jumalankodinno, se om läz upotadud Čeboksaran vezivaradimen täutmižen aigan, [[Liskovo]]-lidn om Volgan vastrandal). Kändihe makundan keskuseks vl 1797. Vn 1802 lämoipalo pani lidnad mantazole, i udessaudihe planan mödhe Kostrom-lidnan keskusen «tähthanvuiččen» pertišton kartte. Nimitase muite Makarjev:aks 19. voz'sadan lopuspäi. Romanovad-dinastijan ohjastusen aigan regulärine jarmank oleskeli lidnas.

Makarjev šingotase [[mec]]an varhapanendal de ümbriradmižel.

== Geografijan andmused ==
Lidn sijadase rajonan lodehes, [[Unž (Volgan ližajogi)|Unž-jogen]] oiktal randal ([[Volg]]an hura ližajogi) i sen vanoikahas alangištos, 120 m ü.m.t. keskmäižel korktusel. Matkad agjan [[Kostrom]]-keskushesai om 170 km päivlaskmha orhal vai 180 km avtotedme. Lähembaine lidn om [[Nei (lidn)|Nei]] 46 km pohjoižhe orhal vai 73 km avtotedme.

Komsomolk-žilo (ven. ''посёлок Комсомолка'', 142 rist. vl 2014) i Vilu Učulm-žilo (''посёлок Холодная Заводь'', 35 rist. vl 2014) mülüdas lidnankundha Makarjevan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 7 274 ristitud, lidnankundan — 7 493 ristitud. Vl 2017 kaik 6 805 ristitud elihe lidnankundas. Kaikiš suremb lidnan ristitišt oli 10 076 eläjad vl 1959, lidnankundan (andmused vspäi 2008) — 7 657 eläjad vl 2008.

Professionaližen opendusen aluzkund om Makarjevan profškol — Kostroman avtoteiden kolledžan filial.<ref>[http://www.eduportal44.ru/npo/kadk/doclib60/forms/allitems.aspx Filialan lehtpoled ''eduportal44.ru''-saital.] {{ref-ru}}</ref>

== Galerei ==
<gallery mode="packed" heights="125px">
Макарьевский краеведческий музей.jpg|Kodirandantedištandmuzei (2018)
Makaryev-UnzhenskyConvent 110 0364.jpg|Makarjevo-Unžan mez'jumalankodi (alusenpanend 1439, edel 2016. vot — naižjumalankodi), vn 2020 nägu
Торговые ряды, Макарьев.jpg|Torguindrived vl 2019
Makaryev College 010 8720.jpg|Makarjevan profškol (2020)
Ленина парк макарьев.jpg|Puišt Leninan nimed lidnan keskuzpalas vl 2019
</gallery>

== Homaičendad ==
<references />

== Irdkosketused ==
* [http://www.gradmakariev.ru/ Lidnankundan oficialine sait (''gradmakariev.ru'').] {{ref-ru}}
* [http://www.makariev.ru/ Lidnan da rajonan oficialine sait (''makariev.ru'').] {{ref-ru}}
{{Commons|Category:Makaryev}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Makarjevan rajon|*]]
