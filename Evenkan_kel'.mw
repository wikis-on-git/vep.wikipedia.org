'''Evenkan kel'''' (ende '''tungusan kel' '''; ičeze nimituz: ''Эвэды̄ турэ̄н'') om [[evenkalaižed|evenkalaižiden]] kel', üks' [[tungusiž-man'čžurižed keled|tungusiž-man'čžurižiš kelišpäi]].

Pagižijoiden lugu om 13 800 ristituid: 4,8 tuh. rist. vn [[2010. voz'|2010]] [[Venäma]]n rahvahanlugemižen mödhe i 9 tuh. rist. [[Kitai]]n pohjoižes. Rahvahan lugumär oli 80 tuhad ristituid vl 2010, läz poleti Venämas i Kitaiš.

Koume paginoiden gruppad: pohjoine (kuz'), suvine (13), päivnouzmaine (enamba 20). Venämas kirjkel' šingotase vspäi 1929. Eziauguižešti latinan grafikal, vspäi 1937 se om [[kirilline kirjamišt|kirilližen]] kirjamišton pohjal, 34 vai 37 kirjant. Kitaiš ei ole oficiališt kirjkel't, kirjutadas evenkan tekstoid [[pin'jin'|pin'jinil]], [[kitajan kel'|kitajan]] ijeroglifoil vai [[vanh mongoline kirjkel'|vanhan mongoližen kirjkelen]] znamoil.

Kelen vaihištos om äi kosketusid [[jakutan kel'|jakutan]] i [[burätan kel'|burätan]] kelidenke, om velgsanoid [[venän kel'|venän kelespäi]]. Venämas opetas evenkan kel't päivkodiden jäl'gmäižiš gruppoiš, alaškolas disciplinaks, erasti kahesandes klasshasai fakul'tativaks. Rauhad i keskigän evenkalaižed kävutadas kodikeleks pol'viden besedoičendan täht. Opetas kel't üläopendusen aluzkundoiš ([[Pohjoižen rahvahiden institut]] Piteriš, [[Jakutsk]], [[Habarovsk]], [[Ulan-Ude]]), mugažo [[Igark]]an i [[Nikolajevskan Amural|Nikolajevsk Amural]] nacionaližiš pedagogižiš školoiš.

== Homaičendad ==
<references />

{{Venäman valdkundaližed keled}}

{{stub}}
[[Kategorii:Evenkan kel'| ]]
[[Kategorii:Keled i dialektad kirjamišton mödhe]]
[[Kategorii:Venäman keled]]
