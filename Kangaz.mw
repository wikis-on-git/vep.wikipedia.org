{{Znamoičendad|Kangaz (znamoičendad)}}
[[Fail:Cloth 800.jpg|thumb|upright|250px|Kanghan toižendad rindatamha, huralpäi oiktale: siled [[puvillkangaz]], [[barhatkangaz|barhat]], išketadud puvillkangaz, [[sitc]], kudomatoi [[hob]]-tekstil'material, [[atlas (kangaz)|atlas]], [[šuuk (kangaz)|šuuk]], [[paltin]], pol'puvillkangaz.]]
'''Kangaz''' om tehtud [[stavad|stavil]] [[tekstil'paltin]] [[nit'|nitiden]] püštoiktoiden sistemiden [[kangazpletindad|pletindal]] keskneze.

Kanghan mödnitiden sistem nimitase [[loim]]eks, a poikpoline — [[kudeg]]eks. Sättujid nitid nimitadas loimnitikš da kudelangoikš.

Kanghan sauvusen päozutajad: nitiden pletindan keskneze järgenduz; nitiden tiheduz.

Kudomha kangast, loimennitid da kudelangoid plettäs toine tošt järgenduses. Nece järgenduz rippub nitiden tarbhaižes minimaližes verdaspäi ([[rapport (tekstil'tegimišt)|rapportaspäi]]) vaumičemha kanghan pletindan kuvad. Pletindankuva da rapport anttas kanghale strukturad, irdnägud da ičendoid.

Kanghan ''koveritomad (siledad vai päižed)'' pletindan kuvad oleldas paltnasižed, šaržasižed, satinaižed (atlasanvuiččed) da kombiniruidud.

Tariž erištada kanghid sidotud paltnäspäi ([[trikokangaz]]) da [[kudomatomad materialad|kudomatomiš materiališpäi]] ([[hob]] da [[aluine paltin]]).

== Kanghaze sidotud vepsän tärtused ==
* ''Kangazharj'' — harj loimen täht.
* ''Poimetiž'' — kudodud kirj kanghal.

== Tehmine ==
Kanghan tehmine nimitase [[kudond]]aks. Kudomine om tekstil'paltnoiden vaumištamine kahtiden vastaimiži püštoiktoiden [[nit']]sistemiden kuvadišel.

Kudomine om äipäličmänii process tobjimalaz. Se mülütab nenid azjoid: vaumištamine kudomha (nitiden kerind, loimen lond da [[šlihtuind]], kudegen kerind da šlihtuind (ku pidab, ka voidand-ki)), birbitand loimhe vai loimen sidond stavihe, kudomine ičesaz da gagurdusiden porotand kanghišpäi.

Kanghiden lopümbriradmine nimitase krepindaks (tegendaks vaumheks), se mülüb himijan tehnologijoihe. Krepind voib mülütada nenid operacijoid: pezend (sul'čind), šlihtuind, bukičend, vaugištoitand vai (pölvazkanghan) päidumine, merserizacii, mujutamine (pordhikaz da rattematoi mahtused), išketamine, keričend, karvustamine, reljefan sädand.

''Kanghiden merserizacii'' om kanghan lühüdaigaižen ümbriradmižen process sapižhe muglha ([[natrijan gidroksid|kaustižhe sodha]]) panendal. Sen jäl'ghe pestas kanghad hulal da vilul vedel. Merserizacii heitab kanghiden mujun kadotust, kaičeb eziauguižid ližamujuid da [[gigroskopižuz|gigroskopižust]] dai varmdust, andab materialale šuukun polhe loštad.

''Kanghiden išketamine (painmine pindale)'' om kirjaviden maiden samine vauktal vai mujutadud kanghal. Nene mad sättudas materialan kävutandale. Išketamižen toižendad: oiged — vaugištoittud vai vauvhaks mujutadud kanghan pindale; travitud — mujutadud kanghale; rezervine (varha) — jättud mujutamata kanghale.

== Ičendad ==
Kaikuččel kanghal om märitud ičendoid:
* ''elastižuz''.
* ''elektrizuimižmahtuz'' — materialan mahtuz kogota ičeze pindal statišt täudet. [[Antistatižed abutused]] heittas statišt elektrust kanghiden sädandan jäl'ghe da pezendan (sul'čindan) aigan.
* ''[[gigroskopižuz]]'' — kanghan mahtuz vedada il'maspäi da pidada südäimes vezipurud.
* ''gipoallergižuz''.
* ''[[il'manläbipäzumižičend]]'' — mahtuz pästta il'mad läbi.
* ''kapilläruz'' — kanghan mahtuz imeda vet.
* ''lämoinvastustuzmaht''.
* ''lämudenpid'oitelend''.
* ''purunläbipäzumižičend'' — kanghan mahtuz pästta vezipurud läbi.
* ''pölünmülü''.
* ''rupištuzmär''.
* ''vedenvastaižuz'' — kanghan vastustuzmaht veden ezmäižhe ličendha.

== Klassifikacijan parametrad ==
=== Kävutadud torhuz ===
* londuseližed vai klassižed. Ned oleldas mugomikš:
** kazmusišpäi ([[puvill]], [[pölvaz]], [[lin]], [[džut (kuid)|džut]]);
** živatoiden karvaspäi ([[vill]]), gavediden augotižlibundanke (londuseline [[šuuk (kangaz)|šuuk]]).
* himižed. Alajagase nenihe:
** ratud — londuseližiš substancijoišpäi:
*** organižed ([[cellüloz]]aspäi, [[vauktušed|vauktušišpäi]]; [[viskoz]], [[acetat]]);
*** mineraližed ([[stökolkuid]], [[metall]]ižed nitid, [[lüreks]]);
** sintetižed (sintetižiš [[polimer]]išpäi), sidä kesken:
*** [[poliamid]]ižed kanghad ([[dederon]], [[hemlon]], [[silon]]);
*** [[poliester]]ad ([[diolen]], [[sloter]], [[tesil]]);
*** kanghad [[polipropilen]]aspäi;
*** [[polivinil]]asižed kanghad ([[kašmilon]], [[dralon]]);
** segoitadud kuiduspäi. Jäl'gmäižil vozil segoitadud kanghiden küzumine kazvab lujas, sikš miše niil om äi hüvid ičendoid järgeližen klassižen kanghan kohtha: kulutamižvastaižuz, rupištusetomuz, il'manläbipäzumižičend, elastižuz, gipoallergenižuz. Segoitadud kanghan südäin voib olda mugoman:
*** vill — 70%, sintetine kuid — 30%;
*** vill — 40%, sintetine kuid — 60%;
*** vill — 45%, poliesterine šuukkuid — 55% (PE8<sub>3</sub>);
*** vill — 20%, poliakriližnitriline kuid — 80% (PAN) da tž.

=== Muju ===
* siledaks mujutadud üks'mujuižed (šarž (sorvakaz paltin), vauged kangaz, mujukaz kangaz);
* äimujuižed (melanžkanghad, muliruidud, [[išketadud kangaz|išketadud]], [[kirjav kangaz|korväččed]] kanghad).

=== Käzimujeg ===
* hoikad (mel'heižed mujegiš) da sanktad;
* harvad da järgeližed;
* pehmdad da kärnakod;
* kebnad da jüžmakod (jügedad).

=== Pindan ümbriradmižen faktur ===
* [[vate]] (pressuidud, siled, karvusekaz);
* [[baik (kangaz)|baik]] (val'cuidud, karvustadud);
* val'cuidud kaks'pol'žed;
* [[velür]]kangaz (tazostadud karvusenke, val'cuidud).

Faktur voib sättuda märitud tarbhaičendoihe: kanghad varmdusenke, kanghad eriližeta holeta (ozutesikš, ei küzugoi silitest), äikerdaižen kävutandanke.

=== Kävutand ===
* sopmähäs:
** pälembašt sobad omblemha (plat'köd omblemha, pal'toškkanghad, kostüman, pal'ton, kurtan täht);
** aluižed;
* interjerižed:
** magaduzsijan täht;
** krepindkanghad (meblän täht);
** jüžmakoiden uudimiden täht;
* tehnižed;
* puhtastamha.

=== Nitiden pletindan mahtuz, struktur ===
* järgeližen pletindan — paltnasižed, šaržasižed, satinaižed (atlasanvuiččed);
* eriližen pletindan — krepanvuiččed, henjüvikahad (kanv);
* ühtenzoittud (kombiniruidud) pletindan — kanghad nellikoil, jonoikahad;
* žakkardankarččed — pletindanke järedal kirjal (koveritomad da koverikahad kirjad);
* kahthe šoidhu pletindan: kaks' erišt kanghan paltnäd oma toine toižen päl, ned oma ühthe sidotud ičeze nitiden ühtel sistemišpäi, völ voib olda miše loimen vai kudegen eriližel nitil — kulutamižvastaižed da lämudenpidajad hoikad vatkenkarččed kanghad, ozutesikš drap da erased šuukkanghad;
* karvuzpletindan — kudegižkarvuzpletindan ([[pol'barhat]], [[vel'vet]]) da loimižkarvuzpletindan ([[barhat (kangaz)|barhat]], [[plüš]]);
* pärmätesenke (ümbriratud agjanke-hul'pkenke).

=== Pol' ===
* oiged pol';
* murgnipol' (murgnäine pol').
Kanghan fakturan märhapanendas tariž erištada oiktad pol't murgnipolespäi. Oiktan polen nägu om čomemb lujas, paremb mujegele; mugažo oiktan polen mujud oma eläbad vai loštakahamb, kuva om sel'ged. Kaks'pol'žed kanghad oma olmas, niiden poled oma ühtejiččed, nitiden pletind om kaks'oiktaine — ozutesikš [[paltin]], [[panam (kangaz)|panam]], kebnetud [[drap]]ad. Kaks'pol'žil villkanghil oiktan polen karvuz om lühüdamb.

=== Langan sistem ===
* kardlangan: [[kašmir (kangaz)|kašmir]], [[merinos (kangaz)|merinos]], [[gabardin]], [[kaverkot]], [[moher]]; [[ševiot]] om kauktamb;
* harjlangan;
* segoitadud toižendad.

== Lühetud kangaznimed ==
Kävutadas erazvuiččid lühendusid znamoičemha sintetižid kanghid tegimištos da torguindas.

Ozutesikš, PEPs — poliesterkarvusenke, PAOh — poliamidkangaz (ratud šuuk), POPc — kabel' polipropilenaspäi.

== Galerei ==
<center><gallery>
Fail:Stoffballen2 fcm.jpg|Sanktoiden kanghiden palad.
Fail:Stoffballen1 fcm.jpg|Hoikiden kanghiden palad.
</gallery></center>

== Kacu mugažo ==
* [[Kezerduz]]
* [[Stavad]]
* [[Omblend]]
* [[Sidond]]
* [[Kudomatomad tekstil'materialad]]

== Homaičendad ==
<references />

== Irdkosketused ==
;Vepsän kelen korpus
* [http://vepsian.krc.karelia.ru/text/?text_id=105 Kut mö kanghan kudom // Vepsän kelen korpus. — #105.]

;Video
* [http://www.youtube.com/watch?v=-NPfvwN36ls Puzuiden čomitamha sädamine Karjalan televizijan «Kotosalla — Puzuižed kanghaspäi»-oigenduses ''youtube.com''-saital.] {{ref-vep}}

;GOST<nowiki>:</nowiki>ad
* [http://protect.gost.ru/document.aspx?control=7&id=128826 ГОСТ 29298-2005. Ткани хлопчатобумажные и смешанные бытовые. Общие технические условия (Kodiš kävutadud bumagasižed da segoitadud kanghad. Ühthižed tehnižed arvoimižed).] {{ref-ru}}
* [http://protect.gost.ru/document.aspx?control=7&id=199824 ГОСТ 25617-2014. Ткани и изделия льняные, полульняные, хлопчатобумажные и смешанные. Методы химических испытаний (Pölvasižed, pol'pölvasižed, bumagasižed, segoitadud kanghad da tegesed. Himižkodviden mahtused).] {{ref-ru}}

[[Kategorii:Kanghad| ]]
