{{Eländpunkt
 | Nimi = Čagod<br />Чагода
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 6,273
 | Voz' = 2016
 | Pind = 234.92<ref>[http://www.gks.ru/dbscripts/munst/munst19/DBInet.cgi?pl=8006001 Общая площадь земель по муниципальным образованиям на 2015 год: Вологодская область (Maiden ühthine pind municipaližiden ühtnikoiden mödhe vl 2015: Vologdan agj). — Rosstat (''gks.ru'').] {{ref-ru}}</ref>
 | Fail = Chagoda Church.JPG
 | Pämez' = Natal'ja Basova<br/>(2016—)
 | Telefonkod = +7-81741-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Čagod''' ({{lang-ru|Чагода}}) om [[Venäma]]n lidnanvuitte žilo [[Vologdan agj]]an suvipäivlaskmas. Se om [[Čagodoščan rajon]]an administrativine keskuz da kaikiš suremb eländpunkt, mugažo Čagodan lidnankundan üks'jäine eländpunkt.

== Istorii ==
Eländpunktan aluz om pandud vl 1926 kuti '''Belii Bičok-sijaine''' (''Vauged Härgvaza'') sauvomha Čagodoščan stökoltegint Čagod-radnikžilonke. Panihe žilon alust mecmassivan sijha. Nece oli ühteks ezmäižiš mugoižiš projektoišpäi [[Nevondkundaližiden Socialistižiden Tazovaldkundoiden Ühtištuz|Nevondkundaližes Ühtištuses]] — tegim radnikžilonke ühtes. Projektan tegii om Noi Abramovič Trockii [[Leningrad]]aspäi.

Vspäi 1932 radnikžilo sai lidnanvuiččen žilon statusad i kändihe Üläčagodoščan rajonan administrativižeks keskuseks [[Vauktad Ristad]]-külän ({{lang-ru|Белые Кресты}}) jäl'ghe. Vl 1935 sirdihe rajonan keskust Vauktoihe Ristoihe tagaz. Vl 1939 udesnimitihe žilod [[Čagod (jogi)|jogen mödhe]]. Vspäi 1965 Čagod-žilo om rajonkeskuseks möst.

Čagodan lidnankund om sätud vl 2005.

== Geografijan andmused ==
Čagod om Vologdan agjan kaikiš päivlaskmaižemb rajonankeskuz. Žilo sijadase rajonan pohjoižes, sokahas tahondas, [[Čagod (jogi)|ühtennimižen jogen]] molembil randoil (hural tobjimalaz) sen oiktan Pes'-ližajogen lanktendan sijan jäl'ghe ani. Čagod-jogi nimitaze Čagodoščaks žilon jäl'ghe ani. Matkad [[Vologd]]hasai om 260 kilometrad päivnouzmha orhal, 320 km avtotedme; [[Piter]]ihesai om 295 i 356 km; [[Čerepovec]]hasai om 148 i 204 km. Lähembaine lidn om [[Babajevo]], 43 kilometrad pohjoižpäivnouzmha orhal, 73 km avtotedme. Lidnanvuitte [[Sazonovo (Čagodoščan rajon)|Sazonovo]]-žilo om 10 km suvipäivlaskmha avtotedme.

Lidnankundan toine jogi om Lid', se om Čagodan hura ližajogi.

Klimat om [[ven vö|ven]]. Tal'v om pehmed, keza om läm'.

== Tobmuz ==
Municipaližen ühtnikan Nevondkundan Natal'ja Basova-ezitai om valitud da radab municipaližen Čagod-ühtnikan pämehen vs 2016 elokuspäi. Varapämez' om hänele abhu.

Kümne ezitajad mülüdas municipaližen ühtnikan Nevondkundha ({{lang-ru|Совет муниципального образования}}). Valitihe heid järgenduseližen kerdan vl 2013 sügüz'kun 8. päiväl (koumanz' kucund)<ref>[http://www.vybory.izbirkom.ru/region/izbirkom?action=show&vrn=4354025144179&region=35&prver=0&pronetvd=null Выборы депутатов Совета муниципального образования посёлок Чагода Чагодощенского муниципального района (Municipaližen Čagod-ühtnikan Nevondkundan ezitajiden valičendad, Čagodoščan municipaline rajon). — Tedod mänijoiš valičendoiš da referendumiš (''vybory.izbirkom.ru'') // Venälaižen Federacijan keskuzline valičemižlaudkund.] {{ref-ru}}</ref>. Heiden valdatusiden strok om nell' vot. Aleksei Murašov radab sen ezimehen. Varapämez' om hänele abhu.

Municipaližen ühtnikan administracii kogoneb 9 radnikaspäi.<ref>[http://mo-chagoda.ru/selfgovern/administraciya/structureadm/ Состав и структура администрации (Administracijan mülükund da südäin). — Municipaližen Čagod-ühtnikan oficialine sait (''mo-chagoda.ru'').] {{ref-ru}}</ref>

== Eläjad ==
Vn 2002 Venäman rahvahanlugemižen mödhe eläjiden lugu oli 7 432 ristitud, vl 2010 — 6 919 ristitud. Žilon Kaikiš suremb ristitišt oli 10 844 eläjad vl 1959. Rajonan ristitišton pol' eläb žilos.

[[Hristanuskond]]an koume pühäpertid om žilos: [[ortodoksine hristanuskond|ortodoksižen hristanuskondan]] jumalanpert' da časoun' pumaterialaspäi i [[baptizm]]an uskojiden loičendpert'.

== Ižanduz da transport ==
Ižandusen sarakod oma:
* stökolmülüiden pästand — AAS «Čagodoščenskii steklozavod i K» («Čagodoščan stökoltegim da K»);
* mecan varhapanend;
* torguindsarak.

Taksid oma kundaližeks transportaks žilon südäimes. Avtobusad ajeltas Vologdhasai, Čerepovechasai da Piterihesai joga päivän.<ref>[http://mo-chagoda.ru/usefulinfo/transport/ Transport. — Municipaližen Čagod-ühtnikan oficialine sait (''mo-chagoda.ru'').] {{ref-ru}}</ref>

«Vologd — Uz' Ladog»-avtote (A114-trass) mäneb 8 km suvipäivlaskmha, avtotesarak ühtištoitab žilod senke. Ühtennimine raudtestancii sijadase žilon päivlaskmas, se om «[[Kabož (Hvoinajan rajon)|Kabož]] — [[Podborovje (žilo, Boksitogorskan rajon)|Podborovje]]»-raudtel.

Istorijan da rahvahankul'turan muzei, rajonan kul'turkeskuz, sädamižen lapsidenkeskuz, sportškol, čomamahtoiden lapsidenškol, sportan pert'kulu, keskuzkirjištsistem<ref>[http://www.chagoda.ru/articles/246-uchrezhdenija-obrazovanija-chagodoschenskogo-municipalnogo-raiona.html Учреждения образования Чагодощенского муниципального района (Openduzaluzkundad Čagodoščan municipaližes rajonas). — Čagodoščan rajonan oficialine sait (''chagoda.ru'').] {{ref-ru}}</ref> i keskuzpuišt ratas žilos. Opendusen aluzkund om keskškol.

== Galerei ==
<gallery mode="packed" heights="125px">
Chagoda architecture 19.jpg|Lämoipalodepo
Chagoda, Vologda Oblast, Russia - panoramio.jpg|Ph. Jevfrosin Sineozerskijan jumalanpert' vl 2012
Chagoda, Vologda Oblast, Russia - panoramio (158).jpg|Čagodoščan stökoltegimen tulend (2015)
Chagoda, Vologda Oblast, Russia - panoramio (61).jpg|Čagodan muzei
Chagoda, Vologda Oblast, Russia - panoramio (123).jpg|Lauk žilos
</gallery>

== Homaičendad ==
<references />

== Irdkosketused ==
* [http://www.mo-chagoda.ru/ Municipaližen Čagod-ühtnikan oficialine sait (''mo-chagoda.ru'').] {{ref-ru}}
{{Commons|Category:Chagoda, Chagodoschensky District}}

[[Kategorii:Vologdan agjan lidnanvuiččed žilod]]
[[Kategorii:Eländpunktad kirjamišton mödhe]]
[[Kategorii:Čagodoščan rajon|*]]
