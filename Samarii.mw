{{10000}}{{A10000}}
[[Fail:Samarium 1-cropflipped.jpg|thumb|left|200px|Samarijan palaižed]]
{{Himine element|62|Samarii|Sm|150,36|HimLantanoid|2|8|18|24|8|2|0|}}
'''Samarii''' (''Sm'' — ''samarium'' latinan kelel) om 62nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harv Man kores (8 grammad tonnas).

Vozil 1878−1879 francijalaižed himikad Pol' Emil' Lekok de Buabodran i Mark Delafonten avaižiba samarijan [[spektroskopii|spektroskopijan]] abul. Hö analiziruiba samarskit-mineralad — sen formul om ((Y,Ce,U,Fe)<sub>3</sub>(Nb,Ta,Ti)<sub>5</sub>O<sub>16</sub>).

== Fizižed ičendad ==
Samarii om hobedaižvauged [[metall|mametall]]. Om varmed [[radioaktivižuz|radiacijad]] vaste.

Atommass — 150,36. Ninevuz (normaližiš arvoimižiš) — 7,520 g/sm³. Suladandlämuz — 1345 K (1072 C°). Kehundlämuz — 2173 K (1900 C°).

Nell' stabilišt izotopad da koume vähänradioaktivišt [[izotop]]ad mülüdas londuseližhe samarijha: <sup>144</sup>Sm (3,07%), <sup>147</sup>Sm (14,99%, pol'čihodamižen pord — 106 mlrd vozid), <sup>148</sup>Sm (11,24%; T<sub>½</sub> — 7 × 10<sup>15</sup> vot), <sup>149</sup>Sm (13,82%; T<sub>½</sub> > 2 × 10<sup>15</sup> vot), <sup>150</sup>Sm (7,38%), <sup>152</sup>Sm (26,75%), <sup>154</sup>Sm (22,75%). Sen ližaks, tetas 31 ratud radioaktivišt izotopad 128..143, 145, 146, 151, 153, 155..165 atommassanke, i 12 izomärad.

== Himižed ičendad ==
Samarii muigotub [[il'm]]as hilläšti. Ezmäi se katase Sm<sub>2</sub>O<sub>3</sub>-hapandusen kerthel, sid' kändase paikuižeks tuhkaks.

== Kävutand ==
Ottas kävutamižhe ülävägeviden kaikenaigaižiden [[magnit]]oiden tehmižes. Hapandusel kreptas stöklid infrarusttad sädegoičendad vaste, kävutadas lämoinvastaižeks materialaks.

Samarijan monosul'fid (SmS) om andmiden aluz märičemha konstrukcijoiden mehanižid kingitesid. Sen monokristall generiruib [[elektrolikutai vägi|termoELV]] 50% [[tarbhaižen tegendan koefficient|TTV:nke]], 130 C° lämudel — 67..85%, mi endustab avarod ted elektrolikutimile avtoiden täht.

Mail'man vozne tehmine om severz'-se sadad tonnoid. Samarijan päeksportör — [[Kitai]], mugažo om löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]].

== Homaičendad ==
<references />

== Irdkosketused ==
* [http://www.webelements.com/webelements/elements/text/Sm/key.html Samarii ''webelements.com''-saital.] {{ref-en}}
* [http://n-t.ru/ri/ps/pb062.htm Kirjutuz samarijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Samarium}}

{{Periodine tablut}}

[[Kategorii:Himižed elementad kirjamišton mödhe]]
