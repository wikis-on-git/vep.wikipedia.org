{{Eländpunkt
 | Nimi = Beslan<br />Беслан <small>(ven.)</small><br />Беслæн <small>(oset.)</small>
 | Lidnanznam = Beslan coat.jpg
 | Flag = 
 | Lidnanznam text = Beslanan lidnanznam
 | Flag text = 
 | Valdkund = Venäma
 | Eläjiden lugu = 37,029
 | Voz' = 2018
 | Pind = 24
 | Fail = Beslan train station.JPG
 | Pämez' = German Hautov<br />(reduku 2017—)
 | Telefonkod = +7-86737-xx-xxx
 | Avtokod = 15
 | Aigvö = [[UTC]]+3 ([[MSK]]+0)
}}
'''Beslan''' ({{lang-ru|Беслан}}, {{lang-os|Беслæн}}) om [[Venäma]]n lidn da lidnankund [[Pohjoižosetijan — Alanijan Tazovaldkund]]an päivnouzmas. Se om tazovaldkundan koumanz' lidn eläjiden lugun mödhe, [[Oigedrandaline rajon (Pohjoižosetii)|Oigedrandaližen rajonan]] administrativine keskuz.

== Istorii ==
Eländpunktan aluz om pandud vl 1847 kuti ''Tulatovo-žilo'' ({{lang-ru|село Тулатово}}, {{lang-os|Бесланыкау}}) sijaližen Beslan Tulatov-manpidajan mödhe. Vl 1941 udesnimitihe ''Iriston-žiloks''. Žilo sai lidnan statusad vl 1950 nügüdläiženke nimenke. Vn 2004 1. päiväl sügüz'kud lidn eli läbi teraktas ühtes lidnan keskškoloišpäi.

Lidn šingotase [[etilspirt|spirttegimištol]] i vintegimil, söndtavaroiden pästandal, sauvondmaterialiden i tegesiden edheotandoil, mugažo omblendfabrik radab.

== Geografijan andmused ==
Lidn sijadase [[Terek (jogi)|Terekan]] oiktal randal, 484 m keskmäižel korktusel valdmeren pindan päl. Matkad [[Vladikavkaz]]hasai om 16 km suvhe. Toine lähembaine lidn om [[Nazran']] (Ingušetii) 10 km päivnouzmha. Beslan om raudtesol'meks «[[Rostov Donal|Rostov]] — [[Baku]]»-jonol.

Beslan om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 36 728 ristitud, rajonan kaks' koumandest. Vspäi 2013 lidnan ristitišt om kaikiš suremb — läz 37 tuh. eläjid (37 063 rist. vl 2015). Hristanuskondan viž jumalanpertid (3 — ortodoksine, 2 — vižkümnenden päivän jumalankodikund) i islaman mečet' (vspäi 2011) oma olmas lidnas.

Rahvahad (enamba 1% vl 2010, ozutadud rahvahudenke): [[osetinalaižed]] — 84,4%, [[venälaižed]] — 13,9%, [[armenijalaižed]] — 1,4%, toižed rahvahad — 3,6%.

== Galerei ==
<center><gallery>
Fail:Beslan Memorial.jpg|Beslanan Memorial
Fail:Krest v zale shkoly Beslana.JPG|Rist Beslanan školan zalas
Fail:Город ангелов2.jpg|Memorialine «Andeloiden lidn»-kaumžom
</gallery></center>

== Irdkosketused ==
* [http://www.beslan.ru/ Lidnan tobmuden aluzkundoiden oficialine sait (''beslan.ru'').] {{ref-ru}}
{{Commons|Category:Beslan}}

{{Pohjoižosetijan — Alanijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižosetijan — Alanijan Tazovaldkundan lidnad]]
[[Kategorii:Oigedrandaline rajon (Pohjoižosetii)|*]]
