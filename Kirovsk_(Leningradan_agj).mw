{{Eländpunkt
 | Nimi = Kirovsk<br />Кировск
 | Lidnanznam = Coat of Arms of Kirovsk rayon (Leningrad oblast).png
 | Flag = Flag of Kirovsk (Leningrad oblast).png
 | Lidnanznam text = Kirovskan lidnanznam (Leningradan agj)
 | Flag text = Kirovskan flag (Leningradan agj)
 | Valdkund = Venäma
 | Eläjiden lugu = 25,691
 | Voz' = 2016
 | Pind = 84.9
 | Fail = Kirovsk Len oblast Kirov.jpg
 | Pämez' = Maksim Laškov (2014-)
 | Telefonkod = +7-81362-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
{{Znamoičendad|Kirovsk}}
'''Kirovsk''' ([[venäkel'|ven]].: ''Кировск'', [[suomen kel'|suom]].: ''Korotka'') om [[Venäma]]n lidn [[Leningradan agj]]an keskuses, [[Kirovskan rajon]]an administrativine keskuz (mülüb rajonha vspäi 2006). Se om rajonan kaikiš suremb lidn, kuti [[Otradnoje (lidn)|Otrandoje]]-ki lidn Nevan mödvedhe (25,2 tuh. rist. vl 2016).

== Istorii ==
Eländpunktan aluz om pandud vn 1931 kezakun 13. päivän kuti sauvojiden ''Nevdubrstroi-žilo'' sauvomha [[Dubrovkan LEK|lämuzelektrokeskust]]. Se oli nimitadud lähembaižen (Nevan) Dubrovk-külän mödhe Nevan vastrandal. Vn 1943 vilukus muretihe [[Piter|Leningradan]] blokadad läz žilod da Šlissel'burgad. Vl 1943 LEK oli nimitadud [[Kirov Sergei|Sergei Kirovan]] oiktastuseks. Vl 1953 žilo sai lidnan statusad nügüdläiženke nimenke.

Vs 1977 sulakun 1. päiväspäi lidn om ühtennimižen rajonan administrativižeks keskuseks. Vozil 1965-2006 Kirovsk oli alištunu agjan tobmudele oikti.

Municipaline «Kirovsk»-ühtnik om olmas nügüdläižiš röunoiš vspäi 2006. Kaks' eländpunktad om siš, toine om [[Molodcovo]]-žilo.

== Geografijan andmused ==
Lidn sijadase päivnouzmha [[Piter]]išpäi, [[Kirovskan rajon]]an päivlaskmaiženno röunanno. Matkad [[Piter]]ihesai om 35 km päivlaskmha. Kirovsk seižub [[Neva|Neva-jogen]] hural korktal randal, läz [[Ladog|Ladoganjärven]] randad, 20 m valdmeren pindan päl keskmäižel korktusel. Lähembaine lidn om [[Šlissel'burg]] 5 km pohjoižhe.

Rajonan 8 valičemižümbrikod (nomerad 10-17) mülüdas municipaližen «Kirovsk»-ühtnikha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 14 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Laškov Maksim|Maksim Laškov]] radab sen ezimehen da lidnkundan pämehen vs 2014 sügüz'kun 18. päiväspäi.

== Eläjad ==
Vl 2010 eläjiden lugu oli 25 650 ristitud.

Ortodoksižen hristanuskondan Johann Predtečan (Edelkävujan) pän čapatesen jumalanpert' om Kirovskas.<ref>[http://kirovsk-reg.ru/hrami Kirovskan rajonan pühäpertid. — Rajonan tobmuden sait (kirovsk-reg.ru).] {{ref-ru}}</ref>

== Ižanduz ==
Ižandusen päsarakod oma energetine sarak ([[Dubrovkan LEK]]), [[laivansauvomine]] da mašiništon pästand laivoiden täht, produkcii sauvondan täht (komplektad pertid sauvomha, kuivad segoitused, elektrojärgenduzlaudad), [[plastmass]]antegim.

Federaline [[Kol (avtote)|«Kol»-avtote]] (Murmanskan avtote) ühtenzoitab Nevan randoid lidnan pohjoižes. ''[[Nevdubstroi (stancii)|Nevdubstroi-raudtestancii]]'' om 1 km suvipäivlaskmha lidnaspäi, ezilidnelektrojonused ajadas Piterin [[Moskvan päraudtestancii (Piter)|Moskvan]] da [[Ladogan päraudtestancii|Ladogan]] päraudtestancijoišpäi.

Politehnine tehnikum om specialižen keskopendusen aluzkundaks lidnas.

== Homaičendad ==
<references />

== Irdkosketused ==
* [http://www.kirovsklenobl.ru/ Municipaližen «Kirovsk»-ühtnikan tobmuden oficialižetoi sait.] {{ref-ru}}
{{Commons|Category:Kirovsk, Leningrad Oblast}}

{{Leningradan agjan lidnad}}

[[Kategorii:Kirovsk (Leningradan agj)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Kirovskan rajon|*]]
