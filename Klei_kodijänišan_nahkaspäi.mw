Klei kodijänišan nahkaspäi – aineh, mitte tartutab da klejadab. Nece om sadud kodijänišan nahkaspäi kollagen, tradicijan mödhe se ottihe levkasan (pohjmuju, mittušt pirdajad otiba, kävutiba jumalaižiden tehtes) tegemižen täht. 
Udessündutamižen aigal taidehpirdajad pälustiba klejal kodijänišan nahkaspäi paltnoid. Necidä pidi tehta sen täht, miše läz kaikiš voimujuiš om pölvhasine voi, miččes om linolenan kislot, se murendab paltnan kuiduid. Hot’ nece azj abuteli-ki kaita paltnad, kaik-se, ližaks taidehpirdajad pälustiba paltnad toižel mujul. Klejal kodijänišan nahkaspäi oli völ toine tärged azj – levitada paltnad. 
Klei kodijänišan nahkaspäi –nece om živatoiden klei, mitte tehtas kehutades živatoiden südäimiden sidoi aineh. Vaumites klejad, pidab teta, äjak vet ližata, miše klejal oliži hüvä kingetuz da se oliži vahv. Ei sa lämbitada klejad kehumižehesai. Ku kovas läbitada klejad, ka se kadotab ičeze sagedust. Kodijänišan, lehmän da hebon mäzran klejan tegijad nevoba keitta klejad temperaturas 60-63ºC. 
Klei kodijänišan nahkaspäi ottas koncertinoiden da toižiden peniden muzikvändimiden tegemižes, ozutesikš skripkan tegemižes. Klejal om hüvä eričuz – se lujas heredas sidotab da sidä voib sulatada, ku pidab, ozutesikš, koheta vändin. Mugoine klei lujas hüvin pidäse, midä ei tehkoi toižed klejad, konz predmet paksus ottas radho. Ozutesikš, gitaran jäntkiden pidim (bridž) voib sirttas, ku se om klejadud toižel klejal, ved’ sihe kovas paindas.
