'''Klei kodijänišan nahkaspäi''' — aineh, mitte tartutab da klejadab. Nece om sadud [[kodijäniš]]an nahkaspäi [[kollagen]], tradicijan mödhe se ottihe [[levkas]]an (pohjmuju, [[pirdand|pirdajad]] otiba kävutamha sidä jumalaižiden tehtes) tegemižen täht.

== Kävutand ==
[[Udessündutamižen aig]]al taidehpirdajad pälustiba paltnoid klejal kodijänišan nahkaspäi. Pidi tehta necidä sen täht, miše pölvhasine voi om läz kaikiš voimujuiš, linolenan muiktuz om voiš, i se murendab paltnan kuiduid. Hot' nece azj abuteli-ki kaita paltnad, kaik-se, ližaks taidehpirdajad pälustiba paltnad toižel mujul. Klejal kodijänišan nahkaspäi toine tärged azj oli völ — levitada paltnad.

== Vaumičend ==
Klei kodijänišan nahkaspäi — nece om živatoiden klei, mitte tehtas kehutades živatoiden südäimiden sidojad aineht. Vaumites klejad, pidab teta, äjak ližata vet, miše klejal hüvä kingituz oliži da se oliži vahv.

Ei sa lämbitada klejad kehumižehesai. Ku kovas läbitada klejad, ka se kadotab ičeze sagedust. Kodijänišan, lehmän da hebon mäzran klejan tegijad nevoba keitta klejad temperaturas +60..+63 C°.

== Ičendad ==
Klei kodijänišan nahkaspäi ottas koncertinoiden da toižiden peniden muzikvändimiden tegemižes, ozutesikš tehmaha [[skripk]]ad. Hüvä eričuz om klejal — se sidotab lujas heredas i voib sulatada sidä, ku pidab, ozutesikš, koheta vändint. Mugoine klei pidäse lujas hüvin, konz ottas radho predmetad paksus, toižed klejad ei voigoi necidä. Ozutesikš, [[gitar]]an jäntkiden pidim (bridž) voib sirttas, ku se om klejadud toižel klejal, ved' paindas kovas sihe.

{{stub}}
[[Kategorii:Kleid]]
[[Kategorii:Kodihimii]]
[[Kategorii:Pirdand]]
