{{Eländpunkt
 | Nimi = Otepä<br />Otepää
 | Lidnanznam = Coat of arms of Otepää Parish.svg
 | Flag = Flag of Otepää Parish.svg
 | Lidnanznam text = Otepän znam
 | Flag text = Otepän flag
 | Valdkund = Estinma
 | Eläjiden lugu = 2,124
 | Voz' = 2019-01-01
 | Pind = 4.46
 | Fail = Otepää. 1.jpg
 | Pämez' =
 | Telefonkod = +372-xxx-xxxx
 | Aigvö = tal'vel [[UTC]]+2,<br />kezal [[UTC]]+3
}}
'''Otepä''' vai '''Otepäe''' ({{lang-et|Otepää}}, edel 1917 vot ''Odenpe'', {{lang-de|Odenpäh}}) om [[Estinma]]n lidn da volost' valdkundan suves. Mülüb [[Valgan makund]]ha, sen kaikiš penemb lidn koumespäi. Lugetas Estinman tal'veližiden sportansuguiden i turizman keskuseks.

== Istorii ==
Eländpunkt mainitase ezmäižen kerdan [[Venä]]n aigkirjoiš {{lang-ru|Медвежья Голова}}-nimitusenke vl 1116. «Ott» estin kelel om [[bur kondi|kondin]] närituznimišpäi. Vanhan zamkan jändused oma kaičenus lidnan päivnouzmas (mägel) tähäsai, kivine zamk oli saudud saksalaižil papil vl 1224 estilaižiden külän sijas. Vl 1907 ezmäine škol külätahondas oli avaitud Odenpes opendusenke estin kelel.

Nügüdläižen eländpunktan aluz om pandud vn 1919 13. päiväl redukud kuti ''Nuustaku-žilo'' ({{lang-et|Nuustaku alevi}}) läz endevanhad Otepäd. Meletihe, miše ned ühtištudas teravas territorialižešti, i udesnimitihe Nuustakud ''Otepä-žiloks'' vn 1922 redukus. Vl 1929 Estinman suks'voibuižiden ezmäine čempionat mäni Otepäs. Žilo sai lidnan statusad vn 1936 1. päiväl sulakud. Vll 1950−1959 lidn oli Otepän rajonan keskuseks. [[Nevondkundaline Ühtištuz|NSTÜ:n]] ezmäine suks'čempionat mäni arni neciš lidnas vl 1958.

Otepän ižandusen päsarak om sportturizm, mugažo fanerantegim radab. Om [[mezi|meden]] tehmišt lidnan ümbrištos.

== Geografijan andmused ==
Lidn sijadase ühtennimižel ülüdel. Om ümbärtud londuseližel puištol i penil järvil, kaikiš suremb om Pühajärv (3,1 km², [[Peipusjärv]]en bassein) ani suvipäivlaskmha lidnaspäi. Matkad [[Tallidn]]hasai om 180 km lodeheze orhal vai 225 km avtotedme. Matkad makundan [[Valg]]-keskushesai om 48 km suvipäivlaskmha avtotedme, [[Tartu]]husai om 42 km pohjoižhe-pohjoižpäivnouzmha avtotedme. Lähembaine lidn om [[Elv]] 25 km pohjoižhe-lodeheze avtotedme.

Kaik 54 küläd alištudas Otepän volostin ({{lang-et|Otepää vald}}) tobmudele vs 2017 redukun 24. päiväspäi. Volostin pind — 520,2 km².

== Eläjad ==
Vn 2011 EÜ:n rahvahanlugemižen mödhe lidnan eläjiden lugu oli 2 070 ristitud. Kaikiš suremb lidnan ristitišt oli 2 445 eläjad vl 1941, 2 424 vll 1970 i 1989. Kaik 6 623 ristitud elihe Otepän volostiš vn 2018 augotišes.

Volostin edeline pämez' oli Siim Kalda (2016−2017). Jaanus Barkala radab Otepän volostin nevondkundan ezimehen vn 2018 uhokuspäi.

== Galerei ==
<gallery mode="packed" heights="125px">
Otepää linna valitsus.JPG|Volostin tobmuden pert'
Otepää kirik 2012.jpg|Pühäpert'
Main square under then snow (8508492414).jpg|Pätorg
Tehvandi-Suusastaadion-2011-jaanuar.jpg|«Tehvandi»-sportkeskusen suks'stadion
Otepää kultuurimaja.JPG|Lidnan kul'turkeskuz
</gallery>

== Irdkosketused ==
* [http://www.otepaa.ee/ Otepän volostin ohjastusen oficialine sait (''otepaa.ee'').] {{ref-et}} {{ref-en}} {{ref-ru}}
{{Commons|Category:Otepää}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Valgan makund]]
