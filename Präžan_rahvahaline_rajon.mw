{{Rajon
| Nimi          = Präžan rahvahaline rajon<br />Пряжинский национальный район <small>(ven.)</small><br />Priäžän kanzalline piiri <small>(karj.)</small><br />Prääsän kansallinen piiri <small>(suom.)</small>
| Znam          = Coat of Arms of Pryazhinski rayon (Karelia).png
| Flag          = 
| Znam text     = Präžan rajonan znam
| Flag text     =
| Valdkund      = Venäma
| Pälidn        = Präž
| Eläjiden lugu = 14,456
| Year          = 2016
| Pind          = 6,395
| Map           = Location Of Pryazhinsky District (Karelia).svg
| Map width     = 
}}
'''Präžan rahvahaline rajon''' ([[venäkel'|venäkelel]]: ''Пряжинский национальный район'', [[karjalan keled]]: ''Priäžän kanzalline piiri'', [[suomen kel'|suomeks]]: ''Prääsän kansallinen piiri'') om [[Venäma|Venälaižen Federacijan]] [[Karjalan Tazovaldkund]]an municipaline ühtnik.

Administrativine keskuz om lidnanvuitte [[Präž]]-žilo.

== Istorii ==
Rajon om sädud vl 1930, uhokun 28. päivän [[VCIK|VCIK:an]] käskön mödhe, ühtenzoittihe Pühäjärven i Sämjärven rajonid.

Vozil 1941−1944 Suomenman sodaväged oliba rajonas.

Vspäi 1956 enččen Vedljärven rajonan territorii mülüb Präžan rajonha päiči Tigvjärven küläkundas. Vozil 1963−1966 Präžan rajonan territorii mülüi [[Änižröunan rajon]]ha.

Vs 2008 redukun 7. päiväspäi rajonan nimi om «rahvahaline»-sananke rajonan Nevondkundan pätandan mödhe.

== Geografijan andmused ==
Präžan rahvahaline rajon om Karjalan Tazovaldkundan suvine taho. Pind — 6 395 nellikkilometrad (10nz' sija tazovaldkundas 18späi), saum vezid om 9,4% (600 km²).

Om röunoid 6 Venäman rajonanke:
* päivnouzmas [[Karjalan Tazovaldkund]]an [[Änižröunan rajon]]anke;
* suves [[Leningradan agj]]an [[Kos'kenaluižen rajon]]anke;
* suves da suvipäivlaskmas [[Karjalan Tazovaldkund]]an [[Olonecan rahvahaline rajon|Oloncan rahvahaliženke rajonanke]];
* päivlaskmas [[Karjalan Tazovaldkund]]an [[Pit'krandan rajon]]anke;
* päivlaskmas da lodehes [[Karjalan Tazovaldkund]]an [[Sojärven rajon]]anke;
* pohjoižes [[Karjalan Tazovaldkund]]an [[Kondopogan rajon]]anke.

Reljef om kukhikaz mecakaz sodunu tazangišt. Joged mülüdas [[Atlantine valdmeri|Atlantižen valdmeren]] basseinha, erigoitai pird [[Änine|Änižen]] i [[Ladog]]an basseinoiden keskes läbitab rajonan territorijad. Znamasine järv om [[Sämjärv]] ({{lang-ru|Сямозеро}}) 266 km² pindanke rajonan pohjoižes.

Klimat om [[ven vö|ven]] pehmed. Vilukun keskmäine lämuz om −10,7 C°, heinkun kesklämuz om +16,3 C°.

Londuseližed varad oma [[turbaz]], sauvondmaterialad ([[rugižkivi]], [[ozrikkivi]], [[mramor]], [[sauvondkivi]], [[savi]]), [[mec]], [[kala]], [[vezi|reskvezi]].

Vspäi 2005 rajonan territorii jagase sečemeks municipaližeks ühtnikaks: üks' lidnankund da kuz' küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 18 224 ristitud, vl 2010 — 14 664 ristitud.

Kaik om 82 eländpunktad rajonas (vl 2005), sidä kesken üks' lidnanvuitte žilo, 14 külänvuittušt žilod, koume raudtestancijad kaikenaigaiženke ristitištonke da 63 küläd.

Toižed znamasižed eländpunktad oma [[Čaln]]-žilo (2,6 tuh. rist. vl 2013), [[Essoil]]-žilo (1,7 tuh. rist. vl 2013) da [[Matrosad]]-žilo (1,4 tuh. rist. vl 2016).

Rahvahad (vn 2002 Venäman rahvahanlugemižen mödhe, enamba 5%): [[venälaižed]] — 46%, [[karjalaižed]] — 37%, [[suomalaižed]] — 6%, [[vaugedvenälaižed]] — 5%, toižed rahvahad — 6%.

== Homaičendad ==
<references />

== Irdkosketused ==
* [http://pryazha.org/ Präžan rahvahaližen rajonan oficialine sait (''pryazha.org'').] (venäkelel)
* [http://www.gov.karelia.ru/gov/Regions/Praja/index.html Präžan rahvahaline rajon Karjalan Tazovaldkundan oficialižel ''gov.karelia.ru''-saital.] (venäkelel)

{{Karjalan Tazovaldkundan rajonad}}

[[Kategorii:Präžan rahvahaline rajon| ]]
