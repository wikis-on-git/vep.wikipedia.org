{{10000}}{{A10000}}
{{Eländpunkt
 | Nimi = Rig<br />Rīga
 | Lidnanznam = Greater Coat of Arms of Riga - for display.svg
 | Flag = Flag of Riga.svg
 | Lidnanznam text = Rigan lidnanznam
 | Flag text = Rigan flag
 | Valdkund = Latvii
 | Eläjiden lugu = 632,614
 | Voz' = 2019
 | Pind = 307.17
 | Fail = Riian vanhakaupunki.jpg
 | Pämez' = Edvins Balševics<br />(uhoku 2020—.<br />''Edvīns Balševics''.<br />''velgusentäutai'')
 | Telefonkod = +371
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Rigas rajonu numeracija.jpg|thumb|left|250px|Rigan rajonad da ezilidnad:
{{legend|red|Keskuzrajon (latv. ''Centra rajons'')}}
{{legend|green|Kurzemen rajon (''Kurzeme'')}}
{{legend|#704214|Pohjoižrajon (latv. ''Ziemeļu rajons'')}}
{{legend|#004DFF|Vidzemen ezilidn (''Vidzeme'')}}
{{legend|olive|Latgalen ezilidn (''Latgale'')}}
{{legend|grey|Zemgalen ezilidn (''Zemgale'')}}]]
'''Rig''' ([[latvijan kel'|latvijan kelel]]: ''Rīga'' [ˈriːɡa], [[latgalan kel'|latg]].: ''Reiga'') om [[Latvii|Latvijan]] [[pälidn]] da kaikiš suremb lidn.

Lidn om valdkundan politikan, kul'turan da ižandusen keskuz. Se om üks' 9 lidnaspäi tazovaldkundan alištusenke.

== Istorii ==
Eländpunktan aluz om pandud Al'bert Buksgevden-episkopal vl 1201 [[Rig (jogi)|ühtennimižen jogen]] sun randoil, Daugavan randištol, üks'jäižeks ümbrištos lasketud torguindeländpunktaks. Vozil 1211−1270 Dom-päjumalanpert' om saudud. Vll 1222−1223 Rigan Nevondkund sündui, vl 1225 panihe lidnan pämehen valitud radnikust (''fogt'' episkopan sijas), i kätihe Rigad lidnaks. Alusenpanendan aigaspäi Rig oli latvijalaižiden maiden pälidnaks kaikenaigašti.

[[Toine mail'man soda|Toižen mail'man sodan]] aigan nacistižen [[Saksanma]]n sodaväged oliba lidnas vozil 1941−1944.

== Geografijan andmused ==
Rig sijadase valdkundan keskuses, [[Daugav]]-jogen molembil randoil sen lanktendan sijas [[Baltijan meri|Baltijan meren]] [[Rigan laht]]he. Lidn seižub 7 metrad keskkorktusel. Dzegužkalns-dün 28 m kortte sijadase lidnan lodehes, se om rahvalaine puišt.

Klimat om [[ven vö|ven]] Baltijan meren, pil'vesekahad päiväd oma paksud (40%). Keza om läm' neps. Lämšundad oma paksud tal'vel (10 kerdad uhokus). Heinkun lämuz om +18,2 C°, vilukun −2,7 C°, uhokun −3 C°. Voden keskmäine lämuz om +7,0 C°. Paneb sadegid 669 mm vodes, enamba kezakus-redukus (70..80 mm kus).

Rig jagase oficialižešti koumeks rajonaks (üks'lugu {{lang-lv|rajons}}) da koumeks ezilidnaks (latv. üks'lugu: ''priekšpilsēta''). Rajonad da ezilidnad alajagasoiš 58 lidnanlaptaks (latv. üks'lugu: ''apkaime'').

== Eläjad ==
Kaikiš suremb ristitišt oli 909 305 eläjad vl 1990. Vl 2013 eläjiden lugu oli 695 539 ristitud, se väheni emigracijan da madalan [[sündutandmär]]an taguiči. Läz 1,1 mln elädas lidnas ezilidnoidenke.

Vl 2015 Rig-lidnan eläjiden keskes 45,9% oma [[latvijalaižed]], 38,0% — [[venälaižed]], 3,9% — [[vaugedvenälaižed]], 3,5% — [[ukrainalaižed]], 1,9% — [[pol'šanmalaižed]], 0,8% — [[litvalaižed]], 6,0% — toižed rahvahad.

Kodikel' (vn 2011 rahvahanlugemižen mödhe, enamba 0,2%): [[venäkel']] — 55,8%, [[latvijan kel']] — 43,4% (sidä kesken [[latgalan kel']] — 5,0%), toižed keled — 0,8%.

Nil Ušakov radoi edeližen lidnan pämehen (Duman ezimehen) pit'kan aigan (2009−2019).

== Sport ==
Lidnan futbolklubad oma «Riga FC», «FK RFS», «FC Skonto».

== Transport ==
Avtobusad, trolleibusad da tramvaid oma kundaližeks transportaks lidnan südäimes. Elektrojonused ühtenzoittas lidnad valdkundan äjidenke municipalitetoidenke.

Baltijan maiden kaikiš surembad meriport i lendimport ratas lidnas. Rigan rahvahidenkeskeine lendimport (''RIX'') sijadase 10 km päivlaskmha lidnan keskusespäi, tehtas reisid [[Evrop]]an äjihe maihe, mugažo Päivlaskmaižen [[Azii|Azijan]] erasihe maihe.

== Homaičendad ==
<references />

== Irdkosketused ==
* [http://www.riga.lv/ Lidnan ičeohjastusen aluzkundoiden oficialine sait (''riga.lv'').] {{ref-lv}} {{ref-ru}}
{{Commons|Riga}}

{{Evropan pälidnad}}

[[Kategorii:Rig| ]]
[[Kategorii:Latvijan lidnad]]
[[Kategorii:Latvijan lidnad tazovaldkundan alištusenke]]
[[Kategorii:Latvii]]
[[Kategorii:Eländpunktad kirjamišton mödhe]]
[[Kategorii:Pälidnad]]
