{{1000}}{{A10000}}
{{Valdkund
| Nimi = Argentinan Tazovaldkund<br />República Argentina
| Valdkundznam = Coat of arms of Argentina.svg
| Flag = Flag of Argentina.svg
| Valdkundznam text = Argentinan valdkundznam
| Flag text = Argentinan flag
| Pälidn = Buenos Aires
| Eläjiden lugu = 44,694,198<ref>[https://www.cia.gov/library/publications/the-world-factbook/geos/ar.html Argentinan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,766,890
| Kart = Argentina orthographic.svg
| Kel' = [[ispanijan kel'|ispanijan]]
| Valdkundan pämez' = [[Fernandes Al'berto (politikanmez')|Al'berto Fernandes]]
| Päministr = [[Kafiero Santjago|Santjago Kafiero]]
| Religii = [[hristanuskond]]
| Valüt = [[argentinan peso]] (ARS)
| Internet-domen = [[.ar]]
| Telefonkod = +54
| Aigvö = [[UTC]]−3
}}
'''Argentin''' ({{lang-es|Argentina}} [aɾxenˈtina]), täuz' oficialine nimituz — '''Argentinan Tazovaldkund''' ({{lang-es|República Argentina}}), om valdkund [[Suviamerik]]as. Sen pälidn da kaikiš suremb lidn om [[Buenos Aires]].

== Istorii ==
Vn 1816 9. päiväl heinkud Argentin tedištoiti ičeze ripmatomudes [[Ispanii|Ispanijaspäi]].

Valdkundan ezmäine Konstitucii ({{lang-es|Constitución}}) oli väges vspäi 1811. Nügüdläine kümnenz' lugul Konstitucii<ref>[http://es.wikisource.org/wiki/Constituci%C3%B3n_de_la_Naci%C3%B3n_Argentina_(1994) Argentinan Tazovaldkundan Konstitucijan tekst vn 1994 vajehtusidenke Vikipurtkiš.] {{ref-es}}</ref><ref>[http://www.constituteproject.org/ontology/Argentina?lang=en Argentinan Konstitucijan tekst ''constituteproject.org''-saital.] {{ref-en}}</ref> om vahvištadud vl 1983, se om kudenden Konstitucijan (1853) ümbriradmine i om väges vn 1994 vajehtusidenke.

== Geografijan andmused ==
[[Fail:Argentina topo blank.jpg|thumb|left|250px|Argentinan topografine kart]]
Argentin om mavaldkundröunoiš [[Čili]]nke päivlaskmas (röunan piduz — 6691 km), [[Bolivii|Bolivijanke]] (942 km) da [[Paragvai]]nke (2531 km) pohjoižes, [[Brazilii|Brazilijanke]] (1263 km) da [[Urugvai]]nke (541 km) pohjoižpäivnouzmas. Ühthine röunoiden piduz — 11,968 km. Valdkundan päivnouzmaižed randad lainištab [[Atlantine valdmeri]]. Randanpird — 4989 km.

Kaikiš korktemb čokkoim om [[Akonkagua]]-mägenoc, 6960 m valdmeren pindan päl.

Londuseližed pävarad oma [[kivivoi]], [[metall]]ad ([[raud|raudkivend]], [[vas'k]], [[tin]], [[hahktin]], [[cink]], [[uran (himine element)|uran]]), [[mahuz]].

== Tobmuden organad ==
Ohjandusen form om federativine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-es|Presidente de la Nación Argentina}}). Kaik rahvaz valičeb händast nelläks vodeks.

Parlament om kaks'kodine Nacionaline Kongress ({{lang-es|Congreso de la Nación Argentina}}). Üläkodi om Senat (''Senado'') 72 ühtnijanke kudeks vodeks, kaik rahvaz valičeb koumandest kaikuččel kahtel vodel. Alakodi om Eztajiden kodi (''Cámara de Diputados'') 257 ühtnijanke nelläks vodeks, kaik rahvaz valičeb sen pol't kaikuččel kahtel vodel.

Valdkundan järgenduseližed pävaličendad oliba vn 2019 27. päiväl redukud, valitihe prezidentad, parlamentan alakodin ühtnijoid i Senatan koumandest. Nügüdläine Argentinan prezident om [[Fernandes Al'berto (politikanmez')|Al'berto Fernandes]] (sai 48,1%, radoi Argentinan päministran vll 2003−2008), varaprezident — [[Kristina Fernandes de Kiršner]] (oli valdkundan prezidentan 10.12.2007−10.12.2015), päministr om [[Santjago Kafiero]], kaik koume ratas nenil radnikusil vn 2019 tal'vkun 10. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Argentinan administrativiž-territorialine jagand]].''

Argentin jagase 23 agjaks (provincijaks), sen ližaks 1 pälidnan avtonomine [[Buenos Aires]]-ümbrik om olmas.

== Eläjad ==
Argentinas elädas [[argentinalaižed]]. Vl 2010 eläjiden lugu oli 40 091 359 ristitud. Kaikiš suremb ristitišt om nügüd'.

Valdkundan ristitišt augotižlibundan mödhe (2010): [[evropalaižed]] (Italijaspäi i Ispanijaspäi tobjimalaz) da [[mestizo]] — 97,2%, [[indejalaižed]] — 2,4%, [[afrikalaižed]] — 0,4%.

Religijan mödhe (2020) 92% eläjid oma riman [[katoline jumalankodikund|katolikad]] (valdkundaline religii; vaiše videndez tuleb pühäpertihe), [[protestantizm|protestantad]] — 2%, [[judaizm]]an uskojad — 2%, toižed uskojad — 4%.

Toižed sured lidnad (vl 2007, surembaspäi penembha): lidnad-millionerad oma [[Kordov (lidn, Argentin)|Kordov]], [[Rosario (Argentin)|Rosario]]; enamba 500 tuh. ristituid — [[Mendos (lidn)|Mendos]], [[San Migel' De Tukuman]], [[La Plat (lidn)|La Plat]], [[Mar Del' Plat]]. Lidnalaižiden pala om 92,1% (2020).

== Ekonomik ==
Vl 2012 Argentinan päeksport oli [[soi]] da [[soivoi]] (22%), [[avto]]d da toižed [[likkuim]]ed (10%), [[kukuruz]] (6%); toine eksport — [[kivivoi]] (5%), [[frukt]]ad, [[lehmänliha]] da [[nahk]]ad.

== Homaičendad ==
<references />

== Irdkosketused ==
* [http://www.argentina.gob.ar/ Argentinan Tazovaldkundan oficialine portal (''argentina.gob.ar'').] {{ref-es}}
{{Commons|Argentina}}

{{Suviamerik}}

[[Kategorii:Argentin]]
