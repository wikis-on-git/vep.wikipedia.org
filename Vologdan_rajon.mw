{{Rajon
| Nimi          = Vologdan rajon<br />Вологодский район
| Znam          = Coat of Arms of Vologda rayon (Vologda oblast).png
| Flag          = Flag of Vologodsky rayon (Vologda oblast).gif
| Znam text     =
| Flag text     =
| Valdkund      = Venäma
| Pälidn        = Vologd
| Eläjiden lugu = 51,930
| Year          = 2015
| Pind          = 4,552
| Map           = Vologda-Oblast-Vologda.png
| Map width     = 
}}
'''Vologdan rajon''' ([[venäkel'|ven.]]: ''Вологодский район'') om [[rajon]] [[Vologdan agj]]as.

Administrativine keskuz om [[Vologd]]-lidn. Ičeze lidn rajonha ei mülü. Rajonan tobmuden organad sijadase sihe.

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]os. Sil aigal 1115 eländpunktad oli rajonas, eli 74 869 ristitud. Vl 1930 heinkun 30. päiväl heitihe ümbrikod, i vodhe 1932 kezakun 20. päivhäsai rajon mülüi Pohjoižhe randha kuti administrativine ühtnik. Sid' heitihe rajonad, sen enččed territorijad jagoihe lähižiden rajoniden keskes, ezilidnad alištihe Vologdan lidnnevondkundale. Vs 1938 sügüz'kun 1. päiväspäi rajonad udessündutihe jo Vologdan agjaha. Rajon om olmas nügüdläižiš röunoiš vspäi 1965, [[Šeksnan rajon]]an sätandan jäl'ghe.

== Geografijan andmused ==
Vologdan rajon om Vologdan agjan keskuztaho. Pind — 4 552 km².

Om röunoid 7 Venäman rajonanke:
* pohjoižpäivnouzmas [[Vologdan agj]]an [[Kubenansun rajon|Kubenansun]] da [[Sokolan rajon (Vologdan agj)|Sokolan]] rajonidenke;
* päivnouzmas [[Vologdan agj]]an [[Jogidenkeskeine rajon (Vologdan agj)|Jogidenkeskeižen rajonanke]];
* suvipäivnouzmas [[Vologdan agj]]an [[Gräzovecan rajon]]anke;
* suves [[Jaroslavlin agj]]an [[Pošehonjen rajon]]anke;
* päivlaskmas [[Vologdan agj]]an [[Šeksnan rajon]]anke;
* lodehes [[Vologdan agj]]an [[Kirillovan rajon]]anke.

Znamasižed joged oma [[Vologd (jogi)|Vologd]] da [[Tošn']], ned mülüdas [[Suhon]]anjogen ([[Jävaldmeri|Jävaldmeren]]) basseinha. Pened joged lodehes da suves mülüdas [[Volg]]an ([[Kaspijan meri|Kaspijan meren]]) basseinha. Kaikiš suremb vezišt om [[Kubenanjärv]], rajonan pohjoižpäivnouzmaine röun mäneb sen keskedme.

Londuseližed varad oma [[turbaz]], sauvondmaterialad ([[lete|letked]], [[savi|saved]]), [[mec]], [[vezi|reskvezi]].

Vs 2009 sulakun 8. päiväspäi rajonan territorii alajagase 12 küläkundha.

== Tobmuz ==
[[Fail:Pushkinskaya24Vologda2013.JPG|thumb|right|250px|Rajonan administracijan pert' [[Vologd]]as.]]
Vs 2005 redukun 2. päiväspäi [[Gordejev Aleksandr|Aleksandr Gordejev]] radab rajonan da sen administracijan pämehen koumanden strokun. Kaks' rajonan varapämest oma hänele abhu. 5 ohjandust da 2 komitetad alištudas administracijale.

Käskusenandai tombuz om Ezitajiden Suim (vozil 1993-2005 — Ičeohjandusen Komitet) 15 ühtnijanke, [[Klökov Andrei|Andrei Klökov]] radab sen ezimehen. Rajonan kaik rahvaz valičeb ezitajid nelläks vodeks.

Järgvaličendad Ezitajiden Suimha — vl 2012 keväz'kun 4. päiväl. Rajonan pämest valitihe järgkerdan vl 2013 sügüz'kun 8. päiväl.

== Eläjad ==
Vn 2010 Venäman rahvahanlugemižen mödhe eläjiden lugu oli 50 438 ristitud.

Kaik om 924 eländpunktad rajonas, sidä kesken 885 küläd, 31 žilod, 6 raudtestancijad da 2 raudtesarakod.

Toižed sured eländpunktad oma [[Fedotovo (žilo, Vologdan rajon)|Fedotovo]]-žilo (5,3 tuh. vl 2010) da [[Kubenskoje (Vologdan agj)|Kubenskoje]]-külä (3,2 tuh. vl 2010).

== Ižanduz ==
Rajonan ižandusen päsarakod oma maižanduz da sömtegimišt, mecan ümbriradmine, turizm, mašinoiden paloiden tehmine.

== Homaičendad ==
<references />

== Irdkosketused ==
* [http://www.volraion.ru/ Vologdan rajonan administracijan oficialine sait.] {{ref-ru}}
* [http://www.vologda-oblast.ru/municipalitety/vologodskiy_rayon/ Tedod Vologdan agjan oficialižes saitaspäi.] {{ref-ru}}

{{Rajonad Vologdan agjas}}

[[Kategorii:Vologdan rajon| ]]
