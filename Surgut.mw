{{Eländpunkt
 | Nimi = Surgut<br />Сургут <small>(ven.)</small><br />Сәрханӆ / Сө̆ркут <small>(hant.)</small>
 | Lidnanznam = Coat of Arms of Surgut (2003).png
 | Flag = Flag of Surgut (Khanty-Mansia (Yugra)).png
 | Lidnanznam text = Surgutan lidnanznam
 | Flag text = Surgutan flag
 | Valdkund = Venäma
 | Eläjiden lugu = 395,900
 | Voz' = 2022
 | Pind = 353.97
 | Fail = Сургут, Заячий остров. - panoramio.jpg
 | Pämez' = Andrei Filatov<br />(keväz'ku 2021—)
 | Telefonkod = +7-3462-xxx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
[[Fail:Районы Сургута.png|thumb|left|250px|'''Surgutan viž territoriališt rajonad:'''<br /> <span style="background-color:#E0B0FF">Pohjoine eländrajon</span><br /> <span style="background-color:#00FF7F">Pohjoine tegimištoline rajon</span><br /> <span style="background-color:#FFFF00">Pohjoižpäivnouzmaine eländrajon</span><br /> <span style="background-color:#ADD8E6">Keskuzrajon</span><br /> <span style="background-color:#FF8C69">Päivnouzmaine rajon</span>]]
'''Surgut''' ([[venäkel'|ven]]. i {{lang-uk|Сургут}}, {{lang-kca|Сәрханӆ / Сө̆ркут}}, {{lang-tt|Соргыт}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] keskuzpalan päivnouzmas. Se om ümbrikon kaikiš suremb lidn eläjiden lugun mödhe, mugažo om [[Surgutan rajon]]an administrativižeks keskuseks (ei mülü sihe).

== Istorii ==
Eländpunktan aluz om pandud vl 1594 kuti ''Surgut-lidnuz'' [[Födor I Čudokaz]]-carin käskön mödhe alištamha Sibirin tahondoid. Vspäi 1782 alištui [[Tobol'sk]]an tobmudele makundan lidnaks. Vl 1923 kadoti lidnan statusad i kändihe žiloks läz 1,5 tuhad ristitištonke. Vspäi 1957 oli geologižen tedištelendan keskuseks. Vodele 1962 avaitihe [[kivivoi]]n järedoid löudmižsijid, i žilo sauvoškanzihe hotkas. Se sai lidnan statusad tošti vn 1965 25. päiväl kezakud avtonomižen ümbrikon alištusenke.

Surgut om Venäman tegimišton koumanz' surtte keskuz Moskvan i Piterin jäl'ghe. Lidn šingotase kivivoin da sen gazan samižel («[[Surgutneftegaz]]»-kompanii), kahtel järedal GRES:al, gazan ümbriradmižen i likutimiden poltusen tegimil, raudbetonan tegimel, sömtegimištol (lihanümbriradai kombinat, maidtegim, leibtegim, oludtegim), [[Utair]]-aviakompanijal, bankoiden sferal, mecižandusen edheotandal.

== Geografijan andmused ==
Lidn sijadase [[Ob'|Ob'-jogen]] oiktal randal, 40 m keskmäižel korktusel valdmeren pindan päl. Matkad [[Hanti-Mansiisk]]hasai om 237 km päivlaskmha orhal vai 296 km avtotedme. Lähembaine lidn om [[Neftejugansk]] 46 km suvipäivlaskmha orhal vai 65 km avtol. Raudtesild i avtotesild oma saudud Obiš päliči Surgut-lidnanno vodele 2000.

Surgut om lidnümbrikon üks'jäine eländpunkt. Lidn kogoneb enamba mi 40 nomeruidud mikrorajonaspäi, mugažo 24 žilod mülüdas lidnha.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 306 675 ristitud. Kaikiš suremb ristitišt om nügüd'.

Rahvahad (enamba 0,4% vl 2010): [[venälaižed]] — 64,5%, [[ukrainalaižed]] — 6,0%, [[totarlaižed]] — 5,2%, [[baškiralaižed]] — 1,8%, [[azerbaidžanlaižed]] — 1,4%, [[čuvašalaižed]] — 0,9%, [[lezgilaižed]] — 0,8%, [[vaugedvenälaižed]] — 0,8%, [[moldovalaižed]] — 0,7%, [[armenijalaižed]] — 0,7%, [[marilaižed]] — 0,5%, [[saksalaižed]] — 0,4%, [[nogailaižed]] — 0,4%, toižed rahvahad — 4,0%, rahvahuden ozutandata — 11,9%.

[[Ortodoksine hristanuskond|Ortodoksižen hristanuskondan]] 15 pühäpertid, [[baptizm]]an koume jumalanpertid, [[islam]]an kaks' mečetid i [[katoline jumalankodikund|katoline]] tulend ratas lidnan mikrorajoniš da sen žiloiš.

Surgutan valdkundaline universitet om [[openduz|opendusen]] päaluzkundaks. Kuz' sportkompleksad, 21 ambundsportsijad, 16 basseinad, seičeme suks'bazad om olmas lidnümbrikos.

Edeline lidnan pämez' om Vadim Šuvalov (heinku 2016 — tal'vku 2020).

== Transport ==
Avtobusad da maršruttaksid oma kundaližeks transportaks lidnas. Jugorskii-trakt om ümbärduzavtoteks. Jogiport jäi GRES:oiden sauvomižen aigaspäi. Päraudtestancii om saudud lidnan lodehes vl 1988.

Rahvahidenkeskeine civiline Surgut-lendimport (''SGC / СУР'') sijadase 10 km pohjoižhe lidnan keskusespäi. Tehtas reisid Keskuzazijan maihe, Keskmeren (Turkanma) i Suvipäivnouzmaižen Azijan (Tailand, Vjetnam) lebutahoiže, mugažo järedoihe lidnoihe Venämadme.

== Galerei ==
<gallery mode="packed" heights="125px">
Краеведческий музей Сургута - panoramio.jpg|Lidnan muzeikeskuz (2013)
Surgut IMG 2898 (8157035829).jpg|Sündun Toižetamižen kafedraline päjumalanpert' (ortodoksine hristanuskond), vn 2012 nägu
Surgut, Khanty-Mansi Autonomous Okrug, Russia - panoramio (8).jpg|Hristos-Päzutajan loičendpert' (baptizm), vn 2011 nägu
Surgut, Khanty-Mansi Autonomous Okrug, Russia - panoramio (16).jpg|Surgutan pämečet', vn 2011 nägu
Страховое общество «Сургутнефтегаз».jpg|«Surgutneftegaz»-varmituzkompanijan päfater vl 2012
Surgut, Russia 09.jpg|«Tümen'energo:n» i «Gazprom:an» sauvused,<br />puišt Saimanjogenno vl 2009
Surgut, Khanty-Mansi Autonomous Okrug, Russia - panoramio (3).jpg|Surgutan GRES-2 vl 2011
Surgut IMG 2881 (8157034381).jpg|Surgutan valdkundaline universitet (2012)
Mikrorayon A, Surgut, Khanty-Mansiyskiy avtonomnyy okrug, Russia - panoramio (1).jpg|«City Centre»-adivpert' (2011)
Surgut IMG 2854 (8157032799).jpg|Jugran sild (Surgutan avtotesild i raudtesild) Obiš päliči vl 2012
Surgut railway station.jpg|Surgut-raudtestancii vl 2005
</gallery>

== Irdkosketused ==
* [http://dumasurgut.ru/ Lidnan Duman oficialine sait (''dumasurgut.ru'').] {{ref-ru}}
* [http://www.admsurgut.ru/ Lidnan Administracijan oficialine portal (''admsurgut.ru'').] {{ref-ru}}
{{Commons|Category:Surgut}}

{{Hantin da Mansin avtonomižen ümbrikon lidnad}}

[[Kategorii:Surgut| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
[[Kategorii:Surgutan rajon|*]]
