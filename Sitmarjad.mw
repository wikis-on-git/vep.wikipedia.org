{{Taxobox
 | name         = Sitmarjad
 | image title  = Sitmarjad
 | image file   = Sambucus racemosa 20090629.jpg
 | image descr  = Sitmarjoiden penzhan ühthine nägu küpsnuzidenke ploduidenke, [[Saksanma]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = ''[[Dipsacales]]''
 | familia      = [[Adoksanvuiččed]] (''Adoxaceae'')
 | genus        = [[Sitmarjad (heim)]] (''Sambucus'')
 | species      = '''Sitmarjad'''
 | latin        = {{btname|Sambúcus racemósa |[[Linnei Karl|L.]] (1753)}}
 | wikispecies  = Sambucus racemosa
 | commons      = Category:Sambucus racemosa
 | itis         = 35326
 | ncbi         = 4203
 | range map    = 
}}
'''Sitmarjad''' ({{lang-la|Sambucus racemosa}}) oma penzhad, [[Sitmarjad (heim)|Sitmarjad]]-heimon üks' erikoišpäi. Mülütadas [[Adoksanvuiččed]]-sugukundha.

== Leviganduz ==
Kazmusen alaerikod oma levitadud Pohjoižen mapoliškon maiš venonke klimatanke — Evrazijadme i Pohjoižamerikan päivlaskmas. Eziauguine areal Evropas om mägirajonad, levitihe dekorativižen kazvatandan tagut puištoiš.

Putub vastha londuses vanoiš, lehtez- i segoitadud mecanröunoiš. Sitmarjad kazdas eländpunktoiden pustolänil, rujoil, okaidud pertiden katusil.

== Ümbrikirjutand ==
Voib käta latiništ ''racemosa''-ližanimitust kuti «tophikaz». Penzaz oleleb pol'tošt..viž metrad kortte. Seikhed oma püštoiktad, sarakoičese lujas. Burahkon kebnan südäimen mülü om sur', ka oksad muretas kebnas. Lehtesed oma viž-seičemepalaižed, erasti koumepalaižed, vastmel'ženke hajunke.

Änikoičeb pol'kud semendkus-kezakus, ühten aigan lehtesiden šingotesenke. Änikuz om toppaz 20 santimetrhasai surtte. Kaik änikod išttas jaugoil, [[mustad sitmarjad|mustoiden sitmarjoiden]] erineden. Plod om lumarj, rusttan mujun. Plodud küpsnedas heinkus-elokus, ned oma vastmel'ženke hajunke i magunke. Lindud södas niid tahtonke i muga levitadas semnid. Äikerdoičese mugažo čokvezoil möhäižel sügüzel.

== Kävutand ==
Ištutadas dekorativižeks kazmuseks, om sätud sortuid. Mitte taht mahuz sättub, sidä kesken savikaz. Medenkandai. Lugetas, miše [[hired]] ei navet'koi sitmarjoiden oksid. Ottas veresid ploduid pezmaha vas'kžid astjoid kerthespäi.

Kävutadas tisel't ploduišpäi uitzelläks. Vaumitadas unotest änikoišpäi i jodas spravitamha [[kül'mehtuz|kül'mehtusen]] läžundoid, bronhiališt upehtundläžundad, pän kibuid i revmatizmad. Ottas sidä unotest kut irdpol'ne-ki zell', huhtoidas kurkud da suhavadad anginan i sun palatusen aigan.

== Alaerikod ==
Löutihe viž alaerikod londuses:
* ''S.r.'' subsp. ''racemosa'' — sitmarjoiden nominativine alaerik. Libub Päivlaskmaižen Evropan i Armenijan mägitahondoišpäi, om introduciruidud Venäman evropižhe palaha.
* ''S.r.'' subsp. ''sibirica'' — Sibirižed sitmarjad. Kazdas Sibiriš, Mongolijas, Edahaižes Päivnouzmas. Voib vastata Venäman evropižes palas.
* ''S.r.'' subsp. ''kamtschatica'' — Kamčatižed sitmarjad. Kazdas Kamčatkan pol'sarel, Sahalinas, Korejas i Japonijan pohjoižpalas.
* ''S.r.'' subsp. ''pubens'' — Pehmedkarvaižed sitmarjad (nell' variantad). Oma levitadud Kanadadme i AÜV:oiden äjiš štatoiš.
* ''S.r.'' subsp. ''sieboldiana'' — Zibol'dan sitmarjad (kaks' formad). Kazdas Japonijan i Korejan pol'saren suvipaloiš.

Üks'jäine gibrid om tetab.

== Homaičendad ==
<references />

{{Commons|Sambucus racemosa}}

[[Kategorii:Adoksanvuiččed]]
[[Kategorii:Kazmused kirjamišton mödhe]]
[[Kategorii:Penzhad]]
[[Kategorii:Dekorativižed kazmused]]
[[Kategorii:Mezikazmused]]
[[Kategorii:Zell'kazmused]]
