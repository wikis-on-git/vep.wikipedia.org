{{1000}}
{{Valdkund
| Nimi = Efiopijan Federativine Demokratine Tazovaldkund<br />የኢትዮጵያ ፌዴራላዊ ዲሞክራሲያዊ ሪፐብሊክ<br /><small>''(ye-Ītyōṗṗyā Fēdēralāwī Dēmōkrāsīyāwī Rīpeblīk)'' (amh.)</small>
| Valdkundznam = Coat of arms of Ethiopia.svg
| Flag = Flag of Ethiopia.svg
| Valdkundznam text = Efiopijan valdkundznam
| Flag text = Efiopijan flag
| Pälidn = Addis-Abeb
| Eläjiden lugu = 108,386,391<ref>[https://www.cia.gov/library/publications/the-world-factbook/geos/et.html Efiopijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,104,300
| Kart = LocationEthiopia.svg
| Kel' = [[amharan kel'|amharan]]<ref>[http://www.apapeth.org/Docs/constitution%20-english.pdf Article 5. //Ethiopian Constitution. — ''Apapeth.org''.] {{ref-en}}</ref>
| Valdkundan pämez' = [[Tešome Mulatu|Mulatu Tešome]]
| Päministr = [[Desalen' Hailemariam|Hailemariam Desalen']]
| Religii = [[hristanuskond]], [[islam]]
| Valüt = [[efiopijan bir]] (ETB)
| Internet-domen = [[.et]]
| Telefonkod = +251
| Aigvö = [[UTC]]+3
}}
'''Efiopii''' ({{lang-am|የኢትዮጵያ}}, transliteracii: ''ʾĪtyōṗṗyā''), oficialižikš — '''Efiopijan Federativine Demokratine Tazovaldkund''' ({{lang-am|የኢትዮጵያ ፌዴራላዊ ዲሞክራሲያዊ ሪፐብሊክ}}, ''Ītyōṗṗyā Fēdēralāwī Dīmōkrāsīyāwī Rīpeblīk'', [[oromon kel'|orom]].: ''Federaalawaa Dimokraatawaa Repabliikii Itoophiyaa''), om valdkund merirandpoleta [[Afrik]]an päivnouzmas. Sen enzne nimi oli '''Abissinii'''. Päine da kaikiš suremb lidn om [[Addis-Abeb]].

Efiopii om Afrikan kahtenz' valdkund ičeze ristitišton lugun mödhe ([[Nigerii|Nigerijan]] jäl'ghe).

== Istorii ==
Voz'sadoil 4.-6. meiden erad ezmäine valdkund ([[Aksum (car'kund)|Aksum-car'kund]]) sai ičeze änikoičendad nügüd'aigaižen Efiopijan pohjoižes.

Vozil 1893−1899 Menelik II-imperator udessünduti Efiopijan valdkundan ühtmut. Efiopii ei olend nikonz kolonijan.

Jäl'gmäine Konstitucii tuli väghe vn 1995 elokus.

== Geografijan andmused ==
[[Fail:Ethiopia Topography.png|thumb|left|250px|Efiopijan topografine kart.]]
Efiopii om mavaldkundröunoiš [[Eritrei|Eritrejanke]] pohjoižes (röunan piduz — 1033 km), [[Džibuti]]nke homendezbokas (342 km), [[Somali]]nke päivnouzmas (1640 km), [[Kenii|Kenijanke]] suves (867 km), [[Suvisudan]]anke ehtbokas (1299 km) da [[Sudan]]anke lodehes (744 km). Ühthine röunoiden piduz om 5925 km. Efiopii om mererandatoi valdkund 1 104 300 km² pindanke, saum vezid — 9,4%.

Efiopii om mägekaz valdkund tobjimalaz, [[Efiopijan mägišt]] om sen päpala. Kaikiš korktemb čokkoim om [[Ras Dašen]]-mägi, 4533 m meren pindan päl. Kaikiš madalamb čokkoim om [[Danakil]]-alang (−125 m).

Londuseližed pävarad oma [[londuseline gaz]], [[kuld]], [[platin]], [[vas'k]], [[gidroenergii]]; toižed varad oma [[potaš]] da [[mahuz]].

== Tobmuz ==
Efiopii om federacii da [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om prezident. Parlamentan alakodi valičeb hänen kandidaturad. Prezidentan valdatusiden strok om kuz' vot oiktusenke valičemha tošti.

Parlament om kaks'kodine. Üläkodi om Federacijan Kodi, mülütab 108 ühtnijad. Valitas heid štatoiden suimil videks vodeks. Alakodi om Rahvahan Ezitajiden Kodi 547 ristitunke, kaik rahvaz valičeb heid mugažo videks vodeks.

Parlamentan alakodin ühtnijoiden järgenduseližed valičendad oliba vn 2015 24. päiväl semendkud. Nügüdläine prezident om [[Tešome Mulatu|Mulatu Tešome]] vs 2013 redukun 7. päiväspäi. [[Desalen' Hailemariam|Hailemariam Desalen']] radab päministran vs 2012 elokun 20. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Efiopijan administrativiž-territorialine jagand]].''

Administrativiž-territorialižikš Efiopii jagase 11 regionaks: 9 avtonomižeks agjaks (üks'lugu [[amharan kel'|amh]]. transliteracii: ''kəlləl'' — ''killil:ha'', štataks etnižen tundusen mödhe) da kahteks agjaks tazostadud lidnha ičeohjandusenke (üks'lugu [[amharan kel'|amh]]. transl.: ''yä'städadär akkababi'' — ''astedader akababi'': [[Addis-Abeb]] da [[Dire-Dau]]). Agjad alajagasoiš 68 zonha (üks'lugu [[amharan kel'|amh]]. transl.: ''zonə'' — ''zoni''), ned — 770 ümbrikho ([[amharan kel'|amh]]. transl.: ''wäräda'' — ''uored'', sidä kesken läz sadad oma lidnümbrikod). Ümbrikod alajagasoiš kundoihe ([[amharan kel'|amh]]. transl.: ''käbäla'' — ''kebel'').

== Eläjad ==
Efiopii om üks' kaikiš amuižembiš valdkundoišpäi mail'mas (10. voz'sadaspäi edel m.e.) da valdkund [[hristanuskond]]anke amussai. Uskojiden mülükund (vn 1994 rahvahanlugemižen mödhe): 60,8% — [[hristanuskond|hristanuskojad]], 32,8% — [[islam|islamanuskojad]], [[afrikanižed kul'tad|afrikanižiden kul'toiden]] polenpidajad — 4,6%, toižed uskojad — 1,8%.

Vl 2015 valdkundan eläjiden lugun oli 90 076 012 ristitud.<ref>[http://www.csa.gov.et/images/general/news/pop_pro_wer_2014-2017 Population Projection of Ethiopia for All Regions At Wereda Level from 2014 – 2017 // ''2014 Population and Housing Census of Ethiopia'' (Vn 2014 Efiopijan ristitišton da kodiižandusiden rahvahanlugemine). — Central Statistical Agency (Efiopii, ''csa.gov.et''), 2014.] {{ref-en}}</ref>

Efiopijan toižed järedad lidnad (enamba 200 tuh. ristituid vl 2012<ref>[http://www.webcitation.org/68ivIqNBz Ethiopia: largest cities and towns and statistics of their population (2012-05-29). — ''World-gazetteer.com'' ''webcitation.org''-saital.] {{ref-en}}</ref>): [[Adam (lidn, Efiopii)|Adam]] (Nazret), [[Gonder]], [[Mekele]], [[Desse]], [[Bahr Dar]], [[Džimm]]. Vl 2015 kaik oli 19 sadatuhašt lidnad.

== Ižanduz ==
Vl 2010 Efiopijan päeksport oli [[kofe]] (28%), [[voikazmused|voikazmusiden]] semned (15%), [[maplodud]] (9%), [[kuld]] (7%), kroksaitud veresed [[änik]]od (7%), [[liha]] da eläb [[kabjživatišt]] (7%), [[bobanvuiččed|bobad]] (6%); toine eksport — živatoiden [[nahk (material)|nahkad]] (3%), varapalad [[kouvazmašin]]oiden täht (1%), [[niobii]] (1%).

== Homaičendad ==
<references />

== Irdkosketused ==
* [http://www.ethiopia.gov.et/ Efiopijan valdkundaline portal (''ethiopia.gov.et'').] {{ref-am}} {{ref-en}}
* [http://www.hopr.gov.et/ Efiopijan parlamentan alakodin oficialine sait (''hopr.gov.et'').] {{ref-am}} {{ref-en}}
* [http://www.mfa.gov.et/ Efiopijan röunantagaižiden azjoiden ministrusen sait (''mfa.gov.et'').] {{ref-en}} {{ref-am}}
* [http://www.csa.gov.et/ Efiopijan Statistikan keskuzagentuz (''csa.gov.et'').] {{ref-en}}
* [http://www.ena.gov.et/ Efiopijan uzištusiden valdkundaline sait (''ena.gov.et'').] {{ref-am}} {{ref-en}}
{{Commons|Éthiopie}}

{{Afrik}}

[[Kategorii:Efiopii| ]]
