{{10000}}{{A10000}}
[[Fail:Radon spectrum visible.png|thumb|left|250px|Radonan spektran nägui pala]]
{{Himine element|86|Radon|Rn|222,0176|Gaz|2|8|18|32|18|8|0|}}
'''Radon''' (mugažo latinan kelel, znamoitas ''Rn'') om 86nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesandestoštkümnendes gruppas (vanhtunuden klassifikacijan mödhe — kahesanden gruppan päalagruppas), tabluden kudendes periodas.

== Ühthine ümbrikirjutand ==
Radon om lujas harv londuses, se om lujas stabilitoi element. Anglijalaižed himikad Uil'jam Ramzei i Robert Uitlou-Grei saiba puhtast radonad ezmäižen kerdan vl 1908 kuti ''niton'' ({{lang-la|nitens}} «vauvhatui»). Om nügüdläiženke nimenke vspäi 1923.

Element om radiotoksine, kucub tävun rakad.

== Fizižed ičendad ==
Radon om jüged inertine üks'atomine [[radioaktivižuz|radioaktivine]] [[gaz]] mujuta, maguta da hajuta. Gaz i nozoluz vauvhatudas il'mas taivazmal ičeze radioaktivižusen tagapäi.

Atommass — 222,0176. Ninevuz (normaližiš arvoimižiš) — 9,73 g/L (0 C°, 6 kerdad enamba mi [[il'm]]); 4,4 g/sm³ (kehundlämudel −61,7 C°). Suladandlämuz — 202 K (−71 C°). Kehundlämuz — 211,5 K (−61,7 C°).

Londuseline radon kogoneb nelläs radioaktivižes izotopaspäi: <sup>218</sup>Rn (T<sub>½</sub>=35 ms), <sup>219</sup>Rn (T<sub>½</sub>=3,96 s), <sup>220</sup>Rn (T<sub>½</sub>=55,6 sekundad) i <sup>222</sup>Rn (T<sub>½</sub>=3,8235 päivest). Kaik nell' kätas [[polonii|polonijaks]] čihodamižen lopus. Tetas 35 tošt radioaktivišt izotopad 193..217, 221, 223..231 atommassanke, i 12 izomärad, niiden keskes kaikiš hätkemb om <sup>211</sup>Rn 14,6 časud pol'čihodamižen pordonke, kätas polonijaks i [[astat]]aks, erašti [[francii (himine element)|francijanke]].

== Kävutand ==
Radon kävutase medicinas radonvannoid tehtes. Geologad ectäs [[uran (himine element)|uranan]] löudmižsijid radonan eritusen mödhe i märitas tuleban aigan manrehkaidusiden sijid.

== Irdkosketused ==
* [http://www.webelements.com/webelements/elements/text/Rn/key.html Radon ''webelements.com''-saital.] {{ref-en}}
* [http://n-t.ru/ri/ps/pb086.htm Kirjutuz radonas Himižiden elementoiden populärižes ''n-t.ru''-kirjištos.] (venäkelel)
{{Commons|Radon}}

{{Periodine tablut}}

[[Kategorii:Himižed elementad kirjamišton mödhe]]
