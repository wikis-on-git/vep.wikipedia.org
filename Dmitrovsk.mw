{{Eländpunkt
 | Nimi = Dmitrovsk<br />Дмитровск
 | Lidnanznam = Coat of Arms of Dmitrovsk-Olgovsky (Oryol oblast).png
 | Flag = 
 | Lidnanznam text = Dmitrovskan lidnanznam
 | Flag text =
 | Valdkund = Venäma
 | Eläjiden lugu = 5,105
 | Voz' = 2018-01-01
 | Pind = 43.57
 | Fail = Дмитровск-Орловский3.JPG
 | Pämez' = Jurii Dujev<br />(sügüz'ku 2016—)
 | Telefonkod = +7-48649-xx-xxx
 | Avtokod = 57
 | Aigvö = [[UTC]]+3 ([[MSK]]+0)
}}
'''Dmitrovsk''' ({{lang-ru|Дмитро́вск}}) om [[Venäma]]n lidn da lidnankund [[Orelan agj]]an suvipäivlaskmas. Se om [[Dmitrovskan rajon (Orelan agj)|Dmitrovskan rajonan]] administrativine keskuz da pala.

== Istorii ==
Eländpunktan aluz om pandud vl 1711 kuti ''Dmitrovk-žilo'' usadibanke ({{lang-ru|село Дмитровка}} vai ''Дмитриевка'') sirdanudel [[Moldov]]an ruhtinazkundan [[Dmitrii Kantemir]]-gospodaril (1676−1723). Nened rahvahad eliba žilos: [[moldovalaižed]], [[romanijalaižed]], [[ukrainalaižed]] i [[baškiralaižed]]. Žilo kändihe valdkundaližeks vl 1780 i sai makundan lidnan statusad vl 1782 nügüdläiženke nimitisenke, no nimitihe ''Mitrijevk:aks'' paginkeles 20. voz'sadahasai. Usadiban territorii om kaičenus tähäsai lidnan suves. Lidn šingotihe käziradoil i torguindal, revolücijan jäl'ghe — tegimil-ki. Vll 1928−2005 lidnan nimituz oli ''Dmitrovsk-Orlovskii'', muga erasil-se kartoil tähäsai, erištamha Kurskan agjan [[Dmitrijev]]-lidnaspäi. [[Toine mail'man soda|Toižen mail'man sodan]] aigan lidn oli okkupiruidud nacistoil (2. reduku 1941 — 12. eloku 1943), muretihe sidä lujas.

Dmitrovsk šingotase sömtegimištol (sagudmaidtegim, leibtegim, lihakombinat) i linkapken edheotandal.

== Geografijan andmused ==
Lidn sijadase rajonan päivlaskmas, Neruss-jogen üläjoksmusen hural randal ({{lang-ru|Неру́сса}} 161 km pitte, [[Desn (Dnepran ližajogi)|Desnan]] hura ližajogi), 212 m ü.m.t. keskmäižel korktusel. Obščeric-jogi (ven. ''Общерица'' 19 km pitte) ümbärdab lidnad suvipäivlaskmaspäi da lankteb Nerussha, uit om saudud lidnan suviröunal. Matkad [[Bränskan agj]]hasai om 8 km päivlaskmha orhal. Matkad [[Orel]]hasai om 80 km pohjoižpäivnouzmha orhal vai 92 km avtotel. Lähembaine lidn om [[Železnogorsk (Kurskan agj)|Železnogorsk]] (Kurskan agj, raudtestancijanke) 24 km suvipäivnouzmha orhal vai 29 km avtotedme.

Dmitrovsk om lidnankundan üks'jäine eländpunkt. Lidnankundan pind — 56,38 km².

== Eläjad ==
Vl 1897 lidnan ristitišt oli 5 291 eläjad, vl 1939 — 5 421 eläjad. Vn 2010 Venäman rahvahanlugemižen mödhe lidnan eläjiden lugu oli 5 648 ristitud, rajonan pol'. Kaikiš suremb lidnan ristitišt oli 10 400 eläjad vl 1913 i 7 000 eläjid vl 1996. [[Ortodoksine hristanuskond|Ortodoksižen hristanuskondan]] ph. Dmitrii Solunalaižen jumalanpert'<ref>[http://sobory.ru/geo/locat/5895 Dmitrovskan pühäpertid ''sobory.ru''-saital.] {{ref-ru}}</ref> (om saudud vll 1721−1725), puine ph. Johann-edelkävujan Sündundan jumalanpert' (2014) i ph. Stroican časoun' (2004) oma olmas lidnas.

Rahvahad (2010): [[venälaižed]] — 98,0%, toižed rahvahad — 2,0%.

Professionaližen opendusen aluzkund om Orelan agrotehnologijoiden da transportan tehnikum<ref>[http://отаит.рф/ Orelan agrotehnologijoiden da transportan tehnikuman sait (''отаит.рф'').] {{ref-ru}}</ref> — Dmitrovskan filial.

== Homaičendad ==
<references />

== Irdkosketused ==
* [http://dmitrovsk-orel.ru/article1043 Lidnankundan lehtpoled rajonan tobmuden aluzkundoiden ''dmitrovsk-orel.ru''-saital.] {{ref-ru}}
{{Commons|Category:Dmitrovsk}}

{{Orelan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orelan agjan lidnad]]
[[Kategorii:Dmitrovskan rajon (Orelan agj)|*]]
