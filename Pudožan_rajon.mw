{{Rajon
| Nimi          = Pudožan rajon<br />Пудожский район <small>(ven.)</small><br />Puudožin piiri <small>(karj.)</small><br />Puudožin (Puutoisten) piiri <small>(suom.)</small>
| Znam          = Coat of Arms of Pudozh (Karelia) (1788).png
| Flag          = 
| Znam text     = Pudožan rajonan znam
| Flag text     = 
| Valdkund      = Venäma
| Pälidn        = Pudož
| Eläjiden lugu = 18,908
| Year          = 2016
| Pind          = 12,745.26
| Map           = Location Of Pudozhsky District (Karelia).svg
| Map width     = 
}}
'''Pudožan rajon''' ({{lang-ru|Пудожский район}}, [[karjalan kel'|karj]].: ''Puudožin piiri'', {{lang-fi|Puudožin piiri}} vai ''Puutoisten piiri'') om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Pudož]]-lidn.

== Istorii ==
Rajon om sädud vl 1927, sügüz'kun 23. päiväl.

Suren Tatanman sodan aigan ei olend Suomenman sodavägid rajonas.

Rajon om olmas nügüdläižil röunoil vs 1994 kezakun 2. päiväspäi.

== Geografijan andmused ==
Pudožan rajon om Karjalan Tazovaldkundan suvipäivnouzmaine taho. Pind — 12 745 nellikkilometrad (7nz' sija tazovaldkundas 18späi). [[Mec]] otab territorijan seičeme kümnendest, se om kavag'mec tobmas palas ([[pedai]], [[kuz']]).

Om röunoid 6 Venäman rajonanke:
* pohjoižes [[Arhangel'skan agj]]an [[Onegan rajon]]anke;
* pohjoižpäivnouzmas [[Arhangel'skan agj]]an [[Pleseckan rajon]]anke;
* suvipäivnouzmas [[Arhangel'skan agj]]an [[Kargopolen rajon]]anke;
* suves [[Vologdan agj]]an [[Vitegran rajon]]anke;
* päivlaskmas [[Karjalan Tazovaldkund]]an [[Änižröunan rajon]]anke Änižjärven kal't;
* lodehes [[Karjalan Tazovaldkund]]an [[Medvežjegorskan rajon]]anke.
[[Änine]] lainištab rajonan päivlaskmaižid randoid.

Erigoitai pird jagab [[Änine|Änižjärven]] i [[Vauged meri|Vauktan meren]] basseinoid, läbitab rajonan keskust madalikš kukhikš. [[Andoman ülüz|Andoman ülüden]] pohjoine pala (kudendez) sijadase rajonan suvipäivnouzmas.

Rajonan kaikiš suremb järv-vezivaradim om [[Vodlajärv]] (334 km²). [[Vodlajärven rahvahaline puišt]] (4683 km², sidä kesken kel'dtaho — 994 km²) om kaikiš suremb Evropas, sijadase röunal [[Onegan rajon]]anke.

Klimat om [[ven vö|ven]] pehmed. Vilukun keskmäine lämuz om −12,1 C°, heinkun kesklämuz om +16,5 C°.

Londuseližed varad oma metallad ([[titan (himine element)|titan]], [[vanadii]], [[hrom]], [[äimetalližed kivendod]]), sauvondmaterialad ([[rugižkivi]], [[ozrikkivi]], [[šebin']]), [[mec]], [[kala]], [[vezi|reskvezi]].

Vspäi 2005 rajonan territorii jagase 8 municipaližhe ühtnikha: 1 lidnankund da 7 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 27 538 ristitud, vl 2010 — 21 659 ristitud.

Kaik om 73 eländpunktad rajonas (vl 2005), sidä kesken 1 lidn, 24 külänvuittušt žilod da 48 küläd.

Toižed sured eländpunktad oma [[Šal'skii]]-žilo (1,6 tuh. rist. vl 2013) da [[Päl'm (žilo)|Päl'm]]-žilo (1,4 tuh. rist. vl 2013), molembad sijadasoiš Änižen randpolel.

== Ižanduz ==
Rajonan ižandusen päsarakod oma mecan varhapanend, mecan ümbriradmine, rugižkiven samine, turizm.

== Homaičendad ==
<references />

== Irdkosketused ==
* [http://www.pudogadm.ru/ Pudožan rajonan oficialine sait (''pudogadm.ru'').] {{ref-ru}}
* [http://gov.karelia.ru/gov/Regions/pudozh.html Pudožan rajon Karjalan Tazovaldkundan oficialižel ''gov.karelia.ru''-saital.] {{ref-ru}}

{{Karjalan Tazovaldkundan rajonad}}

[[Kategorii:Pudožan rajon| ]]
