{{10000}}{{A10000}}
[[Fail:CsCrystals1.JPG|thumb|left|250px|Cezijan kristallad]]
{{Himine element|55|Cezii|Cs|132,90545|Metall|2|8|18|18|8|1|0|}}
'''Cezii''' (''Cs'' — ''caesium'' latinan kelel) om 55nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendes gruppas (vanhtunuden klassifikacijan mödhe — ühtenden gruppan päalagruppas), tabluden kudendes periodas.

== Ühthine ümbrikirjutand ==
Element om lujas harv londuses, sikš se om kalliž. Pala Mankores — 3,7 grammad tonnas. Germanijalaižed himikad Robert Bunzen i Gustav R. Kirhhof avaižiba cezijan vl 1860 [[spektraline analiz|spektraližen analizan]] abul. Nimitihe [[latinan kel'|latinižen]] ''caesius''-sanan mödhe «taivazma» znamasižiden jonoiden tagut elementan spektras.

Cezii om toksine vähän, sen solad oma toksižed, cezii-137 — radiotoksine. Antidot — «Ferrocin»-zell' [[Berlinan azur'|Berlinan azurinke]] aktivižeks komponentaks.

== Fizižed ičendad ==
Cezii om pehmed hobedaižpakuine [[metall|muglmetall]]. Puhtaz cezii lujas koskub [[kuld]]ha, no vauvhemb. Element om paramagnetik. Kristalline segluz om kubine mülükeskustoittud.

Atommass — 132,90545. Ninevuz (normaližiš arvoimižiš) — 1,873 g/sm³. Suladandlämuz — 301,7 K (28,5 C°). Kehundlämuz — 944 K (671 C°).

Londuseline cezii kogoneb üks'jäižes stabiližes <sup>133</sup>Cs-izotopaspäi. Tetas 39 ratud [[radioaktivižuz|radioaktivišt]] izotopad 112..132, 134..151 atommassanke, i 22 izomärad.

== Himižed ičendad ==
Metall om kaikiš aktivižemb päiči [[francii (himine element)|francijas]], no ani ei ole londuses jäl'gmäšt. Muigotub il'mas süttundanke, reagiruib vedenke poukahtuden, segoitab järgelišt stöklad. Eile reakcijoid [[azot]]anke normaližiš arvoimižiš.

Cezii om vägev katalizator.

== Kävutand ==
Ottas kävutamižhe metallad medicinas i himižes tegimištos, cezijan ühtnendoid — optikas, akkumulätoraks, elektrolampoikš. Läz 70 tuhad tonnoid om vahvištoittud mail'man löudmižsijiš. Sadas 9 tonnad vodes. Kaikiš znamasižemb sai om [[Kanad]], cezijan mail'man varoiden seičeme kümnendest kaičese sen Tanko-löudmižsijas.

== Irdkosketused ==
* [http://www.webelements.com/webelements/elements/text/Cs/key.html Cezii ''webelements.com''-saital.] {{ref-en}}
* [http://n-t.ru/ri/ps/pb055.htm Kirjutuz cezijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Caesium}}

{{Periodine tablut}}

[[Kategorii:Himižed elementad kirjamišton mödhe]]
