{{Eländpunkt
 | Nimi = Proletarsk<br />Пролетарск
 | Lidnanznam =
 | Flag =
 | Lidnanznam text = Proletarskan lidnanznam
 | Flag text =
 | Valdkund = Venäma
 | Eläjiden lugu = 18,781
 | Voz' = 2019
 | Pind = 14
 | Fail = 
 | Pämez' = Maksim Tolpinskii<br />(sügüz'ku 2019—)
 | Telefonkod = +7-86374-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Proletarsk''' ({{lang-ru|Пролета́рск}}) om [[Venäma]]n lidn, lidnankund da transporttesol'm [[Rostovan agj]]an suves. Se om [[Proletarskan rajon (Rostovan agj)|Proletarskan rajonan]] administrativine keskuz.

== Istorii ==
Amuine lidnut oli olmas torguindtel Kavkazaspäi. Nügüdläižen eländpunktan aluz om pandud Kara-Čaplak-tahondas 17. voz'sadal. Tundištihe sidä stanicaks oficialižikš vn 1875 3. päiväl heinkud da anttihe ''Velikoknäžeskai''-nimitust ({{lang-ru|станица Великокняжеская}}). Udesnimitihe sidä ''Proletarskai-stanicaks'' VCIK:an käskön mödhe vs 1925 elokun 17. päiväspäi. [[Toine mail'man soda|Toižen mail'man sodan]] aigan lidn oli muretud paloin. Stanic sai lidnan statusad nügüdläiženke nimitusenke vn 1970 24. päiväl heinkud.

Proletarsk šingotase kabelän tegimel, hebonvodinfermal, sömtegimištol (leibproduktoiden kombinat, Rosrezerv:an «Kavkaz»-edheotand, kalategim).

== Geografijan andmused ==
Lidn sijadase rajonan keskuzpalas, [[Kuman da Maničun alang]]os, Vesölovskoje-vezivaradimen Čeprak-lahten oiktal randal ([[Don]]an huran [[Manič]]-ližajogen vago), 15 m ü.m.t. keskmäižel korktusel. Vezivaradimen pind om 238 km², 10 m ü.m.t., täuttihe vl 1941. Proletarskan vezivaradimen padosein sijadase jogen pävagol 10 km suvipäivlaskmha Maničstroi-žilonno i om saudud vl 1936. Matkad [[Kalmikijan Tazovaldkund|Kalmikijan]] röunhasai om 25 km suvipäivnouzmha orhal, [[Rostov Donal|Rostovhasai Donal]] om 164 km päivlaskmha-lodeheze orhal, 215 km avtotel vai raudtel. Lähembaine lidn om [[Sal'sk]] 29 km suvipäivlaskmha orhal, 32 km avtotedme vai raudtedme. ''Proletarskai''-raudtestancii ({{lang-ru|Пролетарская}}) radab «Sal'sk — [[Volgograd]]»-keskustal vspäi 1899.

Koume pen't žilod mülüdas lidnankundha Proletarskan ližaks: Kirsalovo, Konarmeiskii, Primaničskii.

== Eläjad ==
Vl 1939 stanican ristitišt oli 11 300 eläjad. Vn 2010 Venäman rahvahanlugemižen mödhe eläjiden lugu oli 20 267 ristitud, rajonan viž ühesandest. Ristitišton lugu vajehtab 19..20 tuhad eläjid röunoiš vspäi 1979, kaikiš suremb oli 20 300 ristitud vl 2011. [[Ortodoksine hristanuskond|Ortodoksižen hristanuskondan]] kaks' jumalanpertid oma udessündutamižes.

Rahvahad (2010): [[venälaižed]] — 92,7%, [[čiganalaižed]] — 2,4%, [[armenijalaižed]] — 1,3%, toižed rahvahad — 3,6%.

Professionaližen opendusen aluzkund om Proletarskan agrotehnologine tehnikum.<ref>[http://www.патт.рф/ Proletarskan agrotehnologižen tehnikuman sait (''патт.рф'').] {{ref-ru}}</ref>

== Homaičendad ==
<references />

== Irdkosketused ==
* [http://proletarsk.donland.ru/Default.aspx?pageid=96401 Lidnankundan lehtpoled rajonan tobmuden aluzkundoiden ''proletarsk.donland.ru''-saital.] {{ref-ru}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Proletarskan rajon (Rostovan agj)|*]]
