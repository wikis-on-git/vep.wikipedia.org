{{Eländpunkt
 | Nimi = Kauhav<br />Kauhava <small>(suom. i roč.)</small>
 | Lidnanznam = Kauhava.vaakuna.2009.svg
 | Flag = 
 | Lidnanznam text = Kauhavan lidnanznam
 | Flag text = Kauhavan flag
 | Valdkund = Suomenma
 | Eläjiden lugu = 15,716
 | Voz' = 2020-01-01
 | Pind = 1,328.38
 | Fail = Suomen jääkärimuseo 2017.jpg
 | Pämez' = Markku Lumio<br />(viluku 2015—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Kauhav''' ([[suomen kel'|suom]]. i {{lang-sv|Kauhava}}) om [[Suomenma]]n lidn da lidnankund valdkundan päivlaskmas. Se om [[Suvipohjanma]]-agjan koumanz' lidnankund kahesaspäi eläjiden lugun mödhe.

== Istorii ==
Ezmäižed küläd nügüdläižen lidnankundan territorijal mainitasoiš 16. voz'sadaspäi. Municipalitetan aluz om pandud vl 1867, nimitihe jogen mödhe ezimeletaden. Kund sai lidnan statusad vl 1986. Vspäi 2009 enččed Alahärmä, Ülihärmä i Kortesjärvi-municipalitetad mülüdas lidnha.

Kauhav šingotase mašinansauvomižel («[[MSK Group]]», «Lillbacka Powerco Oy» da toižed), sauvondmaterialiden pästandal ([[ikun|iknad]], [[uks'|uksed]] — «Skaala IFN Oy»), meblin edheotandal («Unico Finland Oy») i ''puukko''-[[veič]]iden fabrikal («Iisakki Järvenpää Oy» vspäi 1879, ende oli viž edheotandad). «Powerpark»-bobuštuzkeskuz [[karting]]an trassanke ratas lidnas. Veičiden jogavozne rahvahidenkeskeine festival' mäneb kezakus. Lihaživatvodind i hernhen kazvatand oma lidnankundas.

== Geografijan andmused ==
Lidn sijadase agjan pohjoižes, Kauhavanjogen randoil ({{lang-fi|Kauhavanjoki}} 40 km pitte, [[Lapuanjogi|Lapuanjogen]] oiged ližajogi). Matkad lidnaspäi agjan [[Seinjogi]]-keskushesai om 37 km suvhe avtotedme vai raudtedme, [[Hel'sinki]]hesai om 340 km suvhe-suvipäivnouzmha orhal, 396 km avtol vai raudtel. Lähembaine lidn om [[Lapua]] 17 km suvhe avtol vai jonusel.

Vl 2020 lidnan ühthine pind — 1 328,38 km², sidä kesken kuivma 1 313,79 km², vezi i sokaz tahond otiba 14,59 nellikkilometrad.

== Eläjad ==
Vl 1980 lidnankundan eläjiden lugu oli 19 924 ristitud, vl 2010 — 17 308 ristitud. Kaikiš suremb ristitišt oli 20 359 eläjad vl 1985. Ristituiden kaks' videndest eläb lidnankundan keskuses.

Mamankelen mödhe (2016): suomen kel' — 96,7%, ročin kel' — 0,6%, toižed keled — 2,7%.

Harri Mattila radoi edeližeks lidnanpämeheks (2009−2014).

== Galerei ==
<gallery mode="packed" heights="125px">
Kauhavan kaupungintalo 2017.jpg|Lidnankundan ohjastusen pert'<br />vl 2017
Kauhava Church 2017.jpg|Kauhavan jumalanpert'<br />(vn 2017 nägu)
POP Areena Kauhava 20180319.jpg|Äifunkcionaline «POP Areena»
Kauhava rautatieasema 2017.jpg|Kauhavan raudtestancijan sauvuz<br />(2017)
</gallery>

== Homaičendad ==
<references />

== Irdkosketused ==
* [http://www.kauhava.fi/ Lidnan oficialine sait (''kauhava.fi'').] {{ref-fi}} {{ref-en}}
{{Commons|Category:Kauhava}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipohjanma]]
