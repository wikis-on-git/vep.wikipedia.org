{{Eländpunkt
 | Nimi = Viipur<br />Выборг
 | Lidnanznam = Coat of Arms of Vyborg (Leningrad oblast).png
 | Flag = Flag of Vyborg.svg
 | Lidnanznam text = Viipurin lidnanznam
 | Flag text = Viipurin flag
 | Valdkund = Venäma
 | Eläjiden lugu = 78,457
 | Voz' = 2017
 | Pind = 160.847
 | Fail = Vyborg montage 2017.jpg
 | Pämez' = Aleksandr Lisov (2014—)
 | Telefonkod = +7-81378-xx-xxx
 | Avtokod = 47
 | Aigvö = [[UTC]]+3 (MSK+0)
}}
'''Viipur''' ({{lang-ru|Выборг}}, {{lang-fi|Viipuri}}, {{lang-sv|Viborg}}) om lidn, municipaline ühtnik (lidnankund) da [[Baltijan meri|Baltijan meren]] järed meriport [[Venäma]]n i sen [[Leningradan agj]]an lodehes. Viipur om [[Viipurin rajon (Leningradan agj)|Viipurin rajonan]] administrativine keskuz da sen kaikiš suremb lidn.

== Istorii ==
Nügüdläižen eländpunktan aluz om pandud [[ročilaižed|ročilaižil]] vl 1293 kuti ''Viborgan lidnuz''. Žilo lidnusenke saiba lidnan oiktusid vl 1403. 1930-nzil vozil lidn oli Suomenman tegimišton znamasižeks keskuseks.

Oli mülütadud [[Nevondkundaline Ühtištuz|NSTÜ:he]] vn 1940 sulakuspäi [[Karjalaiž-Suomalaine NST|Karjalaiž-Suomalaižen NST:an]] palaks. Vozil 1941 (sügüz'ku) — 1944 (kezaku) oli okkupiruidud Suomenman sodavägil. Mülüb [[Venäman NFST]]:n [[Leningradan agj]]aha vspäi 1944.

== Geografijan andmused ==
Lidn sijadase [[Karjalan kagluz|Karjalan kaglhan]] päivlaskmas, [[Viipurin laht]]en ozrikkivižel päivnouzmaižel randal, [[Suomen laht]]en pohjoižrandal, 0..51 m korktusil, 3 m keskmäižel korktusel valdmeren pindan päl. Matkad [[Piter]]in keskushesai om 136 km avtotedme, om 100 km sen röunhasai orhal, [[Suomenma]]n röunhasai — 30 km lodeheze orhal. Lähembaine lidn da port om [[Visock]] 20 km suvipäivlaskmha orhal lahtedme vai 30 km avtotedme.

Viipur om municipaližen ühtnikan üks'jäine eländpunkt. Se jagase 10 territorialižhe rajonha vspäi 2008.

== Eläjad ==
Vn 2010 Venäman rahvahanlugemižen mödhe eläjiden lugu oli 79 962 ristitud, kaks' videndest rajonan ristitištos. Kaikiš suremb ristitišt oli vozil 1986−1996 i 2012−2013, läz 81 tuhad eläjid.

== Ižanduz da transport ==
Ižandusen päsarakod oma laivoiden da meriplatformoiden sauvomine, sauvondmaterialiden tehmine, ladimiden da vilugoitimiden pästand, mašinoidensauvomine, turizm, [[ozrikkivi|ozrikkiven]] samine, sömtegimišt.

Avtobusad da taksid oma kundaližtransportaks lidnas. Ezilidnelektrojonused ühtenzoittas [[Piter]]inke. «[[Allegro (elektrojonuz)|Allegro]]»-kiruhjonused tehtas seižutest lidnas. [[Saiman kanal]] augotase lidnas. «[[Pohjoižvalu]]»-gazanveim (Nord Stream) zavodiše lidnan ümbrištos.

== Tetabad sündnuded == 
* [[Ahtisaari Martti|Martti Ahtisaari]] — Suomenman enzne prezident.
* [[Petrov Vitalii (avtovoibištelii)|Vitalii Petrov]] — Venäman sportnik-avtovoibištelii.

== Homaičendad ==
<references />

== Irdkosketused ==
* [http://www.city.vbg.ru/ Municipaližen «Viipur-lidn»-ühtnikan oficialine sait (''city.vbg.ru'').] {{ref-ru}}
* [http://www.vbglenobl.ru/ Leningradan agjan Viipurin rajonan tobmuden aluzkundoiden oficialine sait (''vbglenobl.ru'').] {{ref-ru}} {{ref-en}}
{{Commons|Vyborg}}

{{Leningradan agjan lidnad}}

[[Kategorii:Viipur| ]]
[[Kategorii:Venäman lidnad]]
[[Kategorii:Leningradan agjan lidnad]]
[[Kategorii:Viipurin rajon (Leningradan agj)|*]]
