{{10000}}
{{Valdkund
| Nimi = Jamaik<br />Jamaica
| Valdkundznam = Coat of Arms of Jamaica.svg
| Flag = Flag of Jamaica.svg
| Valdkundznam text = Jamaikan valdkundznam
| Flag text = Jamaikan flag
| Pälidn = Kingston (Jamaik){{!}}Kingston
| Eläjiden lugu = 2,812,090<ref name="ciajm">[https://www.cia.gov/library/publications/the-world-factbook/geos/jm.html Jamaik // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 10,991<ref name="ciajm"/>
| Kart = Jamaica in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Holness Endrü|Endrü Holness]]
| Religii = [[hristanuskond]]
| Valüt = [[jamaikan dollar]] (JMD)
| Internet-domen = [[.jm]]
| Telefonkod = +1-876
| Aigvö = [[UTC]]−5
}}
'''Jamaik''' ({{lang-en|Jamaica}} [dʒəˈmeɪkə]) om sar'hine valdkund [[Keskuzamerik]]as, keskel [[Kariban meri|Kariban mert]], [[Kuba]]lpäi suvhe. Pälidn da kaikiš suremb lidn om [[Kingston (Jamaik)|Kingston]].

== Istorii ==
Vn 1962 elokun 6. päiväl Jamaik tedištoiti ripmatomudes [[Sur' Britanii|Sures Britanijaspäi]]. Sil-žo päiväl Jamaik sai ičeze Konstitucijan. Valdkundan nimituz libub saren [[aravakan keled|aravakan]] indejižes ''Haimaka''-nimespäi «purtkiden ma».

Valdkundan üks'jäine Konstitucii<ref>[http://www.constituteproject.org/ontology/Jamaica?lang=en Jamaikan Konstitucijan tekst ''constituteproject.org''-saital.] {{ref-en}}</ref> om olmas vspäi 1962. Se om väges möhembaižidenke vajehtusidenke, jäl'gmäine Konstitucijan udištamine oli vl 2015.

== Geografijan andmused ==
[[Fail:Jamaica Topography.png|thumb|left|300px|Jamaikan topografine kart.]]
Jamaik sijadase [[Jamaik (sar')|ühtennimižel sarel]] 145 km suvhe [[Kuba]]n randaspäi, 160..190 km päivlaskmha [[Haiti]]špäi da 290 km suvipäivnouzmha [[Kaimanan Sared|Kaimanan Sarišpäi]]. Jamaik-sar' om 248 km pitte da 84 km levette.

Valdkundan randad lainištab [[Atlantine valdmeri|Atlantižen valdmeren]] [[Kariban meri]]. Randanpird om 1022 km.

[[Mouckivi|Mouckivine]] plato otab läz kaht koumandest Jamaikan territorijad. Valdkundan kaikiš korktemb čokkoim om [[Blu Mauntin]]-mägi, 2256 m kortte valdmeren pindan päl. Äi ojid da penid jogid jokstas sarel.

Londuseližed pävarad oma [[alüminii|boksitad]].

== Politine sistem ==
[[Fail:Parliament.jm.jpg|thumb|right|250px|Jamaikan parlamentan südäimes ([[Kingston (Jamaik)|Kingston]]-lidn).]]
Ohjandusen form om unitarine parlamentine [[konstitucine monarhii]]. Valdkundan pämez' om Suren Britanijan [[Elizavet Toine]]-kunigaznaine, hän kandab «Jamaikan kunigaznaine»-arvnimen. Hänen ezitai om sijaline pämez', jenaral-gubernator. Vl 2014 [[Allen Patrik|Patrik Allen]] om pandud jenaral-gubernatoraks.

Jamaikan parlament om kaks'kodine. Üläkodi om Senat ({{lang-en|Senate of Jamaica}}), se mülütab 21 ühtnijad, sidä kesken päministran nevondan mödhe — 13 kandidatad, oppozicijan lideran nevondan mödhe — 8, pandas radsijha jenaral-gubernatoral. Alakodi om Ezitajiden Kodi (angl. ''House of Representatives''), heid om 63 ristitud, kaik rahvaz valičeb ezitajid videks vodeks. Parlamentan alakodin ezipartijan lider kändase päministraks (angl. ''Prime Minister of Jamaica'').

Parlamentan ühtnijoiden järgenduseližed valičendad oliba vn 2016 25. päiväl uhokud. [[Endrü Holness]] radab päministran vs 2016 keväz'ku 3. päiväspäi, hän oli jo päministran kaks' kud vl 2011, kül'mkus i tal'vkus.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Jamaikan administrativiž-territorialine jagand]].''

Jamaik jagase 14 tulendaks ({{lang-en|parish}}). Tulendad ühtenzoittas koumhe istorižhe grafkundha: Kornuoll, Midlseks da Surrei.

== Eläjad ==
Jamaikas elädas [[jamaikalaižed]]. Vn 2014 heinkus valdkundan ristitišt oli 2 930 050 eläjad. Ristitišt poleneb emigracijan tagut verhiže maihe.

Augotižlibundan mödhe (2011): [[afrikalaižed]] — 92,1%, segoitadud augotižlibundanke — 6,1%, [[indijalaižed]] — 0,8%, toiženke augotižlibundanke — 0,4%, märhapanendata — 0,7%.

Uskondan mödhe (2011): erazvuiččed [[protestantizm|protestantad]] — 64,8%, riman [[katoline jumalankodikund|katolikad]] — 2,2%, [[Jehovan tundištajad]] — 1,9%, [[rastafarilaižed]] — 1,1%, toižed uskojad — 6,5%, religijatomad — 21,3%, märhapanendata — 2,2%.

Toižed sured lidnad (enamba 70 tuh. ristituid vl 2012<ref>[http://archive.is/20121205080745/http://www.world-gazetteer.com/wg.php?x=&men=gcis&lng=en&des=wg&srt=npan&col=abcdefghinoq&msz=1500&geo=-109 Jamaica: Largest cities and towns with statistics of their population (1991, 2012. Jamaik: Kaikiš surembad lidnad niiden ristitišton statistikanke). — ''World-gazetteer.com''.] {{ref-en}}</ref>, surembaspäi penembha): [[Spaniš Taun]], [[Portmor]], [[Montego Bei]]. Vl 2012 kaikes Jamaikas oli 102 lidnad. Lidnalaižiden pala om 56,3% (2020).

== Ižanduz ==
Jamaikan päeksport om ratud [[korund]]ad, [[boksitad]] (5nz' sija mail'mas), [[alüminii]], [[kivivoi]]n ümbriradmižen produktad, [[himižed heretused]]; toine eksport — [[rom]], [[sobad]], [[sahar (produkt)|sahar]], [[kofe]].

== Homaičendad ==
<references />

== Irdkosketused ==
* [http://www.gov.jm/ Jamaikan Valdkundan oficialine sait (''gov.jm'').] {{ref-en}}
* [http://www.ksac.gov.jm/ Jamaikan sijaližiden ohjastusiden oficialine portal (''ksac.gov.jm'').] {{ref-en}}
* [http://www.royal.gov.uk/MonarchAndCommonwealth/Jamaica/Jamaica.aspx Elizavetan Toižen kuti Jamaikan Kunigaznaižen lehtpoled oficialižel ''royal.gov.uk''-saital.] {{ref-en}}
{{Commons|Jamaica}}

{{Pohjoižamerik}}

[[Kategorii:Jamaik| ]]
