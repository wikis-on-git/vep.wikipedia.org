{{Valdkund
| Nimi = Jamaik<br />Jamaica
| Valdkundznam = Coat of Arms of Jamaica.svg
| Flag = Flag of Jamaica.svg
| Valdkundznam text = Jamaikan valdkundznam
| Flag text = Jamaikan flag
| Pälidn = Kingston (Jamaik){{!}}Kingston
| Eläjiden lugu = 2,930,050<ref name="ciajm">[https://www.cia.gov/library/publications/the-world-factbook/geos/jm.html Jamaik. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 10,991<ref name="ciajm"/>
| Kart = Jamaica in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Simpson-Miller Poršija|Poršija Simpson-Miller]]
| Religii = [[hristanuskond]]
| Valüt = [[jamaikan dollar]] (JMD)
| Internet-domen = [[.jm]]
| Telefonkod = +1-876
| Aigvö = [[UTC]]-5
}}
'''Jamaik''' ([[anglijan kel'|angl.]]: ''Jamaica'') om sar'hine valdkund [[Keskuzamerik]]as, keskel [[Kariban meri|Kariban mert]], [[Kuba]]lpäi suvhe. Pälidn da kaikiš suremb lidn om [[Kingston (Jamaik)|Kingston]].

== Istorii ==
Vl 1962 elokun 6. päiväl Jamaik tedoti ripmatomudes [[Sur' Britanii|Sures Britanijaspäi]]. Sil-žo päiväl Jamaik sai ičeze Konstitucijan. Jäl'gmäine Konstitucijan udištamine oli vl 1997 (vajehtusidenke).

== Geografijan andmused ==
[[Fail:Jamaica Topography.png|thumb|left|300px|Jamaikan topografine kart.]]
Jamaik sijadase [[Jamaik (sar')|Jamaik]]-sarel 145 km suvhe [[Kuba]]n randaspäi, 160-190 km päivlaskmha [[Haiti]]špäi da 290 km suvipäivnouzmha [[Kaimanan Sared|Kaimanan Sarišpäi]]. Jamaik-sar' om 248 km pitte da 84 km levette.

Valdkundan randad lainištab [[Atlantine valdmeri|Atlantižen valdmeren]] [[Kariban meri]]. Randanpird om 1022 km.

[[Mouckivi|Mouckivesine]] plato otab läz kaht koumandest Jamaikan territorijad. Valdkundan kaikiš korktemb čokkoim om [[Blu Mauntin]]-mägi, 2256 m valdmeren pindan päl. Sarel jokstas äi ojid da penid jogid.

Londuseližed pävarad oma [[alüminii|boksitad]].

== Politine sistem ==
[[Fail:Parliament.jm.jpg|thumb|right|250px|Jamaikan parlamentan südäimes ([[Kingston (Jamaik)|Kingston]]-lidn).]]
Ohjandusen form om unitarine parlamentine [[konstitucine monarhii]].

Valdkundan pämez' om Suren Britanijan [[Elizavet Toine]]-kunigaznaine, hän kandab «Jamaikan kunigaznaine»-arvnimen. Hänen ezitai om sijaline pämez', jenaral-gubernator (nügüd'aigan (vl 2014) — [[Allen Patrik|Patrik Allen]]).

Jamaikan parlament om kaks'kodine. Üläkodi om Senat ([[anglijan kel'|angl.]] ''Senate of Jamaica''), se mülüb 21 ühtnijad (päministran nevondan mödhe — 13 kandidatad, oppozicijan lideran nevondan mödhe — 8), pandas jenaral-gubernatoral. Alakodi om Ezitajiden Kodi (angl. ''House of Representatives''), heid om 63 ristitud (kaik rahvaz valičeb 5 vodeks).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Jamaikan administrativiž-territorialine jagand]].''

Jamaik alajagase 14 tulendha ([[anglijan kel'|angl.]] ''parish''). Tulendad ühtenzoittas koumhe istorižhe grafkundha: Kornuoll, Midlseks da Surrei.

== Eläjad ==
Jamaikas elädas [[jamaikalaižed]].

Toižed sured lidnad (enamba 70 tuh. ristitud vl 2012<ref>[http://archive.is/20121205080745/http://www.world-gazetteer.com/wg.php?x=&men=gcis&lng=en&des=wg&srt=npan&col=abcdefghinoq&msz=1500&geo=-109 Jamaica: Largest cities and towns with statistics of their population (1991, 2012). — World-gazetteer.com.] {{ref-en}}</ref>, surembaspäi penembha): [[Spaniš Taun]], [[Portmor]], [[Montego Bei]]. Vl 2012 kaikes Jamaikas oli 102 lidnad.

== Ižanduz ==
Jamaikan päeksport om ratud [[korund]]ad, [[boksitad]] (5nz' sija mail'mas), [[alüminii]], [[kivivoi]]n ümbriradmižen produktad, [[himižed heretused]]; toine eksport — [[rom]], [[sobad]], [[sahar (produkt)|sahar]], [[kofe]].

== Homaičendad ==
<references />

== Irdkosketused ==
* [http://www.gov.jm/ Jamaikan Valdkundan oficialine sait.] {{ref-en}}
* [http://www.ksac.gov.jm/ Jamaikan sijaližiden ohjastusiden oficialine portal.] {{ref-en}}
* [http://www.royal.gov.uk/MonarchAndCommonwealth/Jamaica/Jamaica.aspx Elizavetan Toižen kuti Jamaikan Kunigaznaižen oficialine sait.] {{ref-en}}

{{Commons|Jamaica}}
{{Pohjoižamerik}}

[[Kategorii:Jamaik| ]]
