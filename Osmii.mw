{{10000}}{{A10000}}
[[Fail:Osmium-crystals 2.jpg|thumb|left|200px|Osmijan kristallad]]
{{Himine element|76|Osmii|Os|190,23|Metall|2|8|18|32|14|2|0|}}
'''Osmii''' (''Os'' — ''osmium'' latinan kelel) om 76nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesandes gruppas (vanhtunuden klassifikacijan mödhe — kahesanden gruppan laptalagruppas), tabluden kudendes periodas.

== Ühthine ümbrikirjutand ==
Element om harv londuses, pala Mankores — 5 grammad tonnas. Ei voi löuta sidä joudjas olendas. Anglijalaine himik Smitson Tennant avaiži osmijan vl 1804. Nimi libub {{lang-grc|ὀσμή}}-sanaspäi ''osme'' «haju», sikš ku osmijan-iridijan muglühthesuladusen segoitand vedes vai muiktuses veb haižujan osmijan tetrahapandusen sädamižhe.

Osmijal ei ole ičenašt biologišt rolid. Osmijan ülembaine hapanduz (OsO<sub>4</sub>) om toksine lujas.

== Fizižed ičendad ==
Osmii om hudr hoštai hobedaižtaivazma [[metall|päličmänendmetall]]. Metalline osmii andase mehanižele ümbriradmižele lujas hondoin. Paramagnetik.

Atommass — 190,23. Ninevuz (normaližiš arvoimižiš) — 22,587 g/sm³ (kaikiš korktemb elementarižiden substancijoiden keskes). Suladandlämuz — 3306 K (3033 C°). Kehundlämuz — 5285 K (5012 C°).

Londuseline osmii mülütab kuz' stabilišt i üks' vähänradioaktivišt [[izotop]]oid: <sup>184</sup>Os (0,02%), <sup>186</sup>Os (1,59%, pol'čihodamižen pord — 2 × 10<sup>15</sup> vot), <sup>187</sup>Os (1,96%), <sup>188</sup>Os (13,24%), <sup>189</sup>Os (16,15%), <sup>190</sup>Os (26,26%), <sup>192</sup>Os (40,78%). Tetas 30 ratud radioaktivišt izotopad 161..183, 185, 191, 193..197 atommassanke, i 9 izomärad.

== Kävutand ==
Ottas kävutamižhe osmijad metallurgijas, elektrotehnikas da elektronikas. Se om hüvä katalizator mugažo. Kaikiš järedamb löudmižsija om [[Suviafrikan Tazovaldkund]]as (Bušvel'd), znamasižed löudmižsijad sijadasoiš [[Venäma]]s, [[Amerikan Ühtenzoittud Valdkundad|AÜV:oiš]], [[Kanad]]as i [[Kolumbii|Kolumbijas]].

== Irdkosketused ==
* [http://www.webelements.com/webelements/elements/text/Os/key.html Osmii ''webelements.com''-saital.] {{ref-en}}
* [http://n-t.ru/ri/ps/pb076.htm Kirjutuz osmijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Osmium}}

{{Periodine tablut}}

[[Kategorii:Himižed elementad kirjamišton mödhe]]
