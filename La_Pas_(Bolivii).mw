{{Eländpunkt
 | Nimi = La Pas<br />La Paz <small>(isp. da guar.)</small><br />Chuqiyapu <small>(keč. da aimar.)
 | Lidnanznam = Escudodearmaslapaz.gif
 | Flag = Flag of lapaz.svg
 | Lidnanznam text = La Pasan lidnanznam (Bolivii)
 | Flag text = La Pasan flag (Bolivii)
 | Valdkund = Bolivii
 | Eläjiden lugu = 764,617
 | Voz' = 2012
 | Pind = 180.1
 | Fail = La Paz-center.jpg
 | Pämez' = [[Revil'ja Luis|Luis Revil'ja]] (2010-)
 | Telefonkod = +591-2
 | Aigvö = [[UTC]]-4
}}
'''La Pas''' ([[ispanijan kel'|isp.]] da [[guaranin kel'|guar.]]: ''La Paz'', täuz' ispanine nimi om ''Nuestra Señora de La Paz'' [ˈnwes.tɾa seˈɲoɾa ðe la pas] «kožundan toi meiden emänd (jumalanmam)», [[kečuan kel'|keč.]]: ''Chuqiyapu'', [[aimaran kel'|aimar.]]: ''Chuqiyapu / Chukiyawu / Chuquiago Marka''), om [[Bolivii|Bolivijan]] surembaine lidn ičeze ezilidnoidenke (niita om koumanz' surtte) da de fakto pälidn vspäi 1898. Nügüd' [[Sukre]] om valdkundan oficialine pälidn konstitucijan mödhe. La Pas om mugažo valdkundan [[La Pas (departament)|ühtennimižen]] departamentan pälidnaks.

Bolivijan prezidentan, parlamentan da radonoigendajan tobmuden organoiden ištundoiden sijad oma neciš lidnas.

Läz 2,3 mln ristituid elädas lidnaglomeracijas.

== Istorii ==
Lidnan aluz om pandud vl 1548 redukun 20. päiväl läz vanhad [[indejalaižed|indejalaižiden]] Čukiago-žilospäi.

== Geografijan andmused ==
Lidn sijadase Bolivijan päivlaskmas, [[Andad|Andiden]] sambnuden vulkanan krateras. La Pasan keskuz seižub 3593 metrad keskkorktusel. Surembaižed korktused lidnan röunoiš ülitadas 4050 metrad, madalambaižed — 3250 m.

Klimat om korktoiden mägiden subtropine vai valdmeren subpolärine. Lidn sijadase 16° suvhe ekvatoralpäi. Kacmata sihe, voib rindatada klimatad [[Bergen]]anke vai [[Torshavn]]anke. Lidnan suves kun keskmäine lämuz om +9...+12°C vodes ümbri, pohjoižes — penemba +10°C. Kaclemižen kaikes aigas minimaline lämuz om -3°C. Paneb sadegid 575 mm vodes, sidä kesken 380 mm tal'vkul-keväz'kul da 44 mm kuival sezonal (semendku-eloku).

La Pas alajagase 7 lidnrajonha.

== Transport ==
Avtobusad, kiruhavtobusad (''PumaKatari''-sistem) da funikulörad (''Mi Teleférico'' «minun kabel'avto», 3 jonod, 10 km, 11 stancijad, 5 kabinad minutas) oma kundaližeks transportaks.

Rahahidenkeskeine sodavägiden da civiline El' Al'to-lendimport (''LPB'') sijadase 13 km suvipäivlaskmha lidnan keskusespäi 4061 m korktusel. Sišpäi tehtas reisid Suviamerikan maihe, [[Amerikan Ühtenzoittud Valdkundad|AÜV:oihe]] da Bolivijan südäimes.

== Lidnan nägu ==
[[Fail:La Paz Panoramic View from Killi Killi Lookout.jpg|thumb|center|1000px|<center>Lidnan ühthine nägu.</center>]]

== Irdkosketused ==
* [http://www.lapaz.bo/ La Pas-lidnan ohjastusen oficialine sait.] {{ref-es}}

[[Kategorii:La Pas (Bolivii)| ]]
[[Kategorii:Bolivijan lidnad]]
[[Kategorii:Bolivii|*]]
[[Kategorii:Eländpunktad kirjamišton mödhe]]
