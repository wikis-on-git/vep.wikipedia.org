{{Valdkund
| Nimi = Palaun Tazovaldkund<br />Beluu er a Belau <small>(pal.)</small><br />Republic of Palau <small>(angl.)</small>
| Valdkundznam = Seal of Palau.svg
| Flag = Flag of Palau.svg
| Valdkundznam text = Palaun valdkundznam
| Flag text = Palaun flag
| Pälidn = Ngerulmud
| Eläjiden lugu = 21,516<ref>[https://www.cia.gov/library/publications/the-world-factbook/geos/ps.html Palaun ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 459
| Kart = LocationPalau.png
| Kel' = [[palaun kel'|palaun]], [[anglijan kel'|anglijan]]
| Valdkundan pämez' = [[Remengesau Tomas (noremb)|Tomas Remengesau]]
| Päministr = ''eile olmas''
| Religii = [[hristanuskond]], [[paganuz]]
| Valüt = [[AÜV:oiden dollar]] (USD, $)
| Internet-domen = [[.pw]]
| Telefonkod = +680
| Aigvö = [[UTC]]+9
}}
'''Palau''', täuz' oficialine nimituz — '''Palaun Tazovaldkund''' ([[palaun kel'|palaun kelel]]: ''Beluu er a Belau'', {{lang-en|Republic of Palau}}), om ümbärtud [[Filippinoiden meri|Filippinoiden merel]] sar'hine valdkund [[Valdmerimad|Valdmerimaiš]]. Sen pälidn om Melekeok-štatan [[Ngerulmud]]-lidn.

== Istorii ==
Vozil 1885−1899 Palau oli [[Ispanii|Ispanijan]] kolonijaks. Vl 1899 Ispanii möi sarid Saksanmale, i vozil 1899−1914 Palau oli [[Saksanma]]n kolonijan, Saksanman Uden Gvinejan palaks. Vozil 1914−1944 Palau oli [[Japonii|Japonijan]] kolonijaks.

Vl 1994 redukun 1. päivän Palau tedištoiti ičeze ripmatomudes [[Amerikan Ühtenzoittud Valdkundad|AÜV:oišpäi]] vn 1993 kül'mkun rahvahanreferenduman jäl'ghe. Valdkund om associacijoiš AÜV:oidenke vspäi 1986 50 vodeks. Vspäi 1994 nece associacii tegese röunatud [[Ühtenzoittud Rahvahiden Organizacii|ÜRO:n]] painuden al.

Nügüdläine Konstitucii om väges vs 1981 vilukun 1. päiväspäi, se om vahvištadud edel ripmatomut völ.

Ripmatomuden aigas nell' referendumad oli: vozil 1996 (konstitucijan peniš vajehtusiš), 2004 (mugažo), 2008 (23 küzundad käskusišton vajehusiš), 2011 (kazinos).

== Geografijan andmused ==
[[Fail:Palau-CIA WFB Map.png|thumb|left|250px|Palaun geografine kart.]]
Palaus om ühtenzoittud 6 joukhu 328 sart. Ned oma [[Karolinan sared|Karolinan sariden]] päivlaskmaine pala, sijadasoiš suvipäivnouzmpolehe [[Filippinad|Filippinoišpäi]] da pohjoižpolehe [[Indonezii|Indonezijaspäi]]. Palaun randad lainištab [[Tün' valdmeri|Tünen valdmeren]] [[Filippinoiden meri]]. Randanpird — 1519 km.

Sared oma kattud korallil vedenalaižiden vulkanoiden päd. Kaikiš korktemb čokkoim om [[Ngerčelčuus]]-mägi, 242 m meren pindan päl.

Klimat om [[tropine vö|tropine]] neps mussonine. Vihmsezon jätkase semendkuspäi kül'mkuhusai. Kesklämuz om +24..+28 C° vodes läbi. Paneb sadegid 3800 mm vodes.

Londuseližed varad oma [[mec]], [[kuld]] da [[merenproduktad]].

== Politine sistem ==
[[Fail:Palau Capitol Dec 2006.jpg|thumb|right|250px|''Kapitolii'', Palaun tobmuden pert' [[Ngerulmud]]as.]]
Ohjandusen form om unitarine [[prezidentine tazovaldkund|prezidentine]] tazovaldkund [[oiged demokratii|oiktan demokratijan]] sistemanke, partijoita da armijata. Om kožundkirjutez [[AÜV|AÜV:oidenke]] kaičendas. Valdkundan da ohjastusen pämez' om prezident. Üks' varaprezident om hänele abuhu, radab kuti üks' ministrišpäi-ki. Kaik rahvaz valičeb prezidentad nelläks vodeks, kahtenden strokun voimuz om olmas. Ohjastuz (8 ministrust) mugažo sädab käskusid.

Käskusenandai tobmuz om kaikel rahvahal valitud nelläks vodeks kaks'kodine parlament, Nacionaline Suim ([[palaun kel'|palaun]]: ''Olbiil Era Kelulau'', {{lang-en|National Congress}}) 25 ezitajanke (9 — Senat, 16 — Ezitajiden Kodi).

Vl 2012 kül'mkun 6. päivän Palaun päjärgvaličendad oliba, sidä kesken parlamentha, prezidentan pävaličendad-ki ([[Remengesau Tomas (noremb)|Tomas Remengesau]] sai vägestust, oti 58,0%, se om hänen ühtenz' strok).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Palaun administrativiž-territorialine jagand]].''

Palau jagase 16 štataks (regionaks). Sen ližaks Kall'oikahad sared oma olmas, ned ei mülügoi štatoihe.

== Eläjad ==
Palaus elädas [[palaulaižed]]. Vn 2014 heinkus valdkundan ristitišton lugu oli 21 186 eläjad.

Kodikelen mödhe (2015): [[palaun kel']] — 65,2%, Mikronezijan toine kel' — 1,9%, [[anglijan kel']] — 19,1%, [[filippinan kel']] — 9,9%, [[kitajan kel']] — 1,2%, toine kel' — 2,8%.

Toine sur' lidn om [[Koror (lidn)|Koror]], edel 2006 vot olnu pälidnaks, se om kaikiš suremb lidn. Kaik om 22 eländpunktad valdkundas.

== Ižanduz ==
Palaun päeksport om [[kala]] da [[meriproduktad]], [[kopr (torhuz)|kopr]] (torhuz kokospähkmišpäi).

== Homaičendad ==
<references />

== Irdkosketused ==
* [http://palaugov.org/ Palaun Tazovaldkundan oficialine portal (''palaugov.org'').] {{ref-en}}
{{Commons|Palau}}

{{Valdmerimad}}

[[Kategorii:Palau| ]]
