{{Valdkund
| Nimi = Palaun Tazovaldkund<br />Beluu er a Belau <small>(pal.)</small><br />Republic of Palau <small>(angl.)</small>
| Valdkundznam = Seal of Palau.svg
| Flag = Flag of Palau.svg
| Valdkundznam text = Palaun valdkundznam
| Flag text = Palaun flag
| Pälidn = Ngerulmud
| Eläjiden lugu = 21,186<ref>[https://www.cia.gov/library/publications/the-world-factbook/geos/ps.html Palaun ristitišton endustuz vn 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 459
| Kart = LocationPalau.png
| Kel' = [[palaun kel'|palaun]], [[anglijan kel'|anglijan]]
| Valdkundan pämez' = [[Remengesau Tomas (noremb)|Tomas Remengesau]]
| Päministr = ''eile olmas''
| Religii = [[hristanuskond]], [[paganuz]]
| Valüt = [[AÜV:oiden dollar]] (USD, $)
| Internet-domen = [[.pw]]
| Telefonkod = +680
| Aigvö = [[UTC]]+9
}}
'''Palau''', täuz' oficialine nimituz — '''Palaun Tazovaldkund''' ([[palaun kel'|palaun kelel]]: ''Beluu er a Belau'', [[anglijan kel'|angl.]]: ''Republic of Palau''), om ümbärtud [[Filippinoiden meri|Filippinoiden merel]] sar'hine valdkund [[Valdmerimad|Valdmerimaiš]]. Sen pälidn om Melekeok-štatan [[Ngerulmud]]-lidn.

== Istorii ==
Vozil 1885-1899 Palau oli [[Ispanii|Ispanijan]] kolonijaks.

Vl 1899 Ispanii möi sarid Saksanmale, i vozil 1899-1914 Palau oli [[Saksanma]]n kolonijan, Saksanman Uden Gvinejan palaks.

Vozil 1914-1944 Palau oli [[Japonii|Japonijan]] kolonijaks.

Vl 1994 redukun 1. päivän Palau tedoti ičeze ripmatomudes [[AÜV]]:oišpäi vn 1993 kül'mkun kaiken rahvahan referenduman jäl'ghe. Valdkund om [[AÜV]]:oidenke associacijoiš vspäi 1986 50 vodeks. Vspäi 1994 nece associacii tegese röunatud [[ÜRO]]:n painuden al. Nügüdläine Konstitucii om väges vs 1981 vilukun 1. päiväspäi, vahvištadud edel ripmatomut völ.

Ripmatomuden aigas oli nell' referendumad: vozil 1996 (konstitucijan peniš vajehtusiš), 2004 (mugažo), 2008 (23 küzundad käskusišton vajehusiš), 2011 (kazinos).

== Geografijan andmused ==
[[Fail:Palau-CIA WFB Map.png|thumb|left|250px|Palaun geografine kart.]]
Palaus om ühtenzoittud 6 joukhu 328 sart. Ned oma [[Karolinan sared|Karolinan sariden]] päivlaskmaine pala, sijadase suvipäivnouzmpolehe [[Filippinad|Filippinoišpäi]] da pohjoižpolehe [[Indonezii|Indonezijaspäi]]. Palaun randad lainištab [[Tün' valdmeri|Tünen valdmeren]] [[Filippinoiden meri]]. Randanpird — 1519 km.

Sared oma kattud korallil vedenalaižiden vulkanoiden päd. Kaikiš korktemb čokkoim om [[Ngerčelčuus]]-mägi, 242 m meren pindan päl.

Klimat om [[tropine vö|tropine]] neps mussonine. Vihmsezon jätkase semendkuspäi kül'mkuhusai. Kesklämuz om +24...+28°C vodes ümbri. Paneb sadegid 3800 mm vodes.

Londuseližed varad oma [[mec]], [[kuld]] da [[merenproduktad]].

== Politine sistem ==
[[Fail:Palau Capitol Dec 2006.jpg|thumb|right|250px|''Kapitolii'', Palaun tobmuden pert' [[Ngerulmud]]as.]]
Ohjandusen form om unitarine [[prezidentine tazovaldkund|prezidentine]] tazovaldkund [[oiged demokratii|oiktan demokratijan]] sistemanke, partijoita da armijata. Om kožundkirjutez [[AÜV]]:oidenke kaičendas. Valdkundan da ohjastusen pämez' om prezident. Üks' varaprezident om hänele abuhu, radab kuti üks' ministrišpäi-ki. Kaik rahvaz valičeb prezidentad 4 vodeks, kahtenden strokun om voimuz. Ohjastuz (8 ministrust) mugažo sädab käskusid.

Käskusenandai tobmuz om kaikel rahvahal valitud nelläks vodeks kaks'kodine parlament, Nacionaline Suim ([[palaun kel'|palaun]]: ''Olbiil Era Kelulau'', [[anglijan kel'|angl.]]: ''National Congress'') 25 ezitajanke (9 — Senat, 16 — Ezitajiden Kodi).

Vl 2012 kül'mkun 6. päivän Palaun päjärgvaličendad oliba, sidä kesken parlamentha, prezidentan pävaličendad-ki ([[Remengesau Tomas (noremb)|Tomas Remengesau]] sai vägestust, oti 58,0%, se om hänen ühtenz' strok).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Palaun administrativiž-territorialine jagand]].''

Palau alajagase 16 štatha (regionha), sen ližaks Kall'oikahad sared oma olmas (ei mülügoi štatoihe).

== Eläjad ==
Palaus elädas [[palaulaižed]].

Toine sur' lidn om [[Koror (lidn)|Koror]], edel 2006 vot olnu pälidnaks, se om kaikiš suremb lidn. Kaik om 22 eländpunktad.

== Ižanduz ==
Palaun päeksport om [[kala]] da [[meriproduktad]], [[kopr (torhuz)|kopr]] (torhuz kokospähkmišpäi).

== Homaičendad ==
<references />

== Irdkosketused ==
* [http://palaugov.org/ Palaun Tazovaldkundan oficialine portal.] {{ref-en}}

{{Valdmerimad}}

[[Kategorii:Palau| ]]
