{{Eländpunkt
 | Nimi = Blagodarnii<br />Благодарный
 | Lidnanznam = Coat of Arms of Blagodarny.gif
 | Flag = Flag of Blagodarnyi.gif
 | Lidnanznam text = Blagodarnijan lidnanznam
 | Flag text = Blagodarnijan flag
 | Valdkund = Venäma
 | Eläjiden lugu = 31,293
 | Voz' = 2017
 | Pind = 30.61
 | Fail = Мокрая Буйвола в Благодарном.JPG
 | Pämez' = Dmitrii Tormosov<br />(tal'vku 2015—)
 | Telefonkod = +7-86549-xx-xxx
 | Avtokod = 26. 126
 | Aigvö = [[UTC]]+3 (MSK+0)
}}
'''Blagodarnii''' ({{lang-ru|Благодарный}}) om [[Venäma]]n lidn [[Stavropolin rand]]an keskuses. Se om [[Blagodarnijan lidnümbrik]]on (edel 2017 vot — rajonan) administrativine keskuz.

== Istorii ==
1782. voz' lugese eländpunktan alusenpanendan oficialižeks vodeks, zavottihe ''Soldatskoje-küläks''. 19. voz'sadal nimitihe sidä ''Blagodarnoje-žilo''-ki ({{lang-ru|село Благодарное}}), kaks' nimed oli ühtel aigal. Vspäi 1900 kätihe makundan keskuseks. Vozil 1920−1922 Blagodarnii oli i vn 1971 9. päiväspäi sügüz'kud om lidnan statusanke.

== Geografijan andmused ==
Lidn sijadase Märg Buivol-jogen randal ({{lang-ru|Мокрая Буйвола}}, [[Kum (jogi, lankteb Kaspijan merhe)|Kumanjogen]] hura ližajogi), Stavropolin ülüdel, 160 m ü.m.t. keskmäižel korktusel. Matkad [[Stavropol'|Stavropolihesai]] om 115 km päivlaskmha orhal vai 150 km avtotedme. Lähembaine lidn om [[Svetlograd]] 50 km lodeheze orhal, raudtedme vai 67 km avtotedme.

«Svetlograd — [[Budönnovsk]]»-avtote i raudte läbitadas lidnad. Raudtestancii om ''Blagodarnoje''-nimenke, raudte om olmas ajamha jüguid vaiše.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 32 725 ristitud, rajonan ristitišton pol'. Kaikiš suremb lidnan ristitišt oli vozil 1998−2005, läz 34 tuhad eläjid (vll 2002−2003 34 500 rist.). Rahvahad (vl 2010, enamba 1%): [[venälaižed]] — 81,8%, [[čiganalaižed]] — 7,5%, [[armenijalaižed]] — 3,6%, [[turkad]] — 1,8%, toižed rahvahad — 5,0%, rahvahuden ozutandata — 0,3%.

[[Ortodoksine hristanuskond|Ortodoksižen hristanuskondan]] kaks' pühäpertid om lidnas: Aleksandr Nevskijan jumalanpert' i Venäman uziden moknikoiden da hengenavaidajiden pühäpert'.

== Ižanduz ==
Ižandusen päsarak om sömtegimišt. Avtobusad oma kundaližtransportaks lidnas.

Agrotehnine tehnikum om professionaližen opendusen aluzkundaks.

== Irdkosketused ==
* [http://gorodblag.ucoz.ru/ Blagodarnii-lidnan tobmuden aluzkundoiden oficialine sait (''gorodblag.ucoz.ru'').] {{ref-ru}}
{{Commons|Category:Blagodarny}}

{{Stavropolin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Stavropolin randan lidnad]]
[[Kategorii:Blagodarnijan lidnümbrik|*]]
