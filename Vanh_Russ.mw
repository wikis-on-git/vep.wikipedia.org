{{Eländpunkt
 | Nimi = Vanh Russ<br />Старая Русса
 | Lidnanznam = Coat of Arms of Staraya Russa.svg
 | Flag = Flag of Staraya Russa (Novgorod oblast).png
 | Lidnanznam text = Vanhan Russan lidnanznam
 | Flag text = Vanhan Russan flag
 | Valdkund = Venäma
 | Eläjiden lugu = 29,019
 | Voz' = 2017
 | Pind = 18.54
 | Fail = Старая Русса, ул. Санкт-Петербургская, 5.JPG
 | Pämez' = Aleksandra Džumaeva (2005—)
 | Telefonkod = +7-81652-xx-xxx
 | Avtokod = 53
 | Aigvö = [[UTC]]+3 ([[MSK]]+0)
}}
'''Vanh Russ''' ({{lang-ru|Старая Русса}}) om Venäman lidn, lidnankund da kurort [[Uz'lidnan agj]]an päivlaskmas. Se om agjan koumanz' lidn eläjiden lugun mödhe, [[Vanhan Russan rajon]]an administrativine keskuz.

== Istorii ==
Eländpunkt om olmas 11. voz'sadaspäi kuti ''Rus'' ({{lang-ru|Руса}}) löutud [[tohesižed kirjeižed|tohesižen kirjeižen]] mödhe, nimitihe jogen mödhe (nüg. Porus'j). Mainitase aigkirjas ezmäižen kerdan vl 1167. Vll 1199−1201 saudihe varmitest. Lidn šingotihe [[keitandsol]]an pramozlal. Mülüi [[Ročinma]]n okkupacijan zonha vll 1611−1617, kaik oli vargastadud. Vspäi 1785 šingotase kurortaks. Vl 1878 raudte Sures Uz'lidnaspäi tuli lidnha (om muretud Suren Sodan aigan), vl 1894 — «[[Pskov]] — [[Bologoje]]»-raudte. Lidn sai oficiališt nügüdläšt nimitust 20. voz'sadaspäi, oficialitomišt — 16. voz'sadaspäi.

Lidn šingotase sömtegimišton edheotandoil, aviakohenduztegimel i himižen mašiništonsauvondan tegimel, mugažo turizmal.

== Geografijan andmused ==
Lidn sijadase Polist'-jogen da sen huran Porus'j-ližajogen ({{lang-ru|Порусья}}) kaikil randoil ([[Lovat'|Lovatin]] i [[Il'mjärv]]en bassein), 25 m ü.m.t. keskmäižel korktusel. Matkad [[Sur' Uz'lidn|Surhe Uz'lidnhasai]] om 59 km pohjoižhe orhal vai 97 km avtotedme ümbri Il'mjärves. Toine lähembaine lidn om [[Sol'ci]] 64 km päivlaskmha orhal vai 79 km avtol.

Dubovici- (1 107 rist. vl 2010) i Roščino- (kaikenaigaižeta ristitištota vl 2010) küläd mülüdas lidnankundha Vanhan Russan ližaks. Lidnankundan pind — 34,87 km².

== Eläjad ==
Vn 2010 Venäman rahvahanlugemižen mödhe eläjiden lugu oli 31 809 ristitud, lidnankundan — 32 816 ristitud, rajonan seičeme kümnendest. Kaikiš suremb ristitišt oli 40..41 tuh. eläjid vll 1979−2001 (41 600 rist. vl 1992). Vl 2017 kaik 30 081 ristitud elihe lidnankundas.

== Irdkosketused ==
* [http://sovetrussa.ru/ Lidnan Ezitajiden Nevondkundan oficialine sait (''sovetrussa.ru'').] {{ref-ru}}
* [http://www.admrussa.ru/ Vanhan Russan lidnankundan da rajonan ühthižen administracijan oficialine sait (''admrussa.ru'').] {{ref-ru}} {{ref-en}} {{ref-de}}
* [http://admgorod.admrussa.ru/ Lidnan administracijan endevanh sait (''admgorod.admrussa.ru'').] {{ref-ru}}
{{Commons|Старая Русса}}

{{Uz'lidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Uz'lidnan agjan lidnad]]
[[Kategorii:Vanhan Russan rajon|*]]
