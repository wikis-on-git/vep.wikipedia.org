{{1000}}
[[Fail:Mississippirivermapnew.jpg|thumb|300px|Mississipin basseinan kart.]]
{{Znamoičendad|Mississipi}}
'''Mississipi''' ({{lang-en|Mississippi}} [ˌmɪsəˈsɪpi], [[odžibven kel'|odžibven kelel]]: ''misi-ziibi'' vai ''Gichi-ziibi'' znamoičeb «sur' (znamasine) jogi») om jogi [[Amerikan Ühtenzoittud Valdkundad|AÜV:oiš]]. Se om koumanz' basseinan pindan mödhe, nellänz' pitte ([[Missuri (jogi)|Missuri]]-ližajogenke) da ühesanz' täuz'vezižusen mödhe jogi mail'mas.

== Ühthižed andmused ==
Jogen piduz om 3734 km, Missurinke — 6300 km. Basseinan pind om 2 981 tuh. km², se sijadase AÜV:oiš läz täuzin, pen' pala om [[Kanad]]as.

Joginišk om Nikolett-Krik-oja [[Minnesot]]-štatas, sijadase 530 metrad valdmeren pindan päl. Joksmuz om oigetud suvhe tobman palan. Jogi sädab sur't del'tad [[Atlantine valdmeri|Atlantižen valdmeren]] [[Meksikan laht]]es. Mississipi-jogi jokseb 10 štatan territorijoiš läbi vai om niiden röunaks (mödvedhe): [[Minnesot]], [[Viskonsin]], [[Ajov]], [[Illinois]], [[Missuri (štat)|Missuri]], [[Kentukki]], [[Tennessi]], [[Arkanzas]], [[Mississipi (štat)|Mississipi]] da [[Luizian]]. Jogi jokseb štatan röundame päiči Minnesot- da Luizian-štatoiden palas.

== Istorii ==
Amussai [[indejalaižed]] eliba Mississipi-jogen da sen ližajogiden randoil. Heišpäi enambuz oli mecnikoikš da keradajikš, no erased ühtniba šingotadud [[maižanduz|maižandusen]] kundoihe. 1500-nzil vozil evropalaižed tuliba, i se azj vajehti igähižiden rahvahiden elonmahtust kaikeks igäks. Jogi tegihe röunaks [[Uz' Ispanii|Uden Ispanijan]] i [[Uz' Francii|Uden Francijan]] täht, mugažo aigaližiden [[Amerikan Ühtenzoittud Valdkundad|AÜV:oiden]] täht. Sen jäl'ghe jogi zavodi olda znamasižeks transportsoneks da ühtištoitusen abutuseks. 19. voz'sadal Mississipi oiktoidenke ližajogidenke, [[Missuri (jogi)|Missurinke]] päpaloin, tegihe AÜV:oiden päivlaskmaižen ekspansijan teikš.

Jogen alangišt om kattud nimasižiden sagedmaiden sanktal šoidul, se om AÜV:oiden üks' regionišpäi kaikiš väghiženke mahusenke. Maižandusen šingotez vei tetabale [[purulaiv]]oiden erale Mississipin agjoiš. [[Rahvahanikoiden soda AÜV:oiš|Rahvahanikoiden sodan]] aigan Ühtištusen sodaväged (Pohjoižen armii) anastiba Mississipid, i se kärauzi vastustelendad, sikš miše jogi om tarbhaine kuti torguind- da transportte. 20. voz'sadan augotišel jogirandaližed lidnad kazvoiba kaikenaigašti, sauvoihe äi surid jogilaivid da baržid, zavodihe masštabižid gidrotehnižid radoid. 15 pen't padoseinäd i kaks'kümne seičeme šlüzad da dambad om üläjoges nügüd'. Jogen znamoičend ližadui heredan tegimišton heredan šingotesen tagut [[Sured järved|Suriden järviden]] regionas [[Toine mail'man soda|Toižen mail'man sodan]] jäl'ghe.

Mississipin basseinan nügüd'aigaine šingotez vei ekologijan problemale — jogiveziden redustandale maižandusen jänduzvezil. Sen ližaks, jogi sirdab Atčafalai-hijaman polehe kaikuččel vodel mahusen uziden sagedmaiden da erozijan tagut, se voib mureta drenažan da pästmižen olijoid sistemid, [[Uz' Orlean]] da toižed lähižed portad voidas upota.

== Fizine geografii ==
Mississipi jagase üläjogehe da alajogehe. Niiden röun om Illinois-štatas, Mississipin da [[Ogajo (jogi)|Ogajon]] ühthejoksmusen sijas 100 m valdmeren pindan päl korktusel. Jogi keradab [[Appalačid]]-mägisisteman da [[Kall'oikahad mäged|Kall'oikahiden mägiden]] kesktahon veden enambust.

Vezi jokseb joginiškaspäi del'thasai läz 90 päiväd. Jogen vedhuden sekundpiguz om 7..20 tuh. m³. Vodhe 1900 rindataden (400 mln tonnad), vozil 1990−2010 sagedmaiden jogavozne lähtend om koume kerdha penemba (145 mln), sikš miše dambid sauvoihe, randoid vahvištihe i jogenvagod puhtastihe da süvetihe, tehtihe sidä-žo üläližajogil (Missuri, Ogajo).

Sur'veded oleldas joges, ned oliba vozil 1927 i 1993. [[Manrehkaiduz|Manrehkaidusiden]] zon (angl. ''New Madrid Seismic Zone'') om keskmäižes joksendas. Sured kahesaballaižed manrehkaidused oliba vozil 1811−1812, Rilfut-järv sädihe jäl'ghe.

Sured portad (mödvedhe): [[Minneapolis]] da [[Sent Pol (lidn, Minnesot, AÜV)|Sent Pol]], [[Sent Luis]], [[Memfis (Tennessi)|Memfis]], [[Baton Ruž]], [[Uz' Orlean]].

== Galerei ==
<center><gallery>
Fail:Lake Itasca Mississippi Source.jpg|Joginišk, lähtend Itask-järvespäi
Fail:Saint Anthony Falls aerial.jpg|Sildad joges päliči [[Minneapolis]]-lidnas
Fail:Monks Mound in July.JPG|[[Kahokii]] om enččen [[mississipin kul'tur]]an lidn läz [[Sent Luis]]ad
Fail:CairoIL from space annotated.jpg|Mississipin ühthejoksmusen sija [[Ogajo (jogi)|Ogajonke]] - oiktanke ližajogenke
Fail:Tanker IVER SPRING on Mississippi River in New Orleans.jpeg|Tanker jogel [[Uz' Orlean|Udes Orleanas]]
Fail:Oil Leak from Damaged Well in Gulf of Mexico 2010-04-25.jpg|Jogen suhišt Meksikan lahtes vl 2010
</gallery></center>

== Irdkosketused ==
* [http://www.rivermuseum.com/ Mississipi-jogen Rahvahaližen muzejan da akvaruiman sait] (''rivermuseum.com'' — [[Dabek]], [[Ajov]]). {{ref-en}}

[[Kategorii:Mississipi (jogi)| ]]
[[Kategorii:AÜV:oiden joged]]
[[Kategorii:Meksikan laht]]
[[Kategorii:Joged kirjamišton mödhe]]
