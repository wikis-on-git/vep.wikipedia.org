{{1000}}{{A10000}}
{{Personalii
| изображение = Dvorak.jpg
| описание изображения = Antonin Dvoržak vl 1882
}}
'''Antonin Dvoržak''' ({{lang-cs|Antonín Leopold Dvořák}}; sünd. 8. sügüz'ku 1841, [[Nelahozeves]]-külä läz Pragad, [[Avstrijan imperii]] — kol. 1. semendku 1904, [[Prag]], [[Avstrijan da Mad'jaranman imperii|Avstrii da Mad'jaranma]]) oli sur' [[Čehanma|čehalaine]] muzikankirjutai da dirižor, [[romantizm]]an ezitai. Hän kävuti Čehijan rahvahanmuzikan motivid da elementoid ičeze sädusiš.

Antonin Dvoržak oli kirjutanu 9 simfonijad, 11 operad, simfonižid poemid, vokališt- da kamermuzikad. Populärižed oma hänen simfonii e-moll op. 95 «Udes Mail'maspäi» (1895), koncert [[violončel'|violončelile]], mugažo «Slavižed kargud».

== Biografii ==
Tuleban aigan muzikankirjutai oli sündnu Nelagozeves-külähä ezmäižeks kahesas lapsespäi, eli siš elon tobjad palad, openui külän muzikškolas kuz'voččes igäspäi. Antoninan František-tat pidi traktirad i vändi citral professionaližikš, ka kazvatajad näguiba poigan muziklahjakahut i oigenziba händast openuda aigašti. Vll 1854−1857 priha openui muzikteorijad i vändod organal, fortepjanol i violal lähižes [[Zlonice]]s, sid' oli Pragan organanvändajiden školas vhesai 1858. 1860-nzil vozil Dvoržak radnikoiči violanvändajaks Čehijan provizižes teatras. Vl 1871 läksi orkestraspäi kirjutamha muzikad da samha finansišt ripmatomut. Muzikankirjutajan lahjakahuz sai avarod tundištust nenil vozil teravas.

Antonin i Anna Dvoržakova (1854−1931) vändiba sajad vl 1873, hö oliba naimiželos 31 vot. Kaik ühesa last sünduihe, heišpäi kuz' kändiba täuz'kaznuzikš.

== Homaičendad ==
<references/>

{{Commons|Antonín Dvořák}}

{{stub}}
[[Kategorii:Čehanman muzikankirjutajad]]
[[Kategorii:Muzikankirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Avstrijan imperijha]]
[[Kategorii:Kolnuded Pragas]]
