{{Eländpunkt
 | Nimi = Jasnii<br />Ясный
 | Lidnanznam = Coat of Arms of Yasnyi Rayon.gif
 | Flag = Flag of Yasnensky rayon (Orenburg oblast).png
 | Lidnanznam text = Jasnijan lidnanznam
 | Flag text = Jasnijan flag
 | Valdkund = Venäma
 | Eläjiden lugu = 15,675
 | Voz' = 2017
 | Pind = 
 | Fail = Yasny.jpg
 | Pämez' = Tat'jana Silant'jeva (2015—)
 | Telefonkod = +7-35368-xx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
'''Jasnii''' ({{lang-ru|Ясный}}) om [[Venäma]]n lidn [[Orenburgan agj]]an suvipäivnouzmas. Se om Jasnijan lidnümbrikon üks'jäine lidn, nimitihe lidnümbrikod rajonaks vspäi 1979 vhesai 2015.

== Istorii ==
Vl 1935 löuzihe [[azbest]]ad läz kazahlaižiden Kijembai-küläd. Jasnii-eländpunktan aluz om pandud vl 1961 žiloks samha [[azbest]]ad Kijembain löudmižsijal da sauvomha Kijembain azbestan kaivuzkombinatad. Žilo oli lidnanvuiččen vspäi 1962. Se sai lidnan statusad vl 1979.

== Geografijan andmused ==
Lidn sijadase Suvižes [[Uralmäged|Uralantagaižes]], 360 m keskmäižel korktusel valdmeren pindan päl. Matkad [[Orenburg]]hasai om 480 km päivlaskmha, [[Kazahstan]]an röunhasai — 24 km suvhe ([[Aktoben agj]]). Lähembaine Mägipölvaz-raudtestancii ({{lang-ru|Горный Лён}}) sijadase 3 km suvhe lidnaspäi. Lähembaine lidn om [[Orsk]] 115 km päivlaskmha avtotedme vai 95 km orhal.

Sodalendimpöud sijadase Jasnijan lodehližel röunal, Komarovskijan lidnümbrikos. Ühtennimižed sodapoligon da kosmodrom (radab vspäi 2006) oma läz lidnad.

17 žilod mülüdas lidnümbrikho Jasnijan ližaks. Lidnümbrikon pind — 3565,32 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 363 ristitud, nell' videndest rajonan ristitištos. Kaikiš suremb ristitišt oli edel [[Komarovskii (Orenburgan agj)|Komarovskijan lidnümbrikon (sauptud administrativiž-territorialine ühtnik)]] sädandad — vozil 1989, 2003 i 2004, 26..27 tuhad eläjid. [[Ortodoksine hristanuskond|Ortodoksižen hristanuskondan]] kaks' pühäpertid om lidnas.

Kaivuztehnologine tehnikum om professionaližen opendusen aluzkundaks.

== Irdkosketused==
* [http://ясный-го.рф/ Lidnümbrikon tobmuden aluzkundoiden oficialine sait (''ясный-го.рф'').] {{ref-ru}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
