{{Valdkund
| Nimi = Moldovan Tazovaldkund<br >Republica Moldova
| Valdkundznam = Coat of arms of Moldova.svg
| Flag = Flag of Moldova.svg
| Valdkundznam text = Moldovan valdkundznam
| Flag text = Moldovan flag
| Pälidn = Kišinöv
| Eläjiden lugu = 3,437,720<ref>[https://www.cia.gov/library/publications/the-world-factbook/geos/md.html Moldovan ristitišton lugun endustuz vn 2018 heinkus. // Mail'man faktoiden kirj. — ''Cia.gov''.] {{ref-en}}</ref><ref>Sen ližaks läz 500 tuhad ristituid elädas [[Dnestranrand]]as.</ref>
| Voz' = 2018
| Pind = 33,851
| Kart = Location Moldova Europe.png
| Kel' = [[romanijan kel'|romanijan]] ([[moldovan etnolekt]])
| Valdkundan pämez' = [[Dodon Igor'|Igor' Dodon]]
| Päministr = [[Filip Pavel|Pavel Filip]]
| Religii = [[hristanuskond]]
| Valüt = [[Moldovan lei]] (MDL)
| Internet-domen = [[.md]]
| Telefonkod = +373
| Aigvö = tal'vel [[UTC]]+2,<br />kezal [[UTC]]+3
}}
'''Moldov''' vai '''Moldavii''' ({{lang-ro|Moldovа}}), täuz' oficialine nimituz — '''Moldovan Tazovaldkund''' ({{lang-ro|Republica Moldova}}), om mererandatoi valdkund Suvipäivnouzmpol'žes [[Evrop]]as. Pälidn da kaikiš suremb lidn om [[Kišinöv]].

== Istorii ==
Vozil 1924−1991 Moldov oli [[Nevondkundaline Ühtištuz|NSTÜ:n]] palaks: vll 1924−1940 kuti [[Ukrain]]an avtonomii, vozil 1940−1991 — NSTÜ:n tazovaldkundaks.

Vn 1991 27. päiväl elokud Moldov tedoti ripmatomudes [[NSTÜ|Nevondkundaližes Ühtištusespäi]].

Jäl'gmäine valdkundan konstitucii<ref>[http://lex.justice.md/viewdoc.php?action=view&view=doc&id=311496&lang=2 Moldovan Konstitucijan tekst (2006). — ''Lex.justice.md''.] {{ref-ru}}</ref> ({{lang-ro|Constituţia}}) om vahvištadud parlamental vn 1994 29. päiväl heinkud da tuli väghe sen-žo voden 27. päiväl elokud. Nügüd' se om väges möhembaižidenke vajehtusidenke.

== Geografijan andmused ==
[[Fail:MoldRelief.jpg|thumb|left|250px|Moldovan reljefan kart.]]
Moldov om mavaldkundröunoiš [[Romanii|Romanijanke]] päivlaskmas (röunan piduz — 450 km), [[Ukrain]]anke pohjoižes, päivnouzmas da suves (940 km). Ühthine röunoiden piduz — 1390 km. Moldov om mererandatoi valdkund, no man suves [[Mustmeri|Mustmeren]] randpol' sijadase ani läz.

Valdkund levigandeb kukhikahal tazangištol. Moldovan kaikiš korktemb čokkoim om [[Balanešti]]-mägi, 429 m valdmeren pindan päl. Valdkundan znamasižed joged oma [[Dnestr]] i [[Prut]]. Kaik joged jokstas [[Mustmeri|Mustmerhe]]. 200-metrine [[Dunai]]-jogen randan pala om Moldovan kaikiš suvembaks čokkoimeks.

Klimat om [[ven vö|ven]] kontinentaline, pehmdanke tal'venke, keza oleskeleb pit'kan päipaštokahan. Vilukun keskmäine lämuz om −4 C°, heinkun — +21 C°. Paneb sadegid 380..550 mm vodes, kuidme tazomäras.

Londuseližed pävarad oma [[bur hil']], [[fosfor]]itad; toižed varad — [[mouckivi]], [[sauvondgips]], [[mustma]].

== Politine sistem ==
[[Fail:Parliament Building Moldova.jpg|thumb|right|250px|Moldovan parlamentan sauvuz [[Kišinöv]]as.]]
Moldov om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-ro|Președintele}}). Vspäi 2016 kaik rahvaz valičeb händast nelläks vodeks, enamba kaht strokud jäl'geten ei sa. Ende parlamentan ühtnijad valičiba prezidentad vozil 2001−2012. Prezident paneb päministrad ({{lang-ro|Prim-ministrul}}) radnikusele parlamentan hökkähtusenke.

Parlament ({{lang-ro|Parlamentul Republicii Moldova}}) om üks'kodine 101 ühtnijanke. Kaik rahvaz valičeb heid nelläks vodeks.

Parlamentan ühtnijoiden järgenduseližed valičendad oliba vn 2014 30. päiväl kül'mkud. Prezidentan järgenduseližed valičendad oliba kaks'turaižed vl 2016 (30. reduku da 13. kül'mku), [[Igor' Dodon]] sai vägestust ezmäižes (47,98%) i kahtendes turas (52,18%). Vs 2016 vilukun 20. päiväspäi [[Pavel Filip]] radab päministran.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Moldovan administrativiž-territorialine jagand]].''

Moldov jagase 32 rajonha ({{lang-ro|raion}}), 5 municipijha (3 sured lidnad, 1 avtonomijan pälidn da 1 territorijan pälidn), 1 avtonomii ([[Gagauzii]] man suves) da Dnestran huran randišton administrativiž-territorialižihe ühtnikoihe eriliženke oiktuzliženke statusanke ([[Dnestranrand]]al om ičeze administrativine jagand). Edemba rajonad alajagasoiš 61 lidnha da 916 küläkommunha. 32 lidnad-rezidencijad oma rajoniden keskusikš. [[Kišinöv]]-municipii jagase 5 sektorha (Kišinöv-lidn), 6 lidnha da 12 kommunha. Toižed municipijad alajagasoiš kommunihe.

Tundištamatoi [[Dnestranrand|Dnestranrandan Moldovan Tazovaldkund]]-valdkund kontroliruib Dnestran huran randan ühtnikoiden tobmad palad da [[Benderi]]-lidn oiktal randal, ned oma hoik jono pidust' [[Ukrain]]an röunad. Dnestranrand alištub keskuzohjastusele vaiše paloin.

== Eläjad ==
Vl 2014 valdkundan eläjiden lugu oli 3,557,600 ristitud<ref>[http://www.statistica.md/newsview.php?l=ru&idc=168&id=4324 Moldovan kaikenaigaine ristitišt vn 2014 1. päiväl vilukud ([[Dnestranrand]]ata, senke läz 4 mln). — Moldovan Tazovaldkundan Nacionaline statistikan radnikoičend (''statistica.md'').] {{ref-ru}}</ref>. Kaikiš suremb ristitišt oli 4,366,300 eläjad vl 1991. Läz 25% ristitištod (600..1000 tuhad valdkundan rahvahanikoid) ratas verhiš maiš.

Rahvahad (2014): [[moldovalaižed]] — 75,1%, [[romanijalaižed]] — 7,0%, [[ukrainalaižed]] — 6,6%, [[gagauzalaižed]] — 4,6%, [[venänikad]] — 4,1%, [[bolgarijalaižed]] — 1,9%, toižed rahvahad — 0,7%.

Vn 2004 rahvahanlugemižen mödhe 93% eläjid oliba [[hristanuskond|ortodoksižen jumalankodikundan]] uskojad.

Toižed järedad lidnad (enamba 45 tuh. ristituid vl 2014, surembaspäi penembha): [[Bel'ci]], [[Tiraspol']], [[Benderi]], [[Ribnic]]. Kaik om 66 lidnad da 1615 küläd valdkundas.

== Ižanduz ==
Vl 2014 Moldovan päeksport<ref>[http://www.statistica.md/newsview.php?l=ro&idc=168&id=4650&parent=0#top Activitatea de comerț exterior a Republicii Moldova în anul 2014. — ''Statistica.md''.] {{ref-ro}}</ref> oli [[söndtavarad]] — 26% (sidä kesken [[jom]]ad da [[südäivezi|südäiveded]]), [[sobad]] — 22%, [[mašiništ]] — 14%, [[vin]] da [[tabak]] — 9%, himine produkcii — 7%, [[kangaz|kanghad]] — 7%; toine eksport oli [[pühävoi]] da toižed [[razv]]ad — 3%. Vl 2014 [[Romanii]], [[Venäma]], [[Italii]], [[Ukrain]] da [[Saksanma]] oliba pätorguindpartnörikš.

== Homaičendad ==
<references />

== Irdkosketused ==
* [http://www.moldova.md/ Moldovan Tazovaldkundan oficialine sait (''moldova.md'').] {{ref-ro}} {{ref-ru}} {{ref-en}}
* [http://www.parlament.md/ Moldovan parlamentan oficialine sait (''parlament.md'').] {{ref-ro}} {{ref-en}} {{ref-ru}}
* [http://www.gov.md/ Moldovan Tazovaldkundan ohjastusen oficialine sait (''gov.md'').] {{ref-ro}} {{ref-en}} {{ref-ru}}
* [http://www.statistica.md/ Moldovan Statistižen nacionaližen büron sait (''statistica.md'').] {{ref-ro}} {{ref-ru}} {{ref-en}}
{{Commons|Moldova}}

{{Evrop}}

[[Kategorii:Moldov| ]]
