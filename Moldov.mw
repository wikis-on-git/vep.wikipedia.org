{{Valdkund
| Nimi = Moldovan Tazovaldkund<br >Republica Moldova
| Valdkundznam = Coat of arms of Moldova.svg
| Flag = Flag of Moldova.svg
| Valdkundznam text = Moldovan valdkundznam
| Flag text = Moldovan flag
| Pälidn = Kišinöv
| Eläjiden lugu = 3,557,600<ref>[http://www.statistica.md/newsview.php?l=ru&idc=168&id=4324 Moldovan kaikenaigaine ristitišt vl 2014 vilukun 1. päiväl ([[Dnestranrand]]ata). — Moldovan Tazovaldkundan Nacionaline statistikan radnikoičend (statistica.md).] {{ref-ru}}</ref>
| Voz' = 2014
| Pind = 33,851<ref>[https://www.cia.gov/library/publications/the-world-factbook/geos/md.html Moldovan pind. — Mail'man faktoiden kirj (Cia.gov).] {{ref-en}}</ref>
| Kart = Location Moldova Europe.png
| Kel' = [[romanijan kel'|romanijan]]
| Valdkundan pämez' = [[Timofti Nikolae|Nikolae Timofti]]
| Päministr = [[Gaburič Kirill|Kirill Gaburič]]
| Religii = [[hristanuskond]]
| Valüt = [[Moldovan lei]] (MDL)
| Internet-domen = [[.md]]
| Telefonkod = +373
| Aigvö = tal'vel [[UTC]]+2,<br />kezal [[UTC]]+3
}}
'''Moldov''' vai '''Moldavii''' ([[romanijan kel'|rom.]]: ''Moldovа''), täuz' oficialine nimituz — '''Moldovan Tazovaldkund''' ([[romanijan kel'|rom.]]: ''Republica Moldova''), om mererandatoi valdkund Suvipäivnouzmpol'žes [[Evrop]]as. Pälidn da kaikiš suremb lidn om [[Kišinöv]].

== Istorii ==
Vozil 1924-1991 Moldov oli [[NSTÜ]]:n palaks: 1924-1940 kuti [[Ukrain]]an avtonomii, vozil 1940-1991 — [[Nevondkundaline Ühtištuz|NSTÜ]]:n tazovaldkundaks.

Vl 1991 elokun 27. päiväl Moldov tedoti ripmatomudes [[NSTÜ|Nevondkundaližes Ühtištusespäi]].

Jäl'gmäine valdkundan konstitucii<ref>[http://lex.justice.md/viewdoc.php?action=view&view=doc&id=311496&lang=2 Moldovan Konstitucijan tekst (2006). — Lex.justice.md.] {{ref-ru}}</ref> ([[romanijan kel'|rom.]]: ''Constituţia'') oli vahvištadud parlamental vl 1994 heinkun 29. päiväl da tuli väghe sil-žo vodel elokun 27. päiväl. Nügüd' se om väges möhembaižiden vajehtusidenke.

== Geografijan andmused ==
[[Fail:MoldRelief.jpg|thumb|left|250px|Moldovan reljefan kart.]]
Moldov om mavaldkundröunoiš [[Romanii|Romanijanke]] päivlaskmas (röunan piduz — 450 km), [[Ukrain]]anke pohjoižes, päivnouzmas da suves (940 km). Ühthine röunoiden piduz — 1390 km. Moldov om mererandatoi valdkund, no man suves [[Must meri|Mustan meren]] randpol' sijadase ani läz.

Valdkund levigandeb kukhikahal tazangištol. Moldovan kaikiš korktemb čokkoim om [[Balanešti]]-mägi, 429 m valdmeren pindan päl. Valdkundan surembaižed joged oma [[Dnestr]] da [[Prut]]. Kaik joged jokstas [[Must meri|Mustha merhe]]. Moldovan suvembaižes čokkoimes om 200-metrine [[Dunai]]-jogen randan pala.

Klimat om [[ven vö|ven]] kontinentaline, pehmdan tal'venke da pit'kan päipaštokahan kezanke. Vilukun kesklämuz om -4°C, heinkun — +21°C. Paneb sadegid 380-550 mm vodes, kuidme tazomäras.

Londuseližed pävarad oma [[bur hil']], [[fosforitad]]; toižed varad — [[mouckivi]], [[sauvondgips]], [[mustma]].

== Politine sistem ==
[[Fail:Parliament Building Moldova.jpg|thumb|right|250px|Moldovan parlamentan sauvuz [[Kišinöv]]as.]]
Moldov om unitarine [[parlamentine tazovaldkund|parlamentine]] tazovaldkund. Valdkundan pämez' om prezident. Parlament paneb händast radsijha 3/5 deputatoiden äniden enambusel, sen ühtes kahtenden onetoman naprindan jäl'ghe prezidentan velgusentäutai pästab parlamentad radmaspäi edel strokud.

Parlament ([[romanijan kel'|rom.]]: ''Parlamentul Republicii Moldova'') om üks'kodine 101 ühtnijanke. Kaik rahvaz valičeb heid nelläks vodeks.

Järgvaličendad parlamentha oliba vl 2014 kül'mkun 30. päiväl. Nügüdläine prezident om [[Nikolae Timofti]], händast valitihe vl 2012 keväz'kun 16. päiväl. Vspäi 2015 uhokun 18. päiväspäi [[Kirill Gaburič]] om päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Moldovan administrativiž-territorialine jagand]].''

Moldov alajagase 32 rajonha ([[romanijan kel'|rom.]]: ''raion''), 5 municipijha (3 sured lidnad, 1 avtonomijan pälidn da 1 territorijan pälidn), 1 avtonomii ([[Gagauzii]] man suves) da Dnestran huran randišton administrativiž-territorialižihe ühtnikoihe eriližen oiktuzližen statusanke ([[Dnestranrand]]al om ičeze administrativine jagand). Edemba rajonad jagase 61 lidnha da 916 küläkommunha. 32 lidnad-rezidencijad oma rajoniden keskusikš. [[Kišinöv]] jagase 5 sektorha, ned — 6 lidnha da 12 kommunha. Toižed municipijad alajagase kommunihe.

Tundištamatoi [[Dnestranrand|Dnestranrandan Moldovan Tazovaldkund]]-valdkund kontroliruib Dnestran huran randan ühtnikoiden tobmad palad da [[Benderi]]-lidn oiktal randal, ned oma hoik jono pidust' [[Ukrain]]an röunad. Dnestranrand alištub keskuzohjastusele vaiše paloin.

== Eläjad ==
Moldovas elädas [[moldavijalaižed]]. Läz 25% ristitištod (600-1000 tuhad valdkundan rahvahanikoid) ratas verhiš maiš.

Toižed sured lidnad (enamba 45 tuh. ristitud vl 2014, surembaspäi penembha): [[Bel'ci]], [[Tiraspol']], [[Benderi]], [[Ribnic]]. Kaik om 66 lidnad da 1615 küläd valdkundas.

Vn 2004 rahvahanlugemižen mödhe 93% eläjid oliba [[hristanuskond|ortodoksižen jumalankodikundan]] uskojad.

== Ižanduz ==
Vl 2014 Moldovan päeksport<ref>[http://www.statistica.md/newsview.php?l=ro&idc=168&id=4650&parent=0#top Activitatea de comerț exterior a Republicii Moldova în anul 2014. — Statistica.md.] {{ref-ro}}</ref> oli [[söndtavarad]] (26%, sidä kesken [[jom]]ad da [[südäivezi|südäiveded]]), [[sobad]] (22%), [[mašiništ]] (14%), [[vin]] da [[tabak]] (9%), himine produkcii (7%), [[kangaz|kanghad]] (7%); toine eksport oli [[pühävoi]] da toižed [[razv]]ad (3%). Vl 2014 [[Romanii]], [[Venäma]], [[Italii]], [[Ukrain]] da [[Saksanma]] oliba pätorguindpartnörikš.

== Homaičendad ==
<references />

== Irdkosketused ==
* [http://www.moldova.md/ Moldovan Tazovaldkundan oficialine sait.] {{ref-ro}} {{ref-ru}} {{ref-en}}
* [http://www.parlament.md/ Moldovan parlamentan oficialine sait.] {{ref-ro}} {{ref-en}} {{ref-ru}}
* [http://www.gov.md/ Moldovan Tazovaldkundan ohjastusen oficialine sait.] {{ref-ro}} {{ref-en}} {{ref-ru}}
* [http://www.statistica.md/ Moldovan Statistižen nacionaližen büron sait.] {{ref-ro}} {{ref-ru}} {{ref-en}}

{{Commons|Moldova}}
{{Evrop}}

[[Kategorii:Moldov| ]]
