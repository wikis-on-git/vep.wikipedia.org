{{Eländpunkt
 | Nimi = Nägan'<br />Нягань
 | Lidnanznam = Coat of arms of Nyagan.png
 | Flag =
 | Lidnanznam text = Näganin lidnanznam
 | Flag text =
 | Valdkund = Venäma
 | Eläjiden lugu = 58,733
 | Voz' = 2021
 | Pind = 50
 | Fail = Панорама центра города.jpg
 | Pämez' = Ivan Jamašev<br />(reduku 2016—)
 | Telefonkod = +7-34672-xx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Nägan' ''' ([[venäkel'|ven]]. i {{lang-tt|Нягань}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] päivlaskmas. Om ümbärtud [[Oktäbr'skojen rajon (Hantin da Mansin avtonomine ümbrik)|Oktäbr'skojen rajonan]] territorijal.

== Istorii ==
Ezmäižed kaikenaigaižed eläjad mainitadas niiš tahoiš 19. voz'sadan lopus.

Eländpunktan aluz om pandud vl 1965 kuti ''Näh-žilo'' varhapanemha mecad. Vodele 1967 saudihe raudted [[Ivdel'|Ivdelišpäi]] (Sverdlovskan agj) žilhosai, ezmäine jonuz tuli, ''Nägan'''-raudtestancii radab lidnan päivlaskmaižes palas. Vl 1978 sädihe «Krasnoleninskneftegazgeologija»-tedištelendekspedicijan, i pigai löutihe [[kivivoi]]d žilon ümbrištos. Vl 1985 žilo sai lidnan statusad nügüdläiženke nimitusenke, udesnimitihe raudtestancijan mödhe.

Nägan' šingotase kivivoin da sen gazan samižel (6 mln tonnoid i 1,5 mlrd m³ vl 2015, «PN-Nägan'neftegaz» om «[[Rosneft']]»-kompanijan palaks), kivivoinümbriradajal tegimel, Näganin GRES:al, kivivoin gazan ümbriradmižel, irgän [[kvarc]]an edheotandal, mecan varhapanendal da ümbriradmižel brusha.

== Geografijan andmused ==
Lidn sijadase Nägin'jugan-jogen hural randal ({{lang-ru|Нягыньюган}} 120 km pitte, [[Ob'|Obin]] hura ližajogi), 40 m keskmäižel korktusel valdmeren pindan päl. Matkad [[Hanti-Mansiisk]]hasai om 228 km suvipäivnouzmha orhal vai 288 km avtotedme. Lähembaižed lidnad oma [[Sovetskii (Hantin da Mansin avtonomine ümbrik)|Sovetskii]] 131 km suvipäivlaskmha orhal vai raudtel, 262 km avtotedme i sen lähine [[Jugorsk]] 10 kilometras edemba. Regionaline Nägan'-lendimport (''NYA / НЯГ'', 14,2 tuh. passažiroid vl 2017) om saudud 10 km suvipäivnouzmha lidnan röunaspäi, tehtas aterjreisid i letas ümbrikodme.

Klimat om kontinentaline. Voden keskmäine lämuz — −1,4 C°, vilukun lämuz −23,1 C°, heinkun — +17,3 C°.

Nägan' om lidnümbrikon üks'jäine eländpunkt. Lidnümbrikon pind — 814 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 54 890 ristitud. Kaikiš suremb lidnan ristitišt oli 60 700 eläjad vl 1996.

[[Ortodoksine hristanuskond|Ortodoksižen hristanuskondan]] ph. Aleksii Moskvalaižen päjumalanpert'<ref>[http://sobory.ru/geo/locat/10142 Näganin pühäpertid ''sobory.ru''-saital.] {{ref-ru}}</ref> om saudud lidnha vll 1993−2004, [[islam]]an mečet' om olmas.

Rahvahad (enamba 0,8% vl 2010): [[venälaižed]] — 67,5%, [[totarlaižed]] — 7,1%, [[ukrainalaižed]] — 5,0%, [[baškiralaižed]] — 2,1%, [[azerbaidžanlaižed]] — 1,7%, [[uzbekad]] — 1,5%, [[kirgizlaižed]] — 0,9%, [[vaugedvenälaižed]] — 0,9%, [[čuvašalaižed]] — 0,8%, [[kumikad]] — 0,8%, toižed rahvahad — 6,9%, rahvahuden ozutandata — 4,8%.

Professionaližen opendusen aluzkundad: Näganin tehnologine kolledž, Uralan politehnižen kolledžan filial<ref>[http://упк-нягань.рф/ Uralan politehnižen kolledžan Näganin filialan sait (''упк-нягань.рф'').] {{ref-ru}}</ref> (Jekaterinburg), Uralan tegimištoliž-ekonomižen tehnikuman filial (Jekaterinburg) i [[Žirnovsk]]an kivivoitehnikuman filial.

== Galerei ==
<gallery mode="packed" heights="125px">
ТНК-Нягань-Южный-2006.png|«TNK-Nägan'»-edheotandan puhtastimed i tavarpark vl 2006 (Talinkan kivivoin löudmižsijaspäi)
Няганская ГРЭС.jpg|Näganin GRES vl 2013
Nyagan mkr2 21.jpg|Kahtendes mikrorajonas (2008)
</gallery>

== Homaičendad ==
<references />

== Irdkosketused ==
* [http://www.admnyagan.ru/ Lidnan tobmuden aluzkundoiden oficialine sait (''admnyagan.ru'').] {{ref-ru}}
* [http://nyagan.online/ Lidnan sijaližen ičeohjastusen organoiden informacine portal (''nyagan.online'').] {{ref-ru}}
{{Commons|Category:Nyagan}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
