{{10000}}{{A10000}}
{{Eländpunkt
 | Nimi = Gvadalahar<br />Guadalajara
 | Lidnanznam = Coat of Arms of Guadalajara (Mexico).svg
 | Flag = Flag of Guadalajara, Mexico.png
 | Lidnanznam text = Gvadalaharan lidnanznam
 | Flag text = Gvadalaharan flag
 | Valdkund = Meksik
 | Eläjiden lugu = 1,460,148
 | Voz' = 2010
 | Pind = 151.6
 | Fail = Montaje de la ciudad metropolitana de Guadalajara.jpg
 | Pämez' = Barbara Lizette Trigueros Becerra<br />(keväz'ku 2021—)
 | Telefonkod = +52-33
 | Aigvö = tal'vel [[UTC]]−6,<br />kezal [[UTC]]−5
}}
[[Fail:Mapa ZMG.svg|thumb|left|250px|Lidnan da sen municipalitetan kart vl 2008]]
'''Gvadalahar''' ({{lang-es|Guadalajara}} [ɡwaðalaˈxaɾa]) om [[Meksik]]an lidn valdkundan keskuzpalan päivlaskmas. Se om valdkundan kahtenz' lidn eläjiden lugun mödhe, [[Halisko]]-štatan administrativine keskuz (vspäi 1823).

== Istorii ==
Eländpunktan aluz om pandud vl 1542 varmitamha Ispanijan tobmut uziš maiš. Kristobal' de Onjate-alusenpanii nimiti lidnad ispanižen Gvadalaharan mödhe, päivlaskmaižen Meksikan Nunjo Bel'tran de Gusman-konkistadoran kodilidnan mödhe. Satusekaz sijaduz abuti lidnale šingotadas.

Gvadalaharan ižandusen päsarakod oma elektronikan tehmine (neniden kompanijoiden tegimed: [[General Electric]], [[Intel]], [[Hitachi]], [[Hewlett Packard]], [[Siemens]]) i sen eksport AÜV:oihe, sömtegimišt, tekstiline sarak i kengiden tehmine, avtopaloiden i metalližen instrumentan pästand, turizm.

== Geografijan andmused ==
Lidn sijadase Atemahak-alangištos, 1589 m ü.m.t. keskmäižel korktusel. Matkad [[Tün' valdmeri|Tünen valdmeren]] randhasai om 200 km päivlaskmha orhal, [[Mehiko]]hosai om 500 km päivnouzmha-suvipäivnouzmha orhal vai 550 km avtotedme.

Klimat om valdmeren [[subtropine vö|subtropine]] läz tropišt. Voden keskmäine päiväline lämuz om +20,9 C°, tal'vkun-vilukun — +17 C°, semendkun-kezakun +24 C°. Absolütine minimum oleskeli −1,5 C°. Paneb sadegid 1002 mm vodes, kuiv sezon oleskeleb kül'mkus-semendkus (82 mm pordos).

== Eläjad ==
Vn 2010 rahvahanlugemižen mödhe lidnan eläjiden lugu oli 1 460 148 ristitud. Kaikiš suremb lidnan ristitišt oli 1 650 205 eläjad vl 1990. Vl 2010 4,4 mln ristituid elihe lidnaglomeracijas 2 734 km² pindal, se om kahtenz' surtte Meksikas i Halisko-štatan ristitišton koume videndest.

Järed valdkundaline Gvadalaharan universitet om olmas vspäi 1792, sen aluz om pandud ph. Homoi Akvinalaižen kolledžan sijas (oli vspäi 1586).

Edeline lidnan pämez' om Ismael' del' Toro Kastro (2018−2021).

== Transport ==
Kiruhavtobusad i privatižed avtobusad oma kundaližeks transportaks lidnas. Vspäi 1989 metropoliten radab lidnas (isp. ''SITEUR'', 2 jonod, 29 stancijad, 24 km raudted).

Ravahidenkeskeine civiline lendimport sodan ripmatomudes Migel' Idal'go-i-Kostil'ja-vejan nimed (''GDL'', 14,3 mln passažiroid vl 2018) sijadase 16 km suvhe lidnan keskusespäi. Tehtas passažirreisid [[Amerikan Ühtenzoittud Valdkundad|AÜV:oiden]] i Meksikan äjihe lidnoihe, Panam-lidnha, om jügureisid mail'madme.

== Homaičendad ==
<references />

== Irdkosketused ==
* [http://guadalajara.gob.mx/ Lidnan ohjastusen sait (''guadalajara.gob.mx'').] {{ref-es}}
{{Commons|Guadalajara, Jalisco}}

[[Kategorii:Gvadalahar| ]]
[[Kategorii:Meksikan lidnad]]
[[Kategorii:Eländpunktad kirjamišton mödhe]]
[[Kategorii:Halisko|*]]
