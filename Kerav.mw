{{Eländpunkt
 | Nimi = Kerav<br />Kerava <small>(suom.)</small><br />Kervo <small>(roč.)</small>
 | Lidnanznam = Kerava.vaakuna.svg
 | Flag =
 | Lidnanznam text = Keravan lidnanznam
 | Flag text =
 | Valdkund = Suomenma
 | Eläjiden lugu = 36,279
 | Voz' = 2018-12-31
 | Pind = 30.79
 | Fail = Kerava.jpg
 | Pämez' = Kirsi Rontu<br />(kezaku 2016—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Kerav''' ({{lang-fi|Kerava}} [ˈkerɑʋɑ], {{lang-sv|Kervo}}) om [[Suomenma]]n lidn valdkundan suves. Se sijadase [[Udenma]]-agjan keskuzpalas, valdkundan 31. lidn eläjiden lugun mödhe.

== Istorii ==
Üläkerav- (suom. ''Ylikerava'') i Alakerav-küläd oliba olmas lidnan sijas 1440-nziš vozišpäi, mülütihe Sipoon tulendha. Vspäi 1643 Kerav-külä mülüi Tuusulan tulendha. Vl 1862 «Hel'sinki — Hämenlidn»-raudtekeskust läbiti küläd i vedi tegimišton edheotandoid. Keravan municipalitetan aluz om pandud vl 1924 erigoitmižel [[Tuusul]]an municipalitetaspäi, se voz' znamoičese lidnan alusenpanendan vodeks. Vspäi 1954 municipalitetan pind kadoti nelländest, sen suvipala sijadase [[Vantaa]]-lidnas nügüd'. Vl 1970 kändihe Keravad täudeks lidnaks (suom. ''kaupunki'').

Kerav šingotase industrijaližil parkoil, saudihe niid lidnan päivnouzmas, E75-avtotrassan taga. Pästtas söndtavaroid (olud), tekstilid, metalltegesid (keitimpolen mašiništ — «Metos») i meblid, logistine keskuz.

== Geografijan andmused ==
[[Fail:Keravan kartta.png|thumb|left|250px|Keravan kart (2005)]]
Lidn sijadase [[Sur' Hel'sinki]]-regionan päivnouzmas. Keravanjogi ({{lang-fi|Keravanjoki}} 65 km pitte, Vantaa-jogen hura ližajogi, [[Suomen laht]]en bassein) läbitab lidnan päivnouzmašt palad. Matkad Tuusulanjärven (5,9 km²) suvižhe randhasai om 5 km päivlaskmha lidnan keskusespäi, [[Järvenpää]]-lidnhasai om 5 km pohjoižhe, [[Hel'sinki]]hesai — 20 km suvhe avtotel vai raudtedme. Röunatab [[Tuusul]]an külämunicipalitetanke päivlaskmas i pohjoižes, [[Sipoo]]n municipalitetanke päivnouzmas, [[Vantaa]]-lidnanke suves. Rahvahidenkeskeine Hel'sinki-Vantaan lendimport om saudud 12 km suvipäivlaskmha.

Vl 2019 lidnan ühthine pind oli 30,79 km², sidä kesken kuivma 30,63 nellikkilometrad, sokaz ma 0,16 km². Kerav jagase 11 nimitadud lidnrajonaks (äilugu {{lang-fi|kaupunginosat}}).

== Eläjad ==
Vl 1980 lidnan eläjiden lugu oli 23 851 ristitud, vl 2016 — 35 511 ristitud. Kaikiš suremb ristitišt om nügüd'. Lidn om [[Sur' Hel'sinki|Suren Hel'sinkin]] magaduzrajonaks, i sen ristitišt ližadub kaikuččel vodel.

Vn 2016 andmusiden mödhe, suomen kel' oli mamankeleks 89,6% täht lidnalaižišpäi, ročin kel' — 1,2%, toižed keled — 9,2%. Vspäi 1953 suomen kel' om kundan üks'jäižeks oficialižeks.

Petri Härkönen radoi lidnan edeližen pämehen vll 2010−2016.

== Galerei ==
<gallery mode="packed" heights="125px">
Kerava keskusta 2.jpg|Keskuzrajon lidnan ohjastusen pertinke (avar kaks'žiruine)
Church Kirkko H0227 C.jpg|Lidnan lüteranine jumalanpert' (vspäi 1963)
Sinebrychoff olutpanimo Keravalla L IMG 3370.jpg|Oludtegim (viluku 2009)
Kerava Theatre H3189 Keravan teatteritalo C.jpg|Teatran sauvuz (vspäi 1996)
Kerava railway station 901.jpg|Päraudtestancii
</gallery>

== Homaičendad ==
<references />

== Irdkosketused ==
* [http://www.kerava.fi/ Lidnan oficialine sait (''kerava.fi'')] {{ref-fi}} [http://www.kerava.fi/kerava-info/in-english i informacii lidnas toižil kelil.] {{ref-ru}} {{ref-sv}} {{ref-en}}
{{Commons|Kerava}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Udenma]]
