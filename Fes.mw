{{A10000}}
{{Eländpunkt
 | Nimi = Fes<br />فاس‎ <small>(arab.) ''(Fez / Fes)''</small><br />ⴼⴰⵙ <small>(berber.) ''(Fas)''</small>
 | Lidnanznam = 
 | Flag =
 | Lidnanznam text = 
 | Flag text = 
 | Valdkund = Marok
 | Eläjiden lugu = 1,412,072
 | Voz' = 2017
 | Pind = 320
 | Fail = Vue medina fes.jpg
 | Pämez' = Idriss Azami Al Idrissi<br/>(sügüz'ku 2015—)
 | Telefonkod = +212-55
 | Aigvö = [[UTC]]+1
}}
'''Fes''' ({{lang-ar|فاس‎}} ''Fez / Fes'', {{lang-ber|ⴼⴰⵙ}} ''Fas'', {{lang-fr|Fès}}) om [[Marok]]on kahtenz' lidn eläjiden lugun mödhe. Se om [[Fes — Meknes]]-agjan administrativine keskuz.

== Istorii ==
Eländpunktan aluz om pandud Fes-jogen päivnouzmaižel randal [[Idris ibn Abdullah|Idris I]]-valdoičijan pätandan mödhe vl 789. Hänen Idris II-poig pani lidnan palan alust jogen vastrandal i kändi Fesad [[Fesan kunigahuz|ühtennimižen kunigahusen]] pälidnaks. Fesan kunigahuz oli olmas 8. voz'sadaspäi 19. voz'sadahasai, sid' Francii i Ispanii paniba protektoratoid sen territorijal. Turkankel'ne Marokon nimituz om Fes tähäsai. Al'mohadoiden aigan 12. voz'sadan lopus Fes oli kaikiš surembiš lidnoišpäi [[islam]]an mail'mas. Meiden päivil Fes om Afrikan islaman kul'turan da opendusen znamasine keskuz.

Vanh lidn om ümbärtud keskaigaližel seinäl, nügüd' muštnik i zon jaugnikoiden täht. Fesan uz' pala om pandud francižel Juber Liote-maršalal vl 1916 i saudud evropan lidnansauvomižen mödhe.

Fes om tetab [[porcellan]]an tehmižel.

== Geografijan andmused ==
Lidn sijadase valdkundan pohjoižes, ühtennimižen jogen randoil, 410 m ü.m.t. keskmäižel korktusel. Om ümbärtud mägil.

Lidnan edeline pämez' oli Hamid Čabat (2003−2015).

== Eläjad ==
Vl 2014 eläjiden lugu oli 1 112 072 ristitud. Kaikiš suremb ristitišt om nügüd'.

Rahvahidenkeskeine civiline ''Fes-Sais''-lendimport (''FEZ'', 1,1 mln passažiroid vl 2017) sijadase 15 km suvhe lidnan keskusespäi. Tehtas reisid Päivlaskmaižen Evropan äjihe lidnoihe i Marokon järedoihe lidnoihe.

== Irdkosketused ==
* [http://fescity.com/ Lidnan turistine sait (''fescity.com'').] {{ref-en}}
{{Commons|Category:Fes}}

[[Kategorii:Fes| ]]
[[Kategorii:Marokon lidnad]]
[[Kategorii:Eländpunktad kirjamišton mödhe]]
[[Kategorii:Fes — Meknes|*]]
