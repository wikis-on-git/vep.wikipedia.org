{{Rajon
| Nimi          = Nüksenican rajon<br />Нюксенский район
| Znam          = Coat of Arms of Nyuksensky rayon (Vologda oblast).png
| Flag          = Flag of Nyuksensky rayon (Vologda oblast).png
| Znam text     = 
| Flag text     = 
| Valdkund      = Venäma
| Pälidn        = Nüksenic
| Eläjiden lugu = 8,944
| Year          = 2015
| Pind          = 5,167.42
| Map           = Vologda-Oblast-Niuksen.png
| Map width     =
}}
'''Nüksenican rajon''' ([[venäkel'|ven.]]: ''Нюксенский район'') om [[rajon]] [[Vologdan agj]]as.

Administrativine keskuz om [[Nüksenic]]-külä.

== Istorii ==
Rajonan aluz om pandud vl 1924 sulakun 10. päiväl [[Pohjoižen Dvinan gubernii|Pohjoižen Dvinan gubernijha]]. Sil aigal rajonan pind oli 5574 nellikkilometrad, ristitišt — 22156 eläjad, keskuz oli [[Gorodiščn]]-küläs. Vl 1928 uhokun 27. päiväl rajonad udesnimitihe Suhonan rajonaks. Vs 1929 heinkun 15. päiväspäi rajon mülüi [[Pohjoine rand|Pohjoižen randan]] [[Pohjoižen Dvinan ümbrik]]ho. Vl 1930 heinkun 30. päiväl heitihe ümbrikod, i vodhe 1936 tal'vkun 5. päivhäsai rajon mülüi Pohjoižhe randha kuti administrativine ühtnik. Vl 1931 heinkun 30. päiväl sidä ühtištuihe Kokšen'gan rajonanke, muga sädihe rajon eziauguižen nimenke [[Nüksenic]]-külän keskuseks. Vozil 1936-1937 oli [[Pohjoine agj|Pohjoižen agjan]] palaks. Vs 1937 sügüz'kun 23. päiväspäi mülüb Vologdan agjaha. Vozil 1963-1964 oli ühtnenu [[Tarnogan rajon]]anke lühüdaks aigaks. Rajon om olmas nügüdläižiš röunoiš vspäi 2006.

== Geografijan andmused ==
Nüksenican rajon om Vologdan agjan pohjoižpäivnouzmaine taho. Pind — 5 167 km², sidä kesken [[mec]] otab seičeme kümnendest, koivikod da kuššed mecad oma enambuses.

Om röunoid 6 Venäman rajonanke:
* päivnouzmas [[Vologdan agj]]an [[Suren Ustügan rajon|Suren Ustügan]] da [[Kičmengan rajon|Kičmengan]] rajonidenke;
* suves [[Vologdan agj]]an [[Babuškinan rajon (Vologdan agj)|Babuškinan rajonanke]];
* suvipäivlaskmas [[Vologdan agj]]an [[Tot'man rajon]]anke;
* päivlaskmas [[Vologdan agj]]an [[Tarnogan rajon]]anke;
* pohjoižes [[Arhangel'skan agj]]an [[Ustjan rajon]]anke.

Znamasižed joged oma [[Suhon]] da sen hura [[Uftüg (Suhonan ližajogi)|Uftüg]]-ližajogi. Läz kaik joged mülüdas Suhonan basseinha, kaik — [[Pohjoine Dvin|Pohjoižen Dvinan]] da [[Jävaldmeri|Jävaldmeren]] basseinha.

Suhonan huran randpolen reljef om tazo, oiktan randpolen — kukhikaz. Se om [[so]]kaz joga polen.

Londuseližed varad oma [[turbaz]], [[sauvondmaterialad]] ([[mouckivi]], [[savi|saved]], [[lete|letked]], [[gravii]]), [[kalii|kaliisol]], [[mec]], [[vezi|reskvezi]].

Vs 2009 sulakun 8. päiväspäi rajonan territorii alajagase 4 ühtnikha: 2 municipaližhe ühtnikha da 2 küläkundha.

== Tobmuz ==
Vs 2015 kezakun 30. päiväspäi [[Istomina Nina|Nina Istomina]] radab rajonan pämehen — Ezitajiden Suiman ezimehen. Vn 2014 agjan käskusen mödhe, rajonan parlamentan ezitajad valitas rajonan pämest ičeze mülükundaspäi.

Käskusenandai tobmuz om rajonan parlament — Ezitajiden Suim (ven. ''Представительное Собрание'') 16 ühtnijanke. Kaik rahvaz valičeb heid nelläks vodeks.

Vs 2015 sügüz'kun 22. päiväspäi [[Kočkin Aleksei|Aleksei Kočkin]] radab rajonan administracijan pämeheks Ezitajiden Suiman valičendan mödhe. Koume rajonan varapämest oma hänele abhu. 5 ohjandust da 11 palakundad alištudas rajonan administracijale.

Ku Ezitajiden Suim oli pästtud radmaspäi edel strokud, ka sen ühtnijad oliba pandud küläkundoiš vl 2015 kezakus. Vl 2015 kezakun 25. päiväl valitihe rajonan pämest ezmäižen kerdan agjas uden käskusen mödhe, [[Istomina Nina|Nina Istomina]] sai vägestust (14 ezitajad 15:späi oliba «za»).

== Eläjad ==
Vn 2010 Venäman rahvahanlugemižen mödhe eläjiden lugu oli 9 777 ristitud.

Kaik om 137 eländpunktad rajonas, sidä kesken 9 žilod, 126 küläd da 2 futorad. Toižid surid eländpunktoid ei ole.

== Ižanduz ==
Ižandusen päsarakod oma gazanveim-, kivivoinveim- da jogitransport, mecan varhapanend i sen ümbriradmine [[pilindmaterialad|pilindmaterialoihe]], turizm<ref>[http://nyuksenitsa.ru/wp-content/uploads/2015/08/Investitsionnyy-pasport-Nyuksenskogo-rayona-2015.pdf Nüksenican rajonan investicine pasport (nyuksenitsa.ru). — 29 lp. — Lpp. 6-9.] {{ref-ru}}</ref>, sömtegimišt da maižanduz.

== Homaičendad ==
<references />

== Irdkosketused ==
* [http://www.nyuksenitsa.ru/ Nüksenican rajonan administracijan oficialine sait.] {{ref-ru}}
* [http://www.vologda-oblast.ru/municipalitety/nyuksenskiy_rayon/ Nüksenican rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Nüksenican rajon| ]]
