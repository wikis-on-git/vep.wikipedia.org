{{Eländpunkt
 | Nimi = Severoural'sk<br/>Североуральск
 | Lidnanznam = Сoat of Arms Severouralsk municipality (Sverdlovsk oblast).png
 | Flag = Flag of Severouralsk (Sverdlovsk oblast).png
 | Lidnanznam text = Severoural'skan lidnanznam
 | Flag text = Severoural'skan flag
 | Valdkund = Venäma
 | Eläjiden lugu = 25,157
 | Voz' = 2021
 | Pind = 80
 | Fail = Severouralsk aerial.jpg
 | Pämez' = Svetlana Mironova<br />(sulaku 2022—)
 | Telefonkod = +7-34380-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
''' Severoural'sk ''' ({{lang-ru|Североура́льск}}) om [[Venäma]]n lidn [[Sverdlovskan agj]]an lodehes. Se om [[Severoural'skan lidnümbrik]]on administrativine keskuz, mülüb sihe.

== Istorii ==
Ende [[mansid]] eliba niiš tahoiš. Venälaižiden eländpunktan aluz om pandud vl 1758 kuti žilo sauvomha da holitamha Petropavlovskii-tegint sijaližen [[raud|raudkivendon]] ümbriradmižen täht, nimitihe žilon Pedroin da Pauloin pühäpertin mödhe. Vl 1826 avaitihe [[kuld]]an jogilöudmižsijid, i vl 1827 sauptihe raudantegint torhuden lopindan tagut. Vl 1931 löuzihe [[alüminii|alüminijan]] [[boksitad|torhut]] žilonno. Vn 1944 27. päiväl kül'mkud žilo sai lidnan statusad nügüdläiženke nimenke. Nimi om anttud geografižen sijadusen mödhe, kuti [[Sredneural'sk]]- i [[Južnoural'sk]]-lidnoile. Vspäi 1963 lidn alištub agjan tobmudele oikti.

Severoural'sk šingotase boksitoiden järedal samižel kaivuziden kal't («Sevuralboksitruda»-edheotand mülüb «[[Rusal]]»-kompanijan strukturha), mugažo raudbetonantegim, omblendfabrik i oludtegim jätktas radod.

== Geografijan andmused ==
Lidn sijadase Vagran-jogen hural randal (137 km pitte, [[Sos'v (jogi)|Sos'van]] oiged ližajogi, [[Ob'|Obinjogen]] hurapol'ne bassein) i sen Kolong-ližajogen randoil ({{lang-ru|Колонга}} 41 km pitte), [[Uralmäged|Pohjoižen Uralan]] päivnouzmaižidenno pautkidenno, 200 m ü.m.t. keskmäižel korktusel. Matkad [[Jekaterinburg]]hasai om 370 km suvipäivlaskmha orhal vai 440 km avtotedme, raudteühtenzoituz om vaiše jüguiden täht. Lähembaine lidn om [[Volčansk]] 25 km suvhe orhal, avtol i raudtel. [[Radon]]an londuseline koncentracii om lujetud.

Ei ole passažirühtenzoitust raudtedme vspäi 2013, Severoural'sk-päraudtestancii ei ole rados, sen ližaraudted oma demontiruidud, raudtevagzalan sauvuz kävutase avtostancijaks. Boksitad-stancii ({{lang-ru|Бокситы}}) radab lidnan suves jüguiden täht vaiše.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 29 263 ristitud, lidnümbrikon koume videndest. Kaikiš suremb lidnan ristitišt oli 36 200 eläjad vodel 1992.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/7548 Severoural'skan pühäpertid ''sobory.ru''-saital.] {{ref-ru}}</ref> oma olmas lidnas: phh. Pedroin da Pauloin päjumalanpert' (kivine om saudud vll 1787−1798) i ph. Jurgii-vägestusenkandajan jumalanpert' (letihe vll 2013−2015). [[Islam]]an kundaline («mahallä») mečet' oma olmas lidnas.

Rahvahad (2010, ozutadud rahvahudenke): [[venälaižed]] — 90,9%, [[totarlaižed]] — 3,8%, [[ukrainalaižed]] — 1,3%, toižed rahvahad — 4,0%.

Severoural'skan politehnikum (tehnikum)<ref>[http://sevurpt.ru/ Severoural'skan politehnikuman sait (''sevurpt.ru'').] {{ref-ru}}</ref> i Jekaterinburgan ekonomikan da tehnologijoiden kolledžan filial oma professionaližen opendusen aluzkundoikš.

Edeline lidnankundan pämez' om Vasilii Matüšenko (reduku 2016 — uhoku 2022).

== Galerei ==
<gallery mode="packed" heights="125px">
Площадь в Североуральске.jpg|Mirun torg (2015)
Severouralsk Church 006 3771.jpg|Phh. Pedroin da Pauloin päjumalanpert', vn 2019 nägu
Молодой+парк+в+Североуральске.jpg|MiG-21 skveras i «Sevuralboksitruda»-edheotandan kontor (2016. voz' vai sen aigemba)
Шахта 15.jpg|«Krasnaja Šapočka»-kaivuz vl 2016 («Sevuralboksitruda», ''Rusked Šapkuihut'')
Авто- железнодорожный вокзал.jpg|Avtobusstancii vl 2021
</gallery>

== Homaičendad ==
<references/>

== Irdkosketused ==
* [http://adm-severouralsk.ru/ Lidnümbrikon oficialine sait (''adm-severouralsk.ru'').] {{ref-ru}}
{{Commons|Category:Severouralsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Severoural'skan lidnümbrik|*]]
