{{Eländpunkt
 | Nimi = Severoural'sk<br/>Североуральск
 | Lidnanznam = Сoat of Arms Severouralsk municipality (Sverdlovsk oblast).png
 | Flag = Flag of Severouralsk (Sverdlovsk oblast).png
 | Lidnanznam text = Severoural'skan lidnanznam
 | Flag text = Severoural'skan flag
 | Valdkund = Venäma
 | Eläjiden lugu = 26,288
 | Voz' = 2018
 | Pind = 80
 | Fail = FGR2bWcMeyk.jpg
 | Pämez' = Vasilii Matüšenko<br />(reduku 2016—)
 | Telefonkod = +7-34380-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
''' Severoural'sk ''' ({{lang-ru|Североуральск}}) om [[Venäma]]n lidn [[Sverdlovskan agj]]an lodehes. Se om [[Severoural'skan lidnümbrik]]on administrativine keskuz, mülüb sihe.

== Istorii ==
Ende [[mansid]] eliba niiš tahoiš. Venälaižiden eländpunktan aluz om pandud vl 1758 kuti žilo sauvomha da holitamha Petropavlovskii-tegint sijaližen [[raud|raudkivendon]] ümbriradmižen täht, nimitihe žilon Pedroin da Pauloin pühäpertin mödhe. Vl 1826 avaitihe [[kuld]]an jogilöudmižsijid, i vl 1827 sauptihe raudantegint torhuden lopindan tagut. Vl 1931 löuzihe [[alüminii|alüminijan]] [[boksitad|torhut]] žilonno. Vn 1944 27. päiväl kül'mkud žilo sai lidnan statusad nügüdläiženke nimenke. Vspäi 1963 lidn alištub agjan tobmudele oikti.

Severoural'sk šingotase boksitoiden järedal samižel kaivuziden kal't («Sevuralboksitruda»-edheotand mülüb «[[Rusal]]»-kompanijan strukturha), mugažo raudbetonantegim, omblendfabrik i oludtegim jätktas radod.

== Geografijan andmused ==
Lidn sijadase Vagran-jogen hural randal (137 km pitte, [[Sos'v (jogi)|Sos'van]] oiged ližajogi, [[Ob'|Obinjogen]] hurapol'ne bassein) i sen Kolong-ližajogen (41 km, ven. ''Колонга'') randoil, [[Uralmäged|Pohjoižen Uralan]] päivnouzmaižil pautkil, 200 m ü.m.t. keskmäižel korktusel. Matkad [[Jekaterinburg]]hasai om 370 km suvipäivlaskmha orhal vai 440 km avtotedme, raudteühtenzoituz om vaiše jüguiden täht. Lähembaine lidn om [[Volčansk]] 25 km suvhe orhal, avtol i raudtel. [[Radon]]an londuseline koncentracii om lujetud.

== Eläjad ==
Vn 2010 Venäman rahvahanlugemižen mödhe eläjiden lugu oli 29 263 ristitud, lidnümbrikon koume videndest. Kaikiš suremb lidnan ristitišt oli 36 200 eläjad vodel 1992. Ortodoksižen hristanuskondan phh. Pedroin da Pauloin päjumalanpert' (kivine om saudud vll 1787−1798) i islaman «Mahallä»-mečet' oma olmas lidnas.

Rahvahad (2010, ozutadud rahvahudenke): [[venälaižed]] — 90,9%, [[totarlaižed]] — 3,8%, [[ukrainalaižed]] — 1,3%, toižed rahvahad — 4,0%.

Severoural'skan politehnikum (tehnikum)<ref>[http://sevurpt.ru/ Severoural'skan politehnikuman sait (''sevurpt.ru'').] {{ref-ru}}</ref> i Jekaterinburgan ekonomikan da tehnologijoiden kolledžan filial oma professionaližen opendusen aluzkundoikš.

== Homaičendad ==
<references/>

== Irdkosketused ==
* [http://adm-severouralsk.ru/ Lidnümbrikon oficialine sait (''adm-severouralsk.ru'').] {{ref-ru}}
{{Commons|Category:Severouralsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Severoural'skan lidnümbrik|*]]
