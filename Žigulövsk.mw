{{Eländpunkt
 | Nimi = Žigulövsk<br />Жигулёвск
 | Lidnanznam = Coat of Arms of Zhigulyovsk (Samara oblast).png
 | Flag = Flag of Zhigulyovsk (Samara oblast).png
 | Lidnanznam text = Žigulövskan lidnanznam
 | Flag text = Žigulövskan flag
 | Valdkund = Venäma
 | Eläjiden lugu = 54,343
 | Voz' = 2017
 | Pind = 60.8
 | Fail = Жигулёвск НГДУ.jpg
 | Pämez' = Sergei Fedotov<br />(keväz'ku 2020—)
 | Telefonkod = +7-84862-xx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
'''Žigulövsk''' ({{lang-ru|Жигулёвск}}) om [[Venäma]]n lidn [[Samaran agj]]an päivlaskmas, [[Tol'jatti]]n suvine ezilidn. Se om agjan kudenz' lidn eläjiden lugun mödhe, Žigulövskan lidnümbrikon administrativine keskuz.

== Istorii ==
Eländpunktan aluz om pandud vl 1949, nimitihe Žiguli-mägiden mödhe. Radnikžilo sai lidnan statusad vl 1952. Saudihe Volgan gidroelektrostancijad vll 1950−1957 türmatud mehiden vägil, möhemba udesnimitihe Žigulövskan GES:aks. Saihe [[kivivoi]]d lidnan ümbrištos, no varad tuliba lophu.

Žigulövsk šingotase sömtegimištol (leibtegim, konditerine kombinat), farmaceftižel tegimel, elektrusen tehmižel (Žigulövskan GES), [[mouckivi|mouckiven]] samižel i [[cement]]an pästandal.

== Geografijan andmused ==
Lidn sijadase [[Volg]]an [[Kuibiševan vezivaradim]]en oiktal randal, 70 m ü.m.t. keskmäižel korktusel. Eländfartalad seištas Žiguli-mägiden pohjanno. Matkad [[Samar]]hasai om 53 km päivnouzmha-suvipäivnouzmha orhal, 93 km avtotedme vai raudtedme. Lähembaine lidn om [[Tol'jatti]] Volgan vastrandal, 5 km pohjoižhe kaikil teil GES:an padoseinän ülähädme (mülüb Žigulövskha). Žigulövsk-stancii radab lidnan suvipäivnouzmas «Tol'jatti — [[Sizran']]»-raudtekeskustal.

Viž žilod mülüdas lidnümbrikho Žigulövskan ližaks. Lidnümbrikon pind — 94,15 km². Om ümbärtud [[Stavropolin rajon (Samaran agj)|Stavropolin rajonan]] territorijal, sen londuseližil kel'dtahoil.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 55 565 ristitud, lidnümbrikon — 60 303 ristitud. Kaikiš suremb lidnan ristitišt oli 53 tuhad eläjid vl 1973 i vajehtase 54..57 tuhad eläjid röunoiš vspäi 2005 (57 100 rist. vl 2008). Vl 2017 kaik 58 747 ristitud elihe lidnümbrikos. [[Ortodoksine hristanuskond|Ortodoksižen hristanuskondan]] kaks' jumalanpertid om olmas lidnas.

Rahvahad (2010): [[venälaižed]] — 90,1%, [[totarlaižed]] — 1,7%, [[ukrainalaižed]] — 1,6%, [[mordvinalaižed]] — 1,3%, toižed rahvahad — 5,3%.

Professionaližen opendusen aluzkund om Žigulövskan valdkundaline kolledž (edel 2011 vot — radiotehnine tehnikum).<ref>[http://zhrt.ru/ Žigulövskan valdkundaližen kolledžan sait (''zhrt.ru'').] {{ref-ru}}</ref>

Edeline lidnümbrikon pämez' om Dmitrii Holin (tal'vku 2018 — uhoku 2020).

== Homaičendad ==
<references />

== Irdkosketused ==
* [http://zhigu.samgd.ru/ Lidnümbrikon Duman oficialine sait (''zhigu.samgd.ru'').] {{ref-ru}}
* [http://www.zhigulevsk.org/ Lidnümbrikon Administracijan oficialine sait (''zhigulevsk.org'').] {{ref-ru}}
{{Commons|Category:Zhigulyovsk}}

{{Samaran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agjan lidnad]]
[[Kategorii:Samaran agjan lidnümbrikod]]
