{{Eländpunkt
 | Nimi = Kemerovo<br />Кемерово
 | Lidnanznam = Coat of arms of Kemerovo (2019).svg
 | Flag = Flag of Kemerovo.svg
 | Lidnanznam text = Kemerovon lidnanznam
 | Flag text = Kemerovon flag
 | Valdkund = Venäma
 | Eläjiden lugu = 552,546
 | Voz' = 2021
 | Pind = 294.8
 | Fail = Kemerovo1.jpg
 | Pämez' = Il'ja Seredük<br />(reduku 2016—)
 | Telefonkod = +7-3842-xxx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
[[Fail:Районы Кемерова.png|thumb|left|250px|'''Kemerovon lidnrajonad''': {{legend|fuchsia|Keskuzrajon}} {{legend|#00FF7F|Leninan rajon}} {{legend|orange|Zavodskii-rajon}} {{legend|yellow|Kirovan rajon}} {{legend|purple|Rudničnii-rajon}}]]
'''Kemerovo''' ({{lang-ru|Кемерово}}) om lidn da lidnümbrik [[Venäma]]n Sibirin suves. Se om [[Kemerovon agj]]an administrativine keskuz da kaikiš suremb lidn ristitišton mödhe ([[Novokuzneck]] om kahtenz').

== Istorii ==
Ezmäižen kerdan ''Kemerovo-külä'' mainitase kirjutadud purtkiš vl 1721. Nügüdläižen eländpunktan aluz om pandud lidnaks vn 1918 9. päiväl semendkud ''Ščeglov''-nimenke, sid' ''Ščeglovsk'' läz vspäi 1924, ühtištuihe Ščeglovo- i Kemerovo-žiloid. Udesnimitihe lidnad ''Kemerovo:ks'' vn 1932 27. päiväl keväz'kud. Vll 1925−1943 lidn oli rajonan keskuseks, vn 1943 26. vilukuspäi — uden agjan keskuz.

== Geografijan andmused ==
Lidn sijadase agjan pohjoižes, seižub [[Tom' (Obin ližajogi)|Tom'-jogen]] da sen [[Sur' Kamišnai|Iskitimk]]-ližajogen molembil randoil, 140 m keskmäižel korktusel valdmeren pindan päl. Matkad [[Moskv]]hasai om 2997 km päivlaskmha orhal vai 3601 km avtotedme. Lähembaižed järedad lidnad oma [[Novokuzneck]] (218 km suvhe avtotedme), [[Novosibirsk]] (260 km päivlaskmha avtotedme) i [[Tomsk]] (218 km lodeheze avtotedme). Ezilidnad oma [[Berözovskii (Kemerovon agj)|Berözovskii]] 2 km pohjoižpäivnouzmha i [[Topki]] 10 km päivlaskmha orhal Kemerovon röunaspäi.

Kemerovo jagase videks administrativižeks rajonaks. Se om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 532 981 ristitud. Kaikiš suremb ristitišt oli 558 973 eläjad vl 2018, agjan videndez.

Rahvahad (enamba 0,5% vl 2010): [[venälaižed]] — 94,6%, [[totarlaižed]] — 1,3%, [[ukrainalaižed]] — 0,7%, [[armenijalaižed]] — 0,6%, [[saksalaižed]] — 0,5%, toižed rahvahad — 2,3%.

== Ižanduz da transport ==
[[Kivihil'|Kivihilen]] samine, kivivoinhimižen produkcijan pästand da sömtegimišt harakterizuidas lidnad.

Kemerovo om olmas avtotesol'meks. Kaks' avtotesildad da üks' raudtesild ühtenzoittas Tomin randoid. Avtobusad, trolleibusad, tramvaid da taksid oma kundaližeks transportaks lidnas. Rahvahidenkeskeine civiline Aleksei Leonovan nimel nimitadud «Kemerovo»-lendimport<ref>[http://airkem.ru/ Kemerovon rahvahidenkeskeižen lendimportan sait (''airkem.ru'').] {{ref-ru}}</ref> (''KEJ / КРВ'', 512 tuh. passažiroid vl 2019) sijadase läz lidnad koumes kilometras sen suvipäivnouzmaižes rounaspäi. Sišpäi tehtas reisid [[Tailand]]ha, [[Vjetnam]]ha, [[Kirgizstan]]ha, mugažo [[Moskv]]ha, [[Novosibirsk]]ha, [[Soči]]he i [[Simferopol'|Simferopolihe]].

== Tetabad ristitud ==
;Sündnuded
* [[Mališeva Elena Vasil'jevna|Elena Mališeva]] (sünd. 1961) — Venäman TV-vedai, arvostadud lekar'.
;Elänuded
* [[Leonov Aleksei Arhipovič|Aleksei Leonov]] (sünd. 1934) — venälaine mez', Nevondkundaližen Ühtištusen kosmonavt nomer 11, läksi kosmosan avarudehe ezmäižeks mail'mas.
* [[Panin Andrei|Andrei Panin]] (1962−2013) — oli Venäman akt'or.

== Galerei ==
<gallery mode="packed" heights="125px">
Kemerovo City Council.jpg|Lidnan Rahvahanezitajiden Nevondkundan i Administracijan sauvuz vl 2007
Кемерово, Знаменский кафедральный собор, 2.jpg|Jumalanmaman «Znam»-jumalaižen kafedraline päjumalanpert', vn 2017 nägu
Кемеровский коксохимический завод.jpg|Kemerovon koksanhimine tegim vl 2020
Пр.Кузнецкий, Кемеровская ГРЭС, 20.11.2011 - panoramio.jpg|Kemerovon GRES vl 2011
KuzSTU.jpg|Kemerovon valdkundaline tehnine universitet (2008)
Главный корпус КемГИК.jpg|Kemerovon valdkundaline kul'turan institut (2016)
Центральный сквер Театральной площади.jpg|Kemerovon agjan dramteatr A. Lunačarskijan nimed (2018)
Kemerovo Shopping Mall 1.jpg|«Promenad»-torguimižbobuštuzkompleks i «Kristall»-adivpert' vl 2007
МАК Леонова.png|Kemerovo-lendimportan uz' terminal vl 2021
Паровоз в Кемерове.jpg|Kemerovo-päraudtestancijan sauvuz i L-klassan puruvedim-muštnik vl 2007
</gallery>

== Homaičendad ==
<references />

== Irdkosketused ==
* [http://www.kemgorsovet.ru/ Lidnan Rahvahanezitajiden Nevondkundan sait (''kemgorsovet.ru'').] {{ref-ru}}
* [http://www.kemerovo.ru/ Lidnan administracijan sait (''kemerovo.ru'').] {{ref-ru}} {{ref-en}}
{{Commons|Category:Kemerovo}}

{{Kemerovon agjan lidnad}}
{{Venälaižen Federacijan subjektoiden pälidnad}}

[[Kategorii:Kemerovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agj|*]]
[[Kategorii:Kemerovon agjan lidnad|*]]
[[Kategorii:Kemerovon agjan lidnümbrikod]]
