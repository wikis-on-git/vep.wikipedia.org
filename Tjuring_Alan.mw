{{1000}}{{A10000}}
{{Personalii
| изображение = Alan Turing Aged 16.jpg
| описание изображения = 16-voččen Alan Tjuringan fotokuva pasportan täht
}}
'''Alan Metison Tjuring''' ({{lang-en|Alan Mathison Turing}} [ˈtjʊərɪŋ]; sünd. [[23. kezaku]] [[1912]], [[London]], [[Sur' Britanii]] — kol. [[7. kezaku]] [[1954]], [[Uilmslou]]-lidn, [[Češir]]-grafkund, [[Anglii]], Sur' Britanii) oli britanine (anglijalaine) matematikantedomez', logikantedai i kriptograf. Valatoiti [[informatik]]an i [[ratud intellekt]]an šingotest.

== Biografii ==
Alan Tjuring oli sündnu Julius Metison Tjuring-radnikoičijan amuižes šotlandižes roduspäi i hänen irlandijalaižen Sara Etel'-akan pereheze. Sara kandoi Alanad, konz kanz sirdi indižes [[Čhatrapur]]-lidnudespäi Londonha. Džon-veik oli Alanal. Šerbornan privatine škol openzi süvin vaiše gumanitarižid tedoid, i priha eci matematižid tedoid iče. Alan openui [[Kembridž]]an Kunigazližes kolledžas vll 1931−1934.

Tedomez' tariči «[[Tjuringan lugim]]»-modelid vl 1936, se om kuti abstraktine kompjuter ühthižiden metoiden täht, abuti formalizuida [[algoritm]]-tärtust. Sen idei oli lugii kaikid voimuzid mašin, tegii kaikiden toižiden mašinoiden funkcijoid ladluz. [[Toine mail'man soda|Toižen mail'man sodan]] aigan Alan Tjuring radoi vihalaižiden kodoiden dešifruindan gruppas. Sodan aigan i sen jäl'ghe tedomez' ühtni ezmäižiden [[kompjuter]]oiden sädamižhe, ned oliba sured. Vl 1950 sädi empirišt [[Tjuringan test]]ad arvostamha kompjuteran ratud intellektad. Vl 1951 ezmäine [[kompjutermuzik]] om änetadud diskaks, se oli generiruidud [[Mančester]]an laboratorijan Tjuringan kompjuteral.

Vl 1941 tedomez' tegi taričendad Džoan Klarkale, no pučihe naindaspäi. Tjuring praktikui sugukosketusid mužikoidenke, oli ustavzoittud necen tagut, koli lapsetoman ičetravindaspäi. Navedi hečkud, jokseli marafonan distancijad külätahondas hüvin.

== Homaičendad ==
<references />

{{stub}}
[[Kategorii:Suren Britanijan matematikantedomehed]]
[[Kategorii:Kriptografad]]
[[Kategorii:Suren Britanijan tedomehed]]
[[Kategorii:Matematikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Londonha]]
[[Kategorii:Kolnuded Češiras]]
