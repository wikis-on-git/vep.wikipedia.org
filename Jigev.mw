{{Eländpunkt
 | Nimi = Jigev<br />Jõgeva
 | Lidnanznam = EST Jõgeva linn COA.png
 | Flag = Flag of et-Jogeva.svg
 | Lidnanznam text = Jigevan lidnanznam
 | Flag text = Jigevan flag
 | Valdkund = Estinma
 | Eläjiden lugu = 5,143
 | Voz' = 2018-01-01
 | Pind = 3.86
 | Fail = Jõgeva - panoramio.jpg
 | Pämez' = Raivo Meitus<br />(heinku 2016—)
 | Telefonkod = +372-xxx-xxxx
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Jõgeva linn.png|thumb|left|250px|Vn 2012 lidnan kart.]]
'''Jigev''' ({{lang-et|Jõgeva}}) om [[Estinma]]n lidn valdkundan päivnouzmas. Se om [[Jigevan makund]]an pälidn da kaikiš suremb lidn.

== Istorii ==
Eländpunkt mainitase ezmäižen kerdan [[Pol'šanma]]n kodieloiden aigkirjas vl 1601 kuti {{lang-pl|Hoff Jagiwa}}, vll 1582−1622 Estinma oli alištunu pol'šan kunigahan tobmudele. Pen' žilo šingotaškanzi ''Laisholm-raudtestancijaks'' «[[Tallidn]] — [[Tartu]]»-keskustal (linni vaumitud vodele 1876). Žilo sai lidnan statusad vl 1938, raudtestancii om udesnimitadud lidnan nimen kartte.

[[Toine mail'man soda|Toižen mail'man sodan]] aigan lidnan koume videndest oli pandud mantazole. Vll 1950−1991 lidn oli Jigevan rajonan keskuseks.

Jigevan ižandusen sarakod oma puižiden pertiden tehmine («Valmeco»), sijaližen maižanduzprodukcijan ümbriradmine (leibänedheotand, voitegim, [[raps]]an edheotand), omblend («Skineks»-nahkkompanijan ceh), turizm (Estinman [[Pakaine-Ded]]an koditahond, [[Betti Al'ver]]-runokirjutajan muzei, vozne baikerparad, lebukeskused), mugažo koivunfaneran tegim om sauvomas.

== Geografijan andmused ==
Lidn sijadase [[Pedj]]-jogen oiktal randal tobjimalaz (122 km pitte, [[Emajogi|Emajogen]] hura ližajogi, [[Peipusjärv]]en bassein). Matkad [[Tallidn]]hasai om 120 km lodeheze orhal, 150 km avtotedme vai raudtedme. Matkad [[Tartu]]husai om 50 km suvipäivnouzmha-suvhe orhal i kaikil teil.

Heinkun lämuz +17,2 C°, uhokun — −5,8 C°, voden keskmäine lämuz om +5,3 C°. Estinman kaikiš lujemb pakaine om fiksiruidud neciš lidnas: −43,5 C° edel 1981 vot (vl 1940) i −36,7 C° vll 1981−2010. Paneb sadegid 688 mm vodes, enamba kaiked kezakus-elokus i redukus (71..93 mm kus).

Seičeme žilod da 85 küläd alištudas Jigevan volostin ({{lang-et|Jõgeva vald}}) tobmudele vs 2017 redukun 24. päiväspäi. Volostin pind — 1040 km².

== Eläjad ==
Vn 2011 EÜ:n rahvahanlugemižen mödhe lidnan eläjiden lugu oli 5 501 ristitud. Kaikiš suremb lidnan ristitišt oli 7 035 eläjad vl 1989. Kaik 13 679 ristitud elihe Jigevan volostiš vl 2018.

Rahvahad (lidnalaižed, enamba 0,35% vl 2011): [[estilaižed]] — 91,55%, [[venänikad]] — 5,89%, [[ukrainalaižed]] — 1,15%, [[vaugedvenälaižed]] — 0,40%, [[suomalaižed]] — 0,35%, toižed rahvahad — 0,66%.

Lidnan edeline pämez' oli Aare Olgo (2013−2016), nüg. Jigevan volostin nevondkundan ezimez'.

== Galerei ==
<gallery mode="packed" heights="125px">
Jõgeva vallavalitsuse ja Jõgeva haigla hoone.JPG|Volostin nevondkundan pert' i läžundkodi
Jõgeva3.jpg|Pühäpert'
Jõgeva - panoramio - Aulo Aasmaa (2).jpg|Eländfartal
Jõgeva spordikeskus Virtus.JPG|«Virtus»-sportkeskuz
Jõgeva bussijaam.JPG|Avtobusstancii (vspäi 2009)
</gallery>

== Irdkosketused ==
* [http://xn--jgeva-dua.ee/ Jigevan volostin ohjastusen oficialine sait (''xn--jgeva-dua.ee'').] {{ref-et}}
{{Commons|Category:Jõgeva}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Jigevan makund|*]]
