{{Eländpunkt
 | Nimi = Himki<br />Химки
 | Lidnanznam = Герб Химок.svg
 | Flag = Flag of Khimki.svg
 | Lidnanznam text = Himkin lidnanznam
 | Flag text = Himkin flag
 | Valdkund = Venäma
 | Eläjiden lugu = 259,550
 | Voz' = 2020-01-01
 | Pind = 109.8
 | Fail = Вечерние Химки.jpg
 | Pämez' = Dmitrii Vološin<br />(sügüz'ku 2016—)
 | Telefonkod = +7-495-xxx-xx-xx. +7-498
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Himki''' ({{lang-ru|Хи́мки}}) om [[Venäma]]n lidn da lidnümbrik [[Moskvan agj]]an keskuzpalan lodehes. Se om agjan koumanz' lidn eläjiden lugun mödhe, [[Moskv]]an lodehline ezilidn.

== Istorii ==
Äiluguižed žilod da küläd mainitasoiš Himkin territorijal 16. voz'sadaspäi, sidä kesken Himki-külä. Nügüdläižen eländpunktan aluz om pandud vl 1850 kuti ''Himskai-raudtestancii'' da žilo senno «Moskv — [[Piter]]»-raudtel, radaškanzi vn 1851 kül'mkus. Stancijan ümbrišt oli kezaküläpertiden tahond 1920-nzihe vozihesai. Kätihe Himkid radnikžiloks vl 1937 i sauvoškanzihe kahtent aviategint. Anttihe lidnan statusad vn 1939 26. päiväl keväz'kud. Lidn oli Himkin rajonan keskuseks vll 1940−1960 i 1965−2005. Ühtištuihe Shodn'-lidnad Himkinke vn 2004 sügüz'kus.

Himki šingotase aviakosmižen sarakon kahtel tegimel (raketlikutimed, kosmižed apparatad), zenitraketsistemiden projektiruindan konstruktorbürol, sauvondan edheotandoil, Venäman kaikiš järedamban Šeremetjevo-lendimportan logistižil keskustoil.

== Geografijan andmused ==
Lidn sijadase [[kanal Moskvan nimed|kanalan Moskvan nimed]] oiktal randal tobjimalaz ({{lang-ru|Канал имени Москвы}} 128 km pitte, ühtenzoitab [[Volg]]ad [[Moskv (jogi)|Moskv-jogenke]]), 180 m ü.m.t. keskmäižel korktusel. Om penid jogid lidnan territorijal, sidä kesken Moskvan hurad ližajoged: Himk-jogen ({{lang-ru|Хи́мка}} vai ''Хи́нска, Хи́нка'' 18 km pitte) üläjoksmuz Himkan mecas i Shodn'-jogi (ven. ''Схо́дня'' 47 km pitte) lidnümbrikon päivlaskmas. Lidnümbrik röunatab [[Moskv]]anke suves, keskuzpalas i lodehes. Toižed lähembaižed lidnad oma [[Dolgoprudnii]] ani päivnouzmha, [[Lobn']] 10 km pohjoižpäivnouzmha, [[Krasnogorsk]] 12 km suvipäivlaskmha i [[Zelenograd]] (Moskvan pala) 4 km lodeheze.

«Moskv — Piter»-raudtekeskust i «[[Venäma (avtote)|Venäma]]»-avtote (M10-trass, Moskv — Piter) mändas lidnan keskuzpalan kal't. Maksline «Neva»-avtote (M11-trass, Moskv — Piter) läbitab lidnan päivnouzmad. Rahvahidenkeskeine civiline [[Šeremetjevo]]-lendimport (''SVO / ШРМ'', 50 mln passažiroid vl 2019) radab Himkin pohjoižes.

Himki om lidnümbrikon üks'jäine eländpunkt.

== Eläjad ==
Vl 1926 žilon ristitišt oli 2 876 eläjad, vl 1939 lidnan — 23 092 eläjad. Vn 2010 Venäman rahvahanlugemižen mödhe lidnan eläjiden lugu oli 207 425 ristitud. Kaikiš suremb lidnan ristitišt om nügüd'.

[[Ortodoksine hristanuskond|Ortodoksižen hristanuskondan]] 17 jumalanpertid<ref>[http://sobory.ru/geo/distr/347 Himkin pühäpertid ''sobory.ru''-saital.] {{ref-ru}}</ref> i 8 časounäd oma olmas lidnas, mugažo [[protestantizm]]an kaks' jumalanpertid ([[baptizm|baptistoiden]] i evangelistoiden).

Rahvahad (2010): [[venälaižed]] — 91,9%, [[ukrainalaižed]] — 1,8%, [[armenijalaižed]] — 1,3%, toižed rahvahad — 5,0%.

Professionaližen opendusen aluzkundad oma Himkin tehnikum<ref>[http://химкинскийтехникум.рф/ Himkin tehnikuman sait (''химкинскийтехникум.рф'').] {{ref-ru}}</ref>, üläopendusen kaks' akademijad (civiližen kaičendan, privatine turizman) i Moskvan valdkundaline kul'turan institut.

== Galerei ==
<gallery mode="packed" heights="125px">
Церковь Апостолов Петра и Павла (Химки).jpg|Phh. Pedroin da Pauloin jumalanpert'<br />(om saudud vll 1829−1848, vn 2016 nägu)
Khimki, Moscow Oblast, Russia - panoramio (14).jpg|Himki-biznespark
16.09.2012 ЦСКА-АЛАНИЯ.JPG|«Arena Himki»-futbolstadion
Khimki-station.jpg|Himki-raudtestancii<br />vl 2008
</gallery>

== Homaičendad ==
<references />

== Irdkosketused ==
* [http://www.sdhimki.ru/ Lidnümbrikon Ezitajiden Nevondkundan sait (''sdhimki.ru'').] {{ref-ru}}
* [http://www.admhimki.ru/ Lidnümbrikon administracijan sait (''admhimki.ru'').] {{ref-ru}}
{{Commons|Category:Khimki}}

{{Moskvan agjan lidnad}}

[[Kategorii:Himki| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
