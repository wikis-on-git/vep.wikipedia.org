{{Eländpunkt
 | Nimi = Tetüši<br />Тетюши <small>(ven.)</small><br />Тәтеш <small>(tot.)</small>
 | Lidnanznam = Coat of Arms of Tetyushi (Tatarstan) (1781).png
 | Flag = Flag of Tetyushi (Tatarstan).png
 | Lidnanznam text = Tetüšin lidnanznam
 | Flag text = Tetüšin flag
 | Valdkund = Venäma
 | Eläjiden lugu = 11,337
 | Voz' = 2017
 | Pind = 9
 | Fail = Tetyushi P8111524 2200.jpg
 | Pämez' = Ramis Safiullov<br />(reduku 2014—)
 | Telefonkod = +7-84373-xx-xxx
 | Avtokod = 16. 116. 716
 | Aigvö = [[UTC]]+3 (MSK+0)
}}
'''Tetüši''' ({{lang-tt|Тәтеш / Tǝteş}}, {{lang-ru|Тетюши}}, {{lang-cv|Теччĕ}}) om [[Venäma]]n lidn da lidnankund [[Tatarstanan Tazovaldkund]]an suvipäivlaskmas. Se om [[Tetüšin rajon]]an administrativine keskuz.

== Istorii ==
Kaks' vanhad lidnad oli olmas Tetüšin territorijal edel meiden erad, om kaivandusiden sijid. Nügüdläižen eländpunktan aluz om pandud vodele 1578 kaičemhas totarlaižiden londoišpäi. Anttihe lidnan statusad vl 1781, oli Kazanin gubernijan makundan keskuseks vspäi 1802.

== Geografijan andmused ==
Lidn sijadase [[Kuibiševan vezivaradim]]en ([[Volg]]an) korktal oiktal randal, 160 m ü.m.t. keskmäižel korktusel, vanoikahas tahondas. Matkad [[Kazan'|Kazanihesai]] om 100 km pohjoižhe orhal vai 145 km avtotedme.

Kaks' pen't küläd (kaik 21 rist. vl 2017) mülüdas lidnankundha Tetüšin ližaks.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 11 596 ristitud, rajonan pol'. Kaikiš suremb ristitišt oli vozil 2000—2001, 12 900 eläjad.

== Ižanduz da transport ==
Tegimišton ezitajad oma leibän edheotand i omblendfabrik. Professionaližen opendusen aluzkundad: maižanduztehnikum i civiližen kaičendan kolledž (pedagogine enččel).

Avtobusad oma kundaližeks transportaks lidnas da sen ümbrištos. Jogiport da valdmad oma lidnas matknikoiden täht. Lähembaine raudtestancii sijadase [[Buinsk]]-lidnas 41 km päivlaskmha avtotedme.

== Irdkosketused ==
* [http://tetushi.tatarstan.ru/ Lidnan da Tetüšin rajonan oficialine sait (''tetushi.tatarstan.ru'') Tatarstanan Tazovaldkundan tobmuden aluzkundoiden portalal.] {{ref-ru}} {{ref-tt}}
{{Commons|Category:Tetyushi}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Tetüšin rajon|*]]
