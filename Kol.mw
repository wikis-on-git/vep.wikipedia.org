{{Eländpunkt
 | Nimi = Kol<br />Кола
 | Lidnanznam = Coat of Arms of Kola (Murmansk oblast) (2016).png
 | Flag = Flag of Kola.png
 | Lidnanznam text = Kolan lidnanznam
 | Flag text = Kolan flag
 | Valdkund = Venäma
 | Eläjiden lugu = 9,701
 | Voz' = 2017
 | Pind = 10
 | Fail = Собор Благовщения Пресвятой Богородицы в Коле.jpg
 | Pämez' = Svetlana Čukareva (2014—)
 | Telefonkod = +7-81553-xx-xxx
 | Avtokod = 51
 | Aigvö = [[UTC]]+3 (MSK+0)
}}
'''Kol''' ({{lang-ru|Кола}}) om [[Venäma]]n lidn [[Murmanskan agj]]an pohjoižes, [[Murmansk]]an suvine ezilidn. Se om [[Kolan rajon]]an lidnankund da administrativine keskuz.

== Istorii ==
Eländpunktan aluz om pandud vl 1565 kuti meriport da lidnuz. Torguind Evropan maidenke šingotihe aigan mändes, i vl 1780 Kol sai lidnan oiktusid. Lidnan nimi sündui Kol-jogen mödhe. "Kol'jok" znamoičeb "kuldjogi" [[saamen keled|saameks]]. Mugažo toine versii starinoičeb, miše "kul'joki" om "kalajogi".

Vl 1854 Kol oli pandud mantazole anglijalaižel "Miranda"-korvetal, oli jänu pal'han ühteks vodeks. Se sai lidnan statusad möst vl 1965.

== Geografijan andmused ==
Lidn seižub Kolan da [[Tulomanjogi|Tuloman]] jogiden ühthejoksmusen randoil, 15 m keskmäižel korktusel valdmeren pindan päl. Znamasine mägi om [[Solovarak]]. [[Murmansk]] sijadase ani lidnan röunan taga, matkad Murmanskan keskushesai om 12 km pohjoižhe avtotedme, [[Kolan laht]]en randadme. Harvad manrehkaidused oleldas.

Kol om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 10 437 ristitud, rajonan ristitišton nelländez. Kaikiš suremb ristitišt oli vl 1989 — 16 541 eläjad. [[Ortodoksine hristanuskond|Ortodoksižen hristanuskondan]] kaks' pühäpertid om lidnas.

== Ižanduz da transport ==
Tegimišton päedheotandad oma oludtegim, mebel'fabrik, sauvondkompanijad, raudteholitusen edheotandad. Äjiden eläjiden radinsija sijadase Murmanskas. Agrarižtegimištoline i transportine kolledžad oma professionaližen opendusen aluzkundoikš.

Maršruttaksid da taksid oma kundaližeks transportaks. Avtobusad i ezilidnelektrojonused ühtenzoittas lidnad Murmanskanke da ümbrištonke. «Kol»-avtote om lidnan suviröunaks, avtotesild om sil Tulomas päliči lidnan suvipäivlaskmas. ''Kolan raudtestancii'' om jäl'gmäine passažiroiden täht edel Murmanskad, mugažo raudtesarak tuleb Nikel'-Murmanskii-stancijaspäi.

== Irdkosketused ==
* [http://www.gov-kola.ru/ Lidnan tobmuden aluzkundoiden oficialine sait (''gov-kola.ru'').] {{ref-ru}}
{{Commons|Category:Kola}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Kolan rajon|*]]
