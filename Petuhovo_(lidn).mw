{{Eländpunkt
 | Nimi = Petuhovo<br />Петухово
 | Lidnanznam = Coat of Arms of Petukhovo.png
 | Flag =
 | Lidnanznam text = Petuhovon lidnanznam
 | Flag text =
 | Valdkund = Venäma
 | Eläjiden lugu = 9,916
 | Voz' = 2021
 | Pind = 25
 | Fail = Petukhovo station 002. Southern-Ural railway, Russia.JPG
 | Pämez' = Aleksandr Gudkov<br />(sügüz'ku 2017—)
 | Telefonkod = +7-35235-xx-xxx
 | Avtokod = 45
 | Aigvö = [[UTC]]+5 ([[MSK]]+2)
}}
'''Petuhovo''' ({{lang-ru|Петухово}}) om [[Venäma]]n lidn da lidnankund [[Kurganan agj]]an päivnouzmas. Se om [[Petuhovon rajon]]an administrativine keskuz.

== Istorii ==
Eländpunktan aluz om pandud kuti ''Judino-žilo'' ({{lang-ru|село Юдино}}) vl 1779. Panihe ''Petuhovo-raudtestancijan'' alust vl 1892 i saudihe [[Transsib]]an «Kurgan — [[Omsk]]»-keskustad vodele 1894. Vn 1942 redukus kätihe Judinod radnikžiloks. Vn 1944 16. päiväl keväz'kud žilo sai lidnan statusad, udesnimitihe raudtestancijan mödhe.

Petuhovo šingotase valamižmehanižel tegimel<ref>[http://www.petlmz.ru/ Petuhovon valamižmehanižen tegimen sait (''petlmz.ru'').] {{ref-ru}}</ref> (kärauzimed, vedimiden i raudterividen paloiden tehmine) i konditerižiden tegesiden edheotandal.

== Geografijan andmused ==
Lidn sijadase Išiman tazangištol, 135 m ü.m.t. keskmäižel korktusel. Matkad [[Kazahstan]]an röunhasai (Pohjoižkazahstanan agj) om 10 km suvhe orhal vai 25 km päivlaskmha raud- i avtoteidme, [[Kurgan]]hasai om 168 km päivlaskmha orhal, 187 km avtol vai raudtel. Lähembaižed lidnad oma [[Makušino]] 43 km päivlaskmha orhal, 55 km «Irtiš»-avtotrassadme (R-254) vai Transsib-raudtedme, i [[Mamlütk]] (Kazahstan) 44 km päivnouzmha orhal i Transsib-raudtedme vai 61 km avtotedme. «Irtiš»-trass om lidnan pohjoižröunaks.

Petuhovo om lidnankundan üks'jäine eländpunkt. Lidnankundan pind — 40,76 km².

== Eläjad ==
Vn 2010 Venäman rahvahanlugemižen mödhe eläjiden lugu oli 11 292 ristitud, rajonan koume videndest. Kaikiš suremb lidnan ristitišt oli 15 100 eläjad vl 1996.

[[Ortodoksine hristanuskond|Ortodoksižen hristanuskondan]] Jumalan nägundan pühäpert' om saudud vll 2009−2014.

Petuhovon maižandusen mehanizacijan da elektrifikacijan tehnikum om professionaližen opendusen aluzkundaks.

== Homaičendad ==
<references/>

== Irdkosketused ==
* [http://www.petuhovo.net/ Lidnan tobmuden aluzkundoiden oficialine sait (''petuhovo.net'').] {{ref-ru}}
{{Commons|Category:Petukhovo}}

{{Kurganan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurganan agjan lidnad]]
[[Kategorii:Petuhovon rajon|*]]
