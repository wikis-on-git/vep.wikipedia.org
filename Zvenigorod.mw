{{Eländpunkt
 | Nimi = Zvenigorod<br />Звенигород
 | Lidnanznam = Coat of Arms of Zvenigorod (Moscow oblast).png
 | Flag = Flag of Zvenigorod (Moscow oblast).png
 | Lidnanznam text = Zvenigorodan lidnanznam
 | Flag text = Zvenigorodan flag
 | Valdkund = Venäma
 | Eläjiden lugu = 22,317
 | Voz' = 2020-01-01
 | Pind = 48.1
 | Fail = Zvenigorod-centr.jpg
 | Pämez' =
 | Telefonkod = +7-49869-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Zvenigorod''' ({{lang-ru|Звени́город}}) om [[Venäma]]n lidn [[Moskvan agj]]an keskuzpalan päivlaskmas. Mülüb [[Odincovon lidnümbrik]]ho, sen kahtenz' lidn nelläspäi eläjiden lugun mödhe, edel vn 2019 vilukud oli erižeks lidnümbrikoks.

== Istorii ==
Eländpunktan aluz om pandud läz 1152. vot, mainitase kirjutadud purtkiš vspäi 1339. Moskvan Zvenigorod oli varmitadud lidn (Kremlin pudotez om kaičenus), [[Zvenigorodan ruhtinazkund]]an keskuz vll 1339−1492. Sai makundan lidnan oficiališt statusad vl 1781. [[Toine mail'man soda|Toižen mail'mansodan]] aigan lidn ei olend okkupiruidud nacistoil, no hö tuliba lidnannoks vn 1941 lopus. Mülütihe lähižid žiloid lidnha vl 2003.

Zvenigorod šingotase turizmal, lebutahoks, kancelärižtavaroiden pästandal, sömtegimištol.

== Geografijan andmused ==
[[Fail:Railway-osm-golitsyno-zvenigorod.png|thumb|left|250px|Raudtesarakon kart lidnannoks (2011).]]
Lidn sijadase lidnümbrikon keskuzpalas, [[Moskv (jogi)|Moskv]]-jogen molembil randoil, 150 m ü.m.t. keskmäižel korktusel. Matkad [[Moskvan rengazavtote]]hesai om 30 km päivnouzmha, lidnümbrikon [[Odincovo]]-keskushesai om 25 km päivnouzmha. Röunatab [[Moskv]]-lidnan palanke päivnouzmas. Toižed lähembaižed lidnad oma [[Golicino]] i [[Krasnoznamensk (Moskvan agj)|Krasnoznamensk]] 17 km suvhe.

Passažirine ''Zvenigorod''-raudtestancii radab lidnan suves sarakon lopus Golicinospäi vspäi 1925. Moskvan agjan pen' rengazavtote (A107-trass) ümbärdab lidnad. Moskvan agjan suren rengazraudten koume platformad ratas lidnan päivlaskmaižel röunal.

== Eläjad ==
Vl 1939 lidnan ristitišt oli 6 272 eläjad, vl 1959 — 8 842 eläjad. Vn 2010 Venäman rahvahanlugemižen mödhe lidnan eläjiden lugu oli 16 395 ristutud, rajonan (nüg. lidnümbrik) viž procentad. Kaikiš suremb ristitišt om enamba 20 tuhad eläjid vspäi 2016 (22 513 rist. vl 2018). [[Ortodoksine hristanuskond|Ortodoksižen hristanuskondan]] Savvino-Storoževskii jumalankodi (seičeme pühäpertid), Jumalanmaman Emäganpäivän päjumalanpert', ühesa jumalanpertid<ref>[http://sobory.ru/geo/locat/217 Zvenigorodan pühäpertid ''sobory.ru''-saital.] {{ref-ru}}</ref> i časoun' oma olmas lidnas.

Rahvahad (2010): [[venälaižed]] — 91,5%, [[ukrainalaižed]] — 1,7%, [[armenijalaižed]] — 1,1%, toižed rahvahad — 5,7%.

== Homaičendad ==
<references />

== Irdkosketused ==
* [http://odin.ru/ Lidnümbrikon tobmuden aluzkundoiden oficialine sait (''odin.ru'').] {{ref-ru}}
* [http://www.zvenigorod.ru/ Lidnan territorialižen ohjanduzkundan sait (''zvenigorod.ru'').] {{ref-ru}}
{{Commons|Category:Zvenigorod}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Odincovon lidnümbrik]]
