{{Valdkund
| Nimi = Horvatijan Tazovaldkund<br />Republika Hrvatska
| Valdkundznam = Coat of arms of Croatia.svg
| Flag = Flag of Croatia.svg|border
| Valdkundznam text = Horvatijan valdkundznam
| Flag text = Horvatijan flag
| Pälidn = Zagreb
| Eläjiden lugu = 4,284,889<ref>[http://www.dzs.hr/Eng/censuses/census2011/results/htm/E01_01_01/e01_01_01 Horvatijan ristitišt igän, sugun da eländpunktoiden mödhe vn 2011 rahvahanlugemižen aigan. — Horvatijan statistikan radnikoičend (Zagreb, 2012. tal'vku) (dzs.hr).] {{ref-en}}</ref>
| Voz' = 2011
| Pind = 56,594<ref name="yearbook2011">[http://www.dzs.hr/Hrv_Eng/ljetopis/2011/SLJH2011.pdf Geographical and Meteorological Data. //Statistical Yearbook of the Republic of Croatia. Croatian Bureau of Statistics. December, 2011. Vol.43. 576 lpp. — Lp. 40.] ISSN 1333-3305. {{ref-hr}} {{ref-en}}</ref><ref>[https://www.cia.gov/library/publications/the-world-factbook/geos/hr.html Horvatijan pind. — Mail'man faktoiden kirj (cia.gov).] {{ref-en}}</ref>
| Kart = Europe-Croatia.svg
| Kel' = [[horvatan kel'|horvatan]]
| Valdkundan pämez' = [[Grabar-Kitarovič Kolinda|Kolinda Grabar-Kitarovič]]
| Päministr = [[Milanovič Zoran|Zoran Milanovič]]
| Religii = [[hristanuskond]]
| Valüt = [[horvatijan kun]] (HRK)
| Internet-domen = [[.hr]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +385
| Aigvö = tal'vel [[UTC]]+1,<br />kezal [[UTC]]+2
}}
'''Horvatii''' ([[horvatan kel'|horv.]]: ''Hrvatska''), täuz' oficialine nimituz — '''Horvatijan Tazovaldkund''' ([[horvatan kel'|horv.]]: ''Republika Hrvatska''), om valdkund [[Evrop]]an keskusen suves. Pälidn da kaikiš suremb lidn om [[Zagreb]].

Vspäi 2013 heinkun 1. päiväspäi om [[EÜ]]:n ühtnijaks. Vspäi 2009 om [[PAKO]]:n ühtnijaks.

== Istorii ==
Vl 1991 kezakun 25. päiväl Horvatii tedoti ičeze ripmatomudes [[Jugoslavii|Jugoslavijaspäi]].

Valdkundan konstitucii<ref>[https://en.wikisource.org/wiki/Constitution_of_the_Republic_of_Croatia Horvatijan Konstitucijan tekst vl 2010 Vikipurtkiš.] {{ref-en}}</ref> ([[horvatan kel'|horv.]]: ''Ustav'') oli vahvištadud parlamental vl 1990 tal'vkun 22. päiväl (edel ripmatomut). Se om väges nügüd'-ki möhembaižiden znamasižiden vajehtusidenke vozil 1998, 2000, 2001 da 2013 (referendumal).

Vozil 1991-1995 rahvahanikoiden soda oli valdkundas erazvuiččiden rahvahiden keskes. Vl 1998 Horvatijan ünäižuz oli sadud möst.

== Geografijan andmused ==
[[Fail:Croatia relief map.png|thumb|left|250px|Horvatijan reljefan kart.]]
Horvatii sijadase [[Balkanan pol'sar'|Balkanan pol'saren]] lodehes. Valdkund om kaks'poline: kontinentaline pala sijadase [[Sav]]-jogen basseinas, a mererandaline pala levigandeb [[Adriatine meri|Adriatižen meren]] randištol suvipäivlaskmas. Meren akvatorijan pind — 33 200 km², sigä om 1185 sart, niišpäi 67 oma elänzoittud, [[Krk]]- da [[Cres]]-sared oma kaikiš surembad Horvatijas. Randanpird om 1777 km kontinentas da sen ližaks 4058 km saril.

Horvatii om mavaldkundröunoiš [[Slovenii|Slovenijanke]] pohjoižes (röunan piduz — 667 km), [[Mad'jaranma]]nke pohjoižpäuvnouzmas (355 km), [[Serbii|Serbijanke]] päivnouzmas (317 km), [[Bosnii da Gercegovin|Bosnijan da Gercegovinanke]] (1011 km) i [[Mustmägi|Mustmägenke]] (22 km) suves. Röunoiden kuivmadme ühthine piduz om 2374 km<ref name="yearbook2011"/>.

Kaikiš korktemb čokkoim om [[Dinar (mägi)|Dinar]]-mägi, 1831 m meren pindan päl.

Londuseližed pävarad oma [[kivivoi]], [[raud|raudkivend]], [[alüminii|boksitad]]; toižed varad — [[kivihil']], [[mouckivi]], [[sauvondgips]], londuseline [[asfal't]], [[keitandsol]], [[gidroenergii]].

== Politine sistem ==
[[Fail:Croatian parliament.jpg|thumb|right|250px|Horvatijan parlamentan pert' [[Zagreb]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ([[horvatan kel'|horv.]]: ''Predsjednik Republike''). Kaik rahvaz valičeb händast videks vodeks, ühten kahtenden strokun om voimuz. Prezident om mugažo sodavägiden päkäsknikaks. Hän paneb päministrad ([[horvatan kel'|horv.]]: ''Predsjednik Vlade'') da nelläd varapäministrad radsijihe parlamentan nevondan mödhe. Prezidentale sab heitta radmaspäi päministrad.

Parlament om üks'kodine Horvatine Suim (vspäi 2001, [[horvatan kel'|horv.]]: ''Hrvatski sabor'' vai muite ''Sabor'') 151 ühtnijanke, heiden lugu voib vajehtadas 100 da 160 keskes. Kaik rahvaz valičeb heid nelläks vodeks. Ohjastuz ([[horvatan kel'|horv.]]: ''Vlada'') pidab vastust edel parlamentad. Parlamentale sab ozutada uskletomut ohjastusen täht.

Ülembaine Käskuzkund ([[horvatan kel'|horv.]]: ''Vrhovni sud'') om käskuzkundaližen tobmuden pä.

Järgvaličendad parlamentha oliba vl 2011 tal'vkun 4. päiväl. Vspäi 2011 tal'vkun 4. päiväspäi [[Zoran Milanovič]] om päministraks. Nügüdläine prezident om [[Kolinda Grabar-Kitarovič]], hän om valitud kahtil turil vl 2014 tal'vkun 28. päiväl da vl 2015 vilukun 11. päiväl (sai 50,74%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Horvatijan administrativiž-territorialine jagand]].''

Horvatii alajagase 20 ümbrikho (üks'lugu [[horvatan kel'|horv.]]: ''županije'') da 1 pälidnha ümbrikon oiktusidenke ([[Zagreb]]). Ümbrikod alajagase 127 lidnkundha da 429 municipaližhe ühtnikho. Mugažo jagadas valdkundad koumhe statistižhe regionha.

== Eläjad ==
Toižed sured lidnad (enamba 50 tuh. ristitud vn 2011 rahvahanlugemižen mödhe, surembaspäi penembha): [[Split]], [[Rijek]], [[Osijek]], [[Zadar]], [[Pul]], [[Slavonski Brod]]. Vl 2013 kaik oli 128 lidnad valdkundas.

== Ižanduz ==
Horvatijan päeksport om [[elektroladimišt]] da [[likkuim]]ed (läz 15%), [[laiv]]ad da [[veneh]]ed (13%), [[kivivoi]] da [[londuseline gaz]] (11%), [[sobad]] (läz 7%); toine eksport — [[pu (material)]] da [[mebel']] (4%), [[zell'|zelläd]] (3%), [[heretuz|heretused]] (2%), [[polimerad]] (2%), [[raud]] (2%), [[alüminiitegesed]] (1%), [[elektruz]] (1%), [[cement]] (1%).

== Homaičendad ==
<references />

== Irdkosketused ==
* [http://www.vlada.hr/ Horvatijan Tazovaldkundan tobmuden oficialine portal.] {{ref-hr}}

{{Commons|Croatia}}
{{Evrop}}

[[Kategorii:Horvatii| ]]
