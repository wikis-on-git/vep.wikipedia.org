{{10000}}{{A10000}}
{{Valdkund
| Nimi = Horvatijan Tazovaldkund<br />Republika Hrvatska
| Valdkundznam = Coat of arms of Croatia.svg
| Flag = Flag of Croatia.svg|border
| Valdkundznam text = Horvatijan valdkundznam
| Flag text = Horvatijan flag
| Pälidn = Zagreb
| Eläjiden lugu = 4,270,480<ref>[https://www.cia.gov/library/publications/the-world-factbook/geos/hr.html Horvatijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 56,594<ref name="yearbook2011">[http://www.dzs.hr/Hrv_Eng/ljetopis/2011/SLJH2011.pdf Geographical and Meteorological Data (Geografijan i meteorologijan andmused). //Statistical Yearbook of the Republic of Croatia. Croatian Bureau of Statistics (''dzs.hr''). December, 2011. Vol.43. 576 lpp. — Lp. 40.] ISSN 1333-3305. {{ref-hr}} {{ref-en}}</ref>
| Kart = Europe-Croatia.svg
| Kel' = [[horvatan kel'|horvatan]]
| Valdkundan pämez' = [[Milanovič Zoran|Zoran Milanovič]]
| Päministr = [[Plenkovič Andrei|Andrei Plenkovič]]
| Religii = [[hristanuskond]]
| Valüt = [[horvatijan kun]] (HRK)
| Internet-domen = [[.hr]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +385
| Aigvö = tal'vel [[UTC]]+1,<br />kezal [[UTC]]+2
}}
'''Horvatii''' ({{lang-hr|Hrvatska}}), täuz' oficialine nimituz — '''Horvatijan Tazovaldkund''' ({{lang-hr|Republika Hrvatska}}), om valdkund [[Evrop]]an keskusen suves. Pälidn da kaikiš suremb lidn om [[Zagreb]].

Vspäi 2013 heinkun 1. päiväspäi om [[Evropan Ühtištuz|EÜ:n]] ühtnijaks. Vspäi 2009 om [[Pohjoižatlantižen kožundkirjutesen organizacii|PAKO:n]] ühtnijaks.

== Istorii ==
Vn 1991 kezakun 25. päiväl Horvatii tedištoiti ičeze ripmatomudes [[Jugoslavii|Jugoslavijaspäi]].

Vozil 1991−1995 rahvahanikoiden soda oli valdkundas erazvuiččiden rahvahiden keskes. Vl 1998 Horvatijan ünäižuz oli sadud möst.

Valdkundan konstitucii<ref>[https://en.wikisource.org/wiki/Constitution_of_the_Republic_of_Croatia Horvatijan Konstitucijan tekst vl 2010 Vikipurtkiš.] {{ref-en}}</ref> ({{lang-hr|Ustav}}) oli vahvištadud parlamental vn 1990 22. päiväl tal'vkud, edel ripmatomut völ. Se om väges nügüd'-ki möhembaižidenke znamasižidenke vajehtusidenke vozil 1998, 2000, 2001, i vn 2013 referendumal.

== Geografijan andmused ==
[[Fail:Croatia relief map.png|thumb|left|250px|Horvatijan reljefan kart]]
Horvatii sijadase [[Balkanan pol'sar'|Balkanan pol'saren]] lodehes. Valdkund om kaks'poline: kontinentaline pala sijadase [[Sav]]-jogen basseinas, a mererandaline pala levigandeb [[Adriatine meri|Adriatižen meren]] randištol suvipäivlaskmas. Meren akvatorijan pind — 33 200 km², sigä om 1185 sart, niišpäi 67 oma elänzoittud, [[Krk]]- da [[Cres]]-sared oma kaikiš surembad Horvatijas. Randanpird om 1777 km kontinentas da sen ližaks 4058 km saril.

Horvatii om mavaldkundröunoiš [[Slovenii|Slovenijanke]] pohjoižes (röunan piduz — 667 km), [[Mad'jaranma]]nke pohjoižpäuvnouzmas (355 km), [[Serbii|Serbijanke]] päivnouzmas (317 km), [[Bosnii da Gercegovin|Bosnijan da Gercegovinanke]] (1011 km) i [[Mustmägi|Mustmägenke]] (22 km) suves. Röunoiden kuivmadme ühthine piduz om 2374 km<ref name="yearbook2011"/>.

Kaikiš korktemb čokkoim om [[Dinar (mägi)|Dinar]]-mägi, 1831 m meren pindan päl. Territorijan 62% mülüb [[Mustmeri|Mustmeren]] basseinha, jättud pala om Adriatižen meren bassein. Znamasižed joged oma [[Dunai]] sen [[Sav]]- i [[Drav]]-ližajogidenke (Mustmeren bassein), mugažo [[Neretv]] (Adriatižen meren bassein).

Londuseližed pävarad oma [[kivivoi]], [[raud|raudkivend]], [[alüminii|boksitad]]; toižed varad — [[kivihil']], [[mouckivi]], [[sauvondgips]], londuseline [[asfal't]], [[keitandsol]], [[gidroenergii]].

== Politine sistem ==
[[Fail:Croatian parliament.jpg|thumb|right|250px|Horvatijan parlamentan pert' [[Zagreb]]as]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-hr|Predsjednik Republike Hrvatske}}). Kaik rahvaz valičeb händast videks vodeks, ühten kahtenden strokun om voimuz. Prezident om mugažo sodavägiden päkäsknikaks. Hän paneb päministrad ({{lang-hr|Predsjednik Vlade}}) da nelläd varapäministrad radsijihe parlamentan nevondan mödhe. Prezidentale sab heitta radmaspäi päministrad.

Parlament om üks'kodine Horvatine Suim (vspäi 2001, {{lang-hr|Hrvatski sabor}} vai muite ''Sabor'') 151 ühtnijanke, heiden lugu voib vajehtadas 100 da 160 keskes. Kaik rahvaz valičeb heid nelläks vodeks. Ohjastuz ({{lang-hr|Vlada}}) pidab vastust edel parlamentad. Parlamentale sab ozutada uskletomut ohjastusen täht.

Ülembaine Käskuzkund ({{lang-hr|Vrhovni sud}}) om käskuzkundaližen tobmuden pä.

Parlamentan ühtnijoiden järgenduseližed valičendad oliba vn 2020 5. päiväl heinkud (10. kucund). Vodes 2016 redukun 19. päiväspäi [[Andrei Plenkovič]] om päministraks. Prezidentan järgvaličendad oliba vn 2019 22. päiväl tal'vkud da vn 2020 5. päiväl vilukud, [[Zoran Milanovič]] sai 52,67% i tuleb radho prezidentaks vs 2020 uhokun 19. päiväspäi, hän om Horvatii enzne päministr vll 2011−2016.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Horvatijan administrativiž-territorialine jagand]].''

Horvatii jagase 20 ümbrikoks (üks'lugu {{lang-hr|županije}}) da 1 pälidnaks ümbrikon oiktusidenke ([[Zagreb]]). Ümbrikod alajagasoiš 127 lidnkundaks da 429 municipaližeks ühtnikaks. Mugažo jagadas valdkundad koumeks statistižeks regionaks.

== Eläjad ==
Vn 2011 Horvatijan rahvahanlugemižen mödhe eläjiden lugu oli 4 284 889 ristitud<ref>[http://www.dzs.hr/Eng/censuses/census2011/results/htm/E01_01_01/e01_01_01 Horvatijan ristitišt igän, sugun da eländpunktoiden mödhe vn 2011 rahvahanlugemižen aigan. — Horvatijan statistikan radnikoičend (Zagreb, 2012. tal'vku) (''dzs.hr'').] {{ref-en}}</ref>. Kaikiš suremb ristitišt oli 4 784 265 eläjad vl 1991.

Rahvahad (2011): [[horvatijalaižed]] — 90,4%, [[serbalaižed]] — 4,4%, toižed rahvahad — 4,4%, märhapanendata — 0,8%.

Uskondan mödhe (2011): riman [[katoline jumalankodikund|katolikad]] — 86,3%, [[ortodoksine hristanuskond|ortodoksižed hristanuskojad]] — 4,4%, [[islam]]anuskojad — 1,5%, toižed uskojad — 1,5%, märhapanendata — 2,5%, religijatomad i [[ateizm|ateistad]] — 3,8%.

Toižed sured lidnad (enamba 50 tuh. ristituid vn 2011 rahvahanlugemižen mödhe, surembaspäi penembha): [[Split (lidn)|Split]], [[Rijek]], [[Osijek]], [[Zadar]], [[Pul (lidn, Horvatii)|Pul]], [[Slavonski Brod]]. Vl 2013 kaik oli 128 lidnad valdkundas. Lidnalaižiden pala om 57,6% (2020).

== Ižanduz ==
Ižanduz kadoti 50 mlrd US$ rahvahanikoiden sodan tagut 1990-nzil vozil. Nügüd'aigan ekonomikan päsarakod oma himine i kivivoihimine tegimišt, laivansauvomine, turizm, tekstiline sarak, sömtavaroiden pästand (lihaproduktad i sagud) sijaližes torhudespäi, metallan i pun ümbriradmine. Tegimišt otab videndest kogosüdäiproduktas, no eksportan 97%.

Horvatijan päeksport om [[elektroladimišt]] da [[likkuim]]ed (läz 15%), [[laiv]]ad da [[veneh]]ed (13%), [[kivivoi]] da [[londuseline gaz]] (11%), [[sobad]] (läz 7%); toine eksport — [[pu (material)|pumaterialad]] da [[mebel']] (4%), [[zell'|zelläd]] (3%), [[heretuz|heretused]] (2%), [[polimerad]] (2%), [[raud]] (2%), [[alüminiitegesed]] (1%), [[elektruz]] (1%), [[cement]] (1%).

== Homaičendad ==
<references />

== Irdkosketused ==
* [http://gov.hr/ Horvatijan valdkundaližen tobmuden portal (''gov.hr'').] {{ref-hr}}
* [http://www.sabor.hr/ Horvatijan Parlamentan oficialine sait (''sabor.hr'').] {{ref-hr}} {{ref-en}}
* [http://vlada.gov.hr/ Horvatijan Tazovaldkundan ohjastusen oficialine sait (''vlada.gov.hr'').] {{ref-hr}} {{ref-en}}
{{Commons|Croatia}}

{{Evrop}}

[[Kategorii:Horvatii| ]]
