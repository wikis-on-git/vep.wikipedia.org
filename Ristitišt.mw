[[Fail:Population Density, v4.11, 2015 (48009180372).jpg|thumb|right|250px|Rahvahansageduz vl 2015]]
'''Ristitišt''' ([[demografii|demografijas]]) om kaik eläbad [[ristit]]ud Mal (Man ristitišt), vai sen röunatud territorijal — kontinent, valdkund, region, ma, agj da toižed administrativižed ühtnikad. Udištase kaikenaigašti ristituiden sündundoiden i surmiden kal't. Vn 2020 keväz'kus mail'man ristitišt ületi 7,8 mlrd eläjid, vodele 2030 [[Ühtenzoittud Rahvahiden Organizacii|ÜRO]] endustab 8,5 mlrd.

Nened tedod tedoitas ristitištod, sen lugumärad, šingotest da toižid pirdoid: [[demografii]] (päine tedo ristitištos ičeze käskusidenke), demografine [[statistik]] (keradab andmusid demografižen analizan täht), [[ekonomik (tedo)|ekonomik]] (tön potencial), [[geografii]] (territorialine järgenduz i migracii), [[entografii]] i [[etnologii]] (etnine mülünd), [[sociologii]] (ristitkundan struktur), [[medicin]] (tervhuden tazopind).

Demografijas om ristitišton toižendoid:
* kaikenaigaine ristitišt;
* stabiline, sen paloin stacionarine ristitišt;
* lidnalaine i külähine ristitišt;
* rahvahanlugemižen aigan — olijad sijas, kaikenaigaine ristitišt, olmatomad aigaks, olijad aigaks.

Ristitišton lugemine tegese [[rahvahanlugemine|rahvahanlugemižil]] (kerdan vides vai kümnes vodes), nügüdläižikš (joksii lugemine), lugumäran arvoindal (ristitišton mehanižen likundan lugud pordos).

== Harakterizujad ozutajad ==
Erased ozutajad ristitišton ümbrikirjutandan täht:
* ristitišton lugu i sen dinamik;
* demografižiden processiden intensivižuz: sündutandmär, kolendmär, londuseline ližakazv, naimižmär;
* järgenduz territorijadme, ravhahansageduz, lidnastumine (urbanizacii), migracii;
* mülünd igän i sugun mödhe, kanzakahuz;
* opendusen tazopind;
* mülünd rasan, kelen, rahvahan i religijan mödhe;
* socialiž-ekonomižen šingotesen tazopind, elon tazopind.

== Homaičendad ==
<references />

{{Commons|Category:Population}}

{{stub}}
[[Kategorii:Ristitišt| ]]
[[Kategorii:Ristitud]]
[[Kategorii:Demografine teorii]]
