[[Fail:Ústí nad Labem%2C Větruše%2C Pohled na město.JPG|thumb|right|250px|El'b [[Usti El'bal|Ustiš El'bal]].]]
'''El'b''' vai '''El'banjogi''' ({{lang-cs|Labe}} [ˈlabɛ], {{lang-de|Elbe}} [ˈɛlbə], [[ülälužican kel'|üläluž]]. i [[alalužican kel'|alaluž]].: ''Łobjo''; [[alasaksan pagin|alasaks]].: ''Elv'' — «jogi» [[norvegijan kel'|norvegijaks]]) om jogi [[Čehanma]]s da [[Saksanma]]s, lankteb [[Pohjoižmeri|Pohjoižmerhe]]. El'ban kaikiš znamasižemb ližajogi om [[Vltav]].

== Päandmused ==
Jogen piduz om 1 091 km. Basseinan pind om 148 268 km², se om nellänz' Evropas, 24,4 mln ristituid elädas siš (2018). Veden valu vajehtab jogensunno 493..1232 m³/s röunoiš, keskmäine om 870 m³/s.

== Geografine ümbrikirjutand ==
[[Fail:Elbe basin.png|thumb|right|250px|El'ban bassein.]]
Joginišk sijadase Čehanman pohjoižes Pol'šanman röunanno, Krkonoše-mägil (vai ''Ogibalad mäged'', [[Sudetad|Sudetiden]] pala), 1386 m ü.m.t. korktusel, sädase Vauktan El'ban ({{lang-cs|Bílé Labe}}) da äiluguižiden ojiden ühthejoksmusel.

Vltav om znamasižemb mi El'b niiden ühthejoksmusen sijanno kaikil parametroil (piduz 434 km i 294 km, bassein, veden valu), no istorižikš penemb jogi nimitase El'baks. Jogi om sättui sur'vezile, jäl'gmäižed oliba vozil 2002, 2006 i 2013, sen tagut ehtatimed oma levitadud tähäsai, kaik radab 24 ehtatimjonod.

== Otand kävutamižhe ==
Sättub laivoiden likundale Vltavan lanktendan sijaspäi. Koume kanalad ühtenzoittas joged tarbhaižidenke sijidenke: [[Kil']]-lidnanke (Baltijan meren port), [[Berlin]]anke i [[Rurštadt]]anke [[Keskuzsaksanman kanal]]al, koumanz' mäneb [[Lübek]]aspäi (Baltijan meren port) [[Braunšvaig]]-lidnhasai (Keskuzsaksanman kanal). Om vezivaradimid üläjoksmuses (Čehanma) i ližajogil.

Nell' rahvahališt puištod oma sätud Saksanmas jogen randoil.

Järedad lidnad jogen randoil (mödvedhe): [[Hradec Kralove]], [[Pardubice]], [[Usti El'bal]] (Čehanma), [[Drezden]], [[Vittenberg]], [[Magdeburg]], [[Gamburg]] (Saksanma). Redustihe joged äi vot, no sen puhtastandan program om väges.

== Irdkosketused ==
* [http://www.rivernet.org/elbe/welcomed.htm El'b da sen bassein ''rivernet.org''-saital.] {{ref-de}}
{{Commons|Elbe}}

[[Kategorii:Čehanman joged]]
[[Kategorii:Saksanman joged]]
[[Kategorii:Joged kirjamišton mödhe]]
[[Kategorii:Pohjoižmeri]]
