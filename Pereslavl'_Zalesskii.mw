{{Eländpunkt
 | Nimi = Pereslavl' Zalesskii<br />Переславль-Залесский
 | Lidnanznam = Coat of Arms of Pereslavl-Zalessky (Yaroslavl oblast).png
 | Flag = Flag of Pereslavl-Zalessky (Yaroslavl oblast).png
 | Lidnanznam text = Pereslavl' Zalesskijan lidnanznam
 | Flag text = Pereslavl' Zalesskijan flag
 | Valdkund = Venäma
 | Eläjiden lugu = 39,105
 | Voz' = 2017
 | Pind = 23.01
 | Fail = M-danilov-sobor-5423.jpg
 | Pämez' = Vladimir Volkov<br />(reduku 2018—)
 | Telefonkod = +7-48535-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Pereslavl' Zalesskii''' ({{lang-ru|Переславль-Залесский}}) om [[Venäma]]n lidn da lidnümbrik [[Jaroslavlin agj]]an suves. Se om agjan nellänz' lidn eläjiden lugun mödhe, mugažo om [[Pereslavlin rajon]]an administrativižeks keskuseks (ei mülü sihe).

Pereslavl' Zalesskii mülüb turizman tetabha «[[Venäman Kuldaine rengaz|Kuldaine rengaz]]»-maršrutha (292 tuh. turistoid vl 2009) kahesan lidnan keskes.

== Istorii ==
''Kleščin-lidnut'' ({{lang-ru|Клещин}}) oli olmas 11.-12. voz'sadal pohjoižhe järven randadme. Eländpunktan aluz om pandud [[Jurii I Pit'kkäded]]-ruhtinasel vl 1152 kuti Pohjoižpäivnouzmaižen [[Venä]]n ezmäine ''Perejaslavl'''-pälidn, nimitihe amuižemban [[Perejaslav Hmel'nickii|Perejaslavl']] (nüg. Ukrain) lidnan mödhe. Uden pälidnan aluz oli amuižen [[Vladimir (lidn)|Vladimiran]] surtte. Pereslavlin puine kreml' oli olmas lidnan alusenpanendaspäi vhesai 1759, sen maižed pudotesed oma kaičenus. Kadoti pälidnan statusad Jurijan I surman jäl'ghe vl 1157. [[Kuldaine ord|Kuldaižen ordan]] väged anastihe da poltihe lidnad vll 1238, 1252, 1282, 1293, 1382, 1408 i 1419. Kerdan tulihe Jaroslavlin (1294), Tverin (1304), Litvanman (1372) i Pol'šanman (1608) väged.

Vll 1175−1302 oli [[Perejaslavl' Zalesskijan kunigahuz|Perejaslavl' Zalesskijan kunigahusen]] pälidnaks, sid' alištui [[Moskv]]an tobmudele. Virktas i nimitadas lidnad nügüdläižikš («ja»-kirjamita) 15. voz'sadaspäi. Vll 1688−1692 ezmäine [[Venäman laivišt]] oli saudud Pleščeevo-järvel [[Petr I Sur'|Suren Petran]] ohjandusel.

Pereslavl' Zalesskii šingotase turizmal, «Slavič»-tegimel (paimižmaterialad, fotomaterialad, pakuitezbumag i materialad mikroelektronikan täht), sauvondmaterialiden tehmižel (lämuzizoläcii, kleindlent, sauvondblokad), polimerižen pakuitesen tegimel sömsarakon täht, mugažo tekstil'fabrik i leibtegim ratas lidnas.

== Geografijan andmused ==
Lidn sijadase [[Pleščeevo]]-järven suvipäivnouzmaižel randal (51 km², [[Volg]]an oigedpol'ne bassein), 142 m ü.m.t. keskmäižel korktusel. Trubež-jogi (36 km pitte) lankteb järvhe Kalaslabad-fartalas ({{lang-ru|Рыбная слобода}}). Matkad [[Jaroslavl'|Jaroslavlihesai]] om 117 km pohjoižhe-pohjoižpäivnouzmha orhal vai 125 km avtol. Lähembaižed lidnad oma Vladimiran agjas: [[Aleksandrov (lidn)|Aleksandrov]] 39 km suvhe orhal vai 72 km avtotedme sen päivlaskmaiženke [[Strunino]]-ezilidnanke.

Federaline «Moskv — Arhangel'sk»-avtote (M8-trass) ümbärdab lidnad suvipäivnouzmaižes polespäi. Kaks'kümnekilometrine sarak tuleb lidnha, se om lodeheze Berendeevo-žilospäi («Moskv — Jaroslavl'»-raudtekeskust) i vaiše jüguiden täht. Lähembaine avtotedme passažiroiden raudtestancii sijadase Räzancevo-žilos 20 km päivnouzmha. Lidn da järv mülüdas rahvahaližhe «Pleščeevo-järv»-puištho.

Pereslavl' Zalesskii om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 41 925 ristitud. Kaikiš suremb lidnan ristitišt oli 43..44 tuhad eläjid vll 2000−2003 (44 900 rist. vl 2000). [[Ortodoksine hristanuskond|Ortodoksižen hristanuskondan]] kuz' jumalankodid (nell' oma väges) i ühesa jumalanpertid oma olmas lidnas, sidä kesken amuine Spasan Toižetamižen päjumalanpert' (om saudud vll 1152−1157). Dendropuišt om sätud lidnas.

Pereslavl' Zalesskijan kolledž Aleksandr Nevskijan nimel nimitadud (kinofotohimii<ref>[https://college-nevskogo.edu.yar.ru/ Pereslavl' Zalesskijan kolledžan sait (''college-nevskogo.edu.yar.ru'').] {{ref-ru}}</ref>) om professionaližen opendusen aluzkundaks.

== Homaičendad ==
<references/>

== Irdkosketused ==
* [http://admpereslavl.ru/ Pereslavl' Zalesskijan sijaližen tobmuden aluzkundoiden oficialine sait (''admpereslavl.ru'').] {{ref-ru}}
* [http://tourismpereslavl.ru/ Pereslavl' Zalesskijan turizman sait (''tourismpereslavl.ru'').] {{ref-ru}}
{{Commons|Pereslavl-Zalessky}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Jaroslavlin agjan lidnümbrikod]]
[[Kategorii:Pereslavlin rajon|*]]
