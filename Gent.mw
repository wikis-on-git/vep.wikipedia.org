{{Eländpunkt
 | Nimi = Gent <small>(vep. i alam.)</small><br />Gand <small>(franc.)</small>
 | Lidnanznam = Wapen van Gent.svg
 | Flag = Vlag van Gent.svg
 | Lidnanznam text = Gentan lidnanznam
 | Flag text = Gentan flag
 | Valdkund = Bel'gii
 | Eläjiden lugu = 263,703
 | Voz' = 2021
 | Pind = 156.18
 | Fail = Gent van de Kraanlei.jpg
 | Pämez' = Mathias De Clercq <br/>(2019—)
 | Telefonkod = +32-(0)9
 | Aigvö = tal'vel [[UTC]]+1,<br />kezal [[UTC]]+2
}}
[[Fail:GentMap.svg|thumb|left|250px|Lidnan kart rajonidenke]]
'''Gent''' (mugažo [[alaman kel'|alaman kelel]]; {{lang-fr|Gand}} [ɡɑ̃]) om [[Bel'gii|Bel'gijan]] lidn valdkundan lodehes, [[Flandrii]]-regionas. Se om [[Päivnouzmpol'ne Flandrii]]-agjan pälidn.

Oficilaline kel' om [[alaman kel']]. Lidn om järedaks openduzkeskuseks, [[universitet]] da nell' üläškolad oma avaitud.

== Istorii ==
Arheologijan andmused ozutadas, miše ristituiden žilod oliba Gentan nügüdläižes seižundsijas oliba [[kiviaig]]an jo. 7. voz'sadal Gent oli järedan torguindkeskusen. Vl 1000 Gent oli [[Evrop]]an kahtenz' lidn eläjiden lugun mödhe (jäl'ges [[Pariž]]ad). 

19. voz'sadal tekstiline Gent kändihe tegimišton jalos järedaks keskuseks. Lidn šingotase metallurgijan tegimel, avtotegimel, himižel i kivivoinhimižel tegimištol, cement- i betonedheotandoil, mugažo turizmal.

== Geografijan andmused ==
Gent sijadase [[Šel'd]]-jogen randal. Lidn jagase 14 nimitadud rajonaks.

== Eläjad ==
Vll 1970−1977 mülütihe 13 kommunad lidnha, i sen eläjiden lugu ližadui 148 860-luguspäi 248 657 ristithusai. Vl 2000 elihe 224 180 ristitud. Kaikiš suremb lidnan ristitišt om nügüd'. Vl 2008 municipalitetan ristitišt oli 594 582 eläjad (nellänz' surtte valdkundas), 1 205 km² pindal. [[Katolicizm|Katoližen jumalankodikundan]] kaks' päjumalanpertid da jumalanpert' oma olmas.

== Ižanduz da transport ==
Jogiport da koumanz' surtte meriport valdkundas sijadasoiš lidnan pohjoižes. Merilaivad ujudas kanaladme [[Ternözen]]aspäi (Alamad). Om mugažo erazvuiččid tegimid portan industrialižes zonas.

Avtobusad, tramvaid da trolleibusad oma kundaližeks transportaks lidnan südäimes. Kiruhraudted da avtoted ühtenzoittas Gentad Bel'gijan, Francijan i Alamaiden lähižidenke järedoidenke lidnoidenke.

Järedad tegimištjarmankad oleskeldas lidnas. Bel'gijan kahtenz' surtte ''Flanders Expo''-ozutelendkompleks sijadase täs.

== Homaičendad ==
<references />

== Irdkosketused ==
* [https://stad.gent/ Lidnan tobmuden oficialine sait (''stad.gent'').] {{ref-nl}} {{ref-en}}
{{Commons|Gent}}

[[Kategorii:Bel'gijan lidnad]]
[[Kategorii:Eländpunktad kirjamišton mödhe]]
[[Kategorii:Päivnouzmpol'ne Flandrii|*]]
