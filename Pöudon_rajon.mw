{{Rajon
| Nimi          = Pöudon rajon<br />Лодейнопольский район
| Znam          = Coat of Arms of Lodeinoe Pole (Leningrad oblast).png
| Flag          = Flag of Lodeinoe Pole (Leningrad oblast).png
| Znam text     =
| Flag text     =
| Valdkund      = Venäma
| Pälidn        = Pöud (lidn)
| Eläjiden lugu = 29,664
| Year          = 2016
| Pind          = 4,910.95
| Map           = Location of Lodeynopolsky District (Leningrad Oblast).svg
| Map width     = 
}}
'''Pöudon rajon''' (ven.: ''Лодейнопольский район'') om [[rajon]] [[Leningradan agj]]as.

Administrativine keskuz om [[Pöud (lidn)|Pöud-lidn]], sijadase rajonan pohjoižpalas. Rajonan ristitišton kaks' koumandest eläb siš.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Pöudon ümbrik]]ho ühten aigan niiden sädandanke. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik. Vl 1955 rajonad ühtištuihe [[Ojatin rajon]]anke. Rajon om olmas nügüdläižiš röunoiš vspäi 2006.

== Geografijan andmused ==
Pöudon rajon om Leningradan agjan pohjoižpäivnouzmaine taho. Pind — 4 910 nellikkilometrad (seičemenz' sija agjas). Kavag'mecad oma enambuses.

Om röunoid 4 Venäman rajonanke:
* pohjoižpäivnouzmas [[Leningradan agj]]an [[Kos'kenaluižen rajon]]anke;
* suves [[Leningradan agj]]an [[Tihvinan rajon]]anke;
* suvipäivlaskmas [[Leningradan agj]]an [[Volhovan rajon]]anke;
* pohjoižes [[Karjalan Tazovaldkund]]an [[Olonecan rahvahaline rajon|Oloncan rahvahaližen rajonanke]].

Om [[Ladog]]anjärven randan pala päivlaskmas. Znamasižed joged oma [[Süvär']] sen [[Ojat' (jogi)|Ojat']]- da [[Paksjogi|Paš]]- huriden ližajogidenke. Joged mülüdas Nevan ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]]), [[mec]], [[vezi|reskvezi]].

Vspäi 2006 rajonan territorii alajagase 5 municipaližhe ühtnikha: 2 lidnkundha da 3 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 15 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Radkevič Vladimir|Vladimir Radkevič]] radab sen ezimehen da rajonan pämehen vs 2006 vilukun 1. päiväspäi koumanden strokun jäl'geten. Ezitajiden Nevondkund valičeb rajonan administracijan pämest.

Vspäi 2007 [[Dmitrenko Il'ja|Il'ja Dmitrenko]] om valitud i radab rajonan administracijan pämehen, se om hänen koumanz' strok jäl'geten. Ezmäine varapämez' da koume muite varapämest oma hänele abhu. Seičeme palakundad, komitet da laudkund alištudas rajonan administracijale.

== Eläjad ==
Vn 2010 Venäman rahvahanlugemižen mödhe eläjiden lugu oli 30 469 ristitud (jäl'gmäine sija agjas).

Kaik om 123 eländpunktad rajonas, sidä kesken 1 lidn, 1 lidnanvuitte [[Svir'stroi]]-žilo, 6 žilod, 4 raudtestancijan žilod, 111 küläd.

Toižed sured eländpunktad oma [[Alöhovščin]]-külä (1,6 tuh. rist. vl 2015) da [[Janeg]]-žilo (1,0 tuh. rist. vl 2014).

Rahvahad (vn 2010 Venäman rahvahanlugemižen mödhe, enamba 0,8%): [[venälaižed]] — 84,1%, [[ukrainalaižed]] — 1,4%, [[vaugedvenälaižed]] — 0,9%, toižed — 2,4%, rahvahuden ozutandata — 11,2%.

Erased igähižed rahvahad: [[karjalaižed]] — 0,44% (134 rist.), [[vepsläižed]] — 0,11% (35 rist.)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 62.] {{ref-ru}}</ref>.

== Ižanduz ==
Rajonan ižandusen päsarakod oma mecan varhapanend da ümbriradmine, sauvond da sömtegimišt, gidroenergetik ([[Alasüvärin GES]]).

== Homaičendad ==
<references />

== Irdkosketused ==
* [http://администрация-лодейноеполе.рф/ Pöudon rajonan oficialine sait.] {{ref-ru}}

{{Vepsän küläd Leningradan agjan Pöudon rajonas}}
{{Rajonad Leningradan agjas}}

[[Kategorii:Pöudon rajon| ]]
