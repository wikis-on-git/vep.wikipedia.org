{{Eländpunkt
 | Nimi = Porhov<br />Порхов
 | Lidnanznam = Coat of Arms of Porkhov (Pskov oblast) (1781).png
 | Flag = 
 | Lidnanznam text = Porhovan lidnanznam
 | Flag text = 
 | Valdkund = Venäma
 | Eläjiden lugu = 8,926
 | Voz' = 2017
 | Pind = 
 | Fail = 000 Porhov She.JPG
 | Pämez' = Vladimir Aleksejev (2017—)
 | Telefonkod = +7-81134-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Porhov'''' ({{lang-ru|Порхов}}) om [[Venäma]]n lidn da lidnankund [[Pskovan agj]]an keskuzpalan päivnouzmas. Se om [[Porhovan rajon]]an administrativine keskuz.

== Enzne ==
Eländpunktan aluz om pandud vl 1239 pulidnuseks lidnan statusanke, nimitihe ''Porhovan lidneihut'' ({{lang-ru|Порховский городок}}). Vl 1387 uz' kivine lidnuz om saudud, om kaičenus hüvin, kävutadas muzejaks. Mülüi Venäman 12 kaikiš znamasižembha lidnushe ühtenzoitusen jäl'ghe Uz'lidnan tazovaldkundanke vl 1478. Panihe Uz'lidnan gubernijan Pskovan agjan makundan lidnaks vl 1777.

== Geografijan andmused ==
Lidn sijadase [[Šelon']]-jogen randoil ([[Il'mjärv]]en bassein), 55 m ü.m.t. keskmäižel korktusel. Šelon' jokseb suvespäi pohjoižhe, läbitab lidnan keskust. Matkad [[Pskov]]hasai om 70 km päivlaskmha orhal, raudtedme vai 85 km avtotedme. Lähembaine lidn om [[Dno]] 26 km päivnouzmha.

Porhov om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 10 608 ristitud, rajonan ristitišton pol'. Kaikiš suremb ristitišt oli vl 1992 — 14 400 eläjad. [[Ortodoksine hristanuskond|Ortodoksižen hristanuskondan]] viž jumalanpertid om kaičenus, niiden keskes kaks' oma väges. Časoun' om saudud koncentracižen «Dulag-100»-oigenduzlagerin (eloku 1941 — uhoku 1944) i kadodud päjumalanpertiden muštho.

== Ižanduz da transport ==
Ižandusen päsarak om sömtegimišt (argvoi- da sagudtegim). Sadas [[mouckivi]]d lidnan ümbrištos. Porhovan maižanduztehnikum om professionaližen opendusen aluzkundaks.

Avtobusad oma kundaližeks transportaks lidnas. Lidn om avtotesol'm. ''Porhov-raudtestancii'' i «580 km»-platform oma lidnan südäimes «Pskov — [[Bologoje]]»-jonol.

== Irdkosketused ==
* [http://porhov.reg60.ru/poselenija/porhov Lidnankundan lehtpoled Porhovan rajonan tobmuden aluzkundoiden oficialižel saital (''porhov.reg60.ru'').] {{ref-ru}}
{{Commons|Category:Porhov}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Porhovan rajon|*]]
