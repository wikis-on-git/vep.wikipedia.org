{{Eländpunkt
 | Nimi = Apšeronsk<br />Апшеронск
 | Lidnanznam =  Coat of Arms of Apsheronsk rayon (Krasnodar krai).png
 | Flag = Flag of Apsheronsk (Krasnodar krai).png
 | Lidnanznam text = Apšeronskan lidnanznam
 | Flag text = Apšeronskan flag
 | Valdkund = Venäma
 | Eläjiden lugu = 40,239
 | Voz' = 2017
 | Pind = 28
 | Fail = Апшеронск.jpg
 | Pämez' = Sergei Ivaščenko<br />(kül'mku 2017—)
 | Telefonkod = +7-86152-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Apšeronsk''' ({{lang-ru|Апшеронск}}) om [[Venäma]]n lidn da lidnankund [[Krasnodaran rand]]an suves. Se om [[Apšeronskan rajon]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1863 kuti ''Apšeronskai-stanic'' ({{lang-ru|станица Апшеронская}}) Venäman armijan Apšeronan polkan sijadusenno, nimitihe polkan mödhe. Stanic kätihe ''Apšeronskii-radnikžiloks'' vl 1931. Se sai lidnan statusad vl 1947 nügüdläiženke nimenke.

Apšeronsk šingotaze kuti mecan (Sibirišpäi) da kalan (Piterišpäi) ümbriradai keskuz, mugažo [[ägez|ägehiden]] tegim om olmas.

== Geografijan andmused ==
Lidn sijadase Pšeh-jogen randal ({{lang-ru|Пшеха}}, [[Kuban' (jogi)|Kubanin]] hurapol'ne bassein), [[Kavkaz]]an pohjoižel ezimägištol, 203 m ü.m.t. keskmäižel korktusel. Matkad [[Krasnodar]]hasai om 85 km lodeheze orhal vai 115 km avtotedme. Lähembaine lidn om [[Hadižensk]] 20 km päivlaskmha avtotedme. ''Apšeronskai-raudtestancii'' om olmas sarakol «[[Armavir (Venäma)|Armavir]] — [[Tuapse]]»-jonospäi, kaidraižuine 37-kilometrine mägiraudte augotase lidnas.

Koume futorad mülüdas lidnankundha Apšeronskan ližaks. Lidnankundan pind — 219,22 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 40 225 ristitud, lidnankundan — 41 536 ristitud, rajonan kaks' videndest. Kaikiš suremb lidnan ristitišt om vll 2002—2017, 39..40 tuhad eläjid (vl 2016 — 40 349 rist.). Vl 2017 kaik 41 632 ristitud elädas lidnankundas.

Rahvahad (enamba 1% vl 2010): [[venälaižed]] — 86,1%, [[armenijalaižed]] — 7,7%, [[ukrainalaižed]] — 1,4%, toižed rahvahad — 4,0%, rahvahuden ozutandata — 0,8%. Ortodoksižen hristanuskondan Jumalanmaman katken jumalanpert' i «Kall'kinged sein»-jumalaižen naižjumalankodi oma olmas lidnas, mugažo Armenižen jumalankodikundan «Surb Gevorg»-pühäpert'.

== Irdkosketused ==
* [http://apr.apsheronsk-oms.ru/ Lidnankundan tobmuden aluzkundoiden oficialine sait (''apr.apsheronsk-oms.ru'').] {{ref-ru}} {{ref-en}} {{ref-de}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Apšeronskan rajon|*]]
