{{Eländpunkt
 | Nimi = Dolgoprudnii<br />Долгопрудный
 | Lidnanznam = Coat of Arms of Dolgoprudny (Moscow oblast) (2003).png
 | Flag = Flag of Dolgoprudny (Moscow oblast).png
 | Lidnanznam text = Dolgoprudnijan lidnanznam
 | Flag text = Dolgoprudnijan flag
 | Valdkund = Venäma
 | Eläjiden lugu = 116,038
 | Voz' = 2020-01-01
 | Pind = 30.52
 | Fail = E7348-MFTI-campus-view.jpg
 | Pämez' = Aleksandra Kočetinina<br />(reduku 2019—.<br />''Александра Кочетинина'')
 | Telefonkod = +7-495-xxx-xx-xx.<br />+7-498-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Dolgoprudnii''' ({{lang-ru|Долгопру́дный}}) om [[Venäma]]n lidn da lidnümbrik [[Moskvan agj]]an keskuzpalan pohjoižes. Se om [[Moskv]]an pohjoine ezilidn.

== Istorii ==
Eländpunktan aluz om pandud vl 1931 kuti ''Dirižablestroi''-žilo. Udesnimitihe nügüdläižikš vl 1938 Dolgoprudnai-raudteplatforman mödhe (om saudud vl 1914), platform om nimitadud Pit'kad-uitoiden mödhe ({{lang-ru|Долгие}} vai ''Виноградовские'') ani päivnouzmha Dolgoprudnijaspäi. Radnikžilo sai lidnan statusad vl 1957. Aigan mändes mülütihe lidnha lähižid žiloid da külid. Lidn alištub agjan tobmudele oikti vspäi 1963.

Dolgoprudnii šingotase mašinansauvomižen tegimil (röunman kaičendan azegišt, laivankohenduztegim), henon organižen sintezan tegimel, sauvondmaterialiden pästandal (kivikombinat, asfal'tbetontegim, savičtegim, standartatomad puižed konstrukcijad) i sömtegimištol (vintegim, jähižen fabrik, konditertegesed), mugažo teatraližiden ladlusiden fabrik, pehmdan meblin edheotand, avtomatikan konstruktorbüro i [[mujutim]]iden tedoinstitut ratas lidnas. [[Moskvan fiziž-tehnine institut]] om sätud lidnas vl 1946 kuti [[Moskvan valdkundaline universitet Lomonosovan nimed|MVU:n]] fiziž-tehnine fakul'tet, erigoittud aluzkund vspäi 1951.

== Geografijan andmused ==
Lidn sijadase [[Kläz'm]]-jogen da sen vezivaradimen molembil randoil, 180 m ü.m.t. keskmäižel korktusel. Vedase 10 km suvespäi pohjoižhe. Röunatab [[Moskv]]anke suves ([[Moskvan rengazavtote]]) i päivnouzmas (Pohjoine-mikrorajon). Toižed lähembaižed lidnad oma [[Himki]] ani päivlaskmha da suvipäivlaskmha i [[Lobn']] 1 km pohjoižhe.

«Moskv ([[Savölovon päraudtestancii (Moskv)|Savölovon päraudtestancii]]) — [[Dubn]]»-raudtekeskust läbitab kaiked lidnad. Matkad päraudtestancijhasai om 18 km. Platformad oma (Moskvaspäi): Novodačnai, Dolgoprudnai (päseižutez), Vodniki, Hlebnikovo, Šeremetjevskai. Rahvahidenkeskeine «[[Šeremetjevo]]»-lendimport radab ani päivlaskmha lidnaspäi, aeroekspress ühtenzoitab senke. [[Kanal Moskvan nimed]] om lidnan päivlaskmaižeks röunaks.

Dolgoprudnii om lidnümbrikon üks'jäine eländpunkt.

== Eläjad ==
Vl 1939 žilon ristitišt oli 8 044 eläjad, vl 1959 lidnan — 32 959 eläjad. Vn 2010 Venäman rahvahanlugemižen mödhe lidnan eläjiden lugu oli 90 956 ristutud. Kaikiš suremb ristitišt om nügüd', ületi 100 tuhad eläjid vl 2016. [[Ortodoksine hristanuskond|Ortodoksižen hristanuskondan]] kümne jumalanpertid<ref>[http://sobory.ru/geo/locat/421 Dolgoprudnijan pühäpertid ''sobory.ru''-saital.] {{ref-ru}}</ref> i časoun' oma olmas lidnas.

Rahvahad (2002): [[venälaižed]] — 82,1%, [[ukrainalaižed]] — 2,3%, toižed rahvahad — 15,6%.

Professionaližen opendusen aluzkundad oma Fiziž-tehnine kolledž<ref>[http://phystech.pro/ Fizteh-kolledžan sait (''phystech.pro'').] {{ref-ru}}</ref> (edel 2019. vot Dolgoprudnijan (avia)tehnikum) i [[Moskvan fiziž-tehnine institut]]<ref>[http://mipt.ru/ Moskvan fiziž-tehnižen institutan sait (''mipt.ru'').] {{ref-ru}}</ref> (MFTI).

== Galerei ==
<gallery mode="packed" heights="125px">
Здание администрации (Долгопрудный).jpg|Lidnümbrikon tobmuden pert'<br />vl 2008
Церковь Святой Троицы (Долгопрудный).jpg|Ph. Stroican jumalanpert'<br />(vn 2015 nägu)
MIPT, Moscow r-n, Russia - panoramio.jpg|Moskvan fiziž-tehnine institut
Дом культуры "Вперёд" #Долгопрудный#.jpg|«Edehepäi»-kul'turkeskuz
Dolgoprudnaya railplatform.jpg|''Dolgoprudnai''-raudteplatform<br />(2007)
</gallery>

== Homaičendad ==
<references />

== Irdkosketused ==
* [http://www.dolgoprudny.com/ Lidnümbrikon tobmuden aluzkundoiden oficialine sait (''dolgoprudny.com'').] {{ref-ru}}
{{Commons|Category:Dolgoprudny}}

{{Moskvan agjan lidnad}}

[[Kategorii:Dolgoprudnii| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
