{{Eländpunkt
 | Nimi = Petrovsk-Zabaikal'skii<br />Петровск-Забайкальский
 | Lidnanznam = Coat of Arms of Petrovsk-Zabaikalsky (Chita oblast) (1984).png
 | Flag = 
 | Lidnanznam text = Petrovsk-Zabaikal'skijan lidnanznam
 | Flag text = 
 | Valdkund = Venäma
 | Eläjiden lugu = 16,524
 | Voz' = 2017
 | Pind = 300
 | Fail = Петровский завод, вокзал - panoramio.jpg
 | Pämez' = Aleksandr Taranov (2009—)
 | Telefonkod = +7-30236-xx-xxx
 | Avtokod = 75. 80
 | Aigvö = [[UTC]]+9 ([[MSK]]+6)
}}
'''Petrovsk-Zabaikal'skii''' ({{lang-ru|Петровск-Забайкальский}}) om [[Venäma]]n lidn da lidnümbrik [[Baikalantagaine rand|Baikalantagaižen randan]] suvipäivlaskmas. Se om [[Petrovsk-Zabaikal'skijan rajon]]an administrativižeks keskuseks, ei mülü rajonha.

== Istorii ==
Eländpunktan aluz om pandud vl 1789 kuti ''Petran Tegim'' ({{lang-ru|Петровский Завод}}). Vl 1926 se sai lidnan statusad da oli udesnimitadud nügüdläižikš. Lidnan raudtestancii om olmas vspäi 1900, se om [[Transsib]]an pala i "Petran Tegim"-nimenke tähäsai.

== Geografijan andmused ==
Lidn seižub mägidenkeskeižes katl'uses, Baläg- da Mikirt-jogiden kaidoiš alangištoiš ([[Hilok (jogi)|Hilokan]] i [[Seleng (jogi)|Selengan]] oigedpol'ne bassein), 800 m ü.m.t. keskmäižel korktusel. Matkad [[Čit]]hasai om 414 km päivnouzmha raudtedme vai 480 km «Baikal»-avtotedme (R258), [[Burätijan Tazovaldkund]]hasai — 15..20 km lodeheze. Lähembaine lidn om [[Ulan Ude]] 105 km lodeheze orhal vai 200 km avtotedme.

Petrovsk-Zabaikal'skii om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 18 549 ristitud. Kaikiš suremb ristitišt oli vozil 1959—1992, 28..30 tuhad eläjid (vl 1979 — 30 945 rist.).

== Ižanduz da transport ==
Ižandusen päsarakod oma mecan ümbriradmine i sömtegimišt, raudmetallurgijan i stöklan tegimed ei ole rados. Professionaližen opendusen aluzkundad: professionaliž-pedagogine tehnikum i medicinine škol.

Maršruttaksid da taksid oma kundaližtransportaks lidnas. Ezilidnelektrojonused ühtenzoittas lidnad Ulan Udenke i [[Hilok (lidn)|Hilok-lidnanke]]. Dekabristad-raudtestancii om toine lidnas, sijadase 6 kilometras päraudtestancijaspäi Čitan polehe.

== Irdkosketused ==
* [http://петзаб.забайкальскийкрай.рф/ Lidnümbrikon tobmuden aluzkundoiden oficialine sait (''петзаб.забайкальскийкрай.рф'') Baikalantagaižen randan portalal.] {{ref-ru}}
{{Commons|Category:Petrovsk-Zabaikalsky}}

{{Baikalantagaižen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baikalantagaižen randan lidnad]]
[[Kategorii:Baikalantagaižen randan lidnümbrikod]]
[[Kategorii:Petrovsk-Zabaikal'skijan rajon|*]]
