{{Eländpunkt
 | Nimi = Petrovsk-Zabaikal'skii<br />Петровск-Забайкальский
 | Lidnanznam = Coat of Arms of Petrovsk-Zabaikalsky (Chita oblast) (1984).png
 | Flag = 
 | Lidnanznam text = Petrovsk-Zabaikal'skijan lidnanznam
 | Flag text = 
 | Valdkund = Venäma
 | Eläjiden lugu = 15,626
 | Voz' = 2021
 | Pind = 300
 | Fail = Памятник декабристам, улица Декабристов, у дома № 19, Петровск-Забайкальский, Забайкальский край.jpg
 | Pämez' = Igor' Zaripov<br />(reduku 2018—,<br />''Игорь Зарыпов'')
 | Telefonkod = +7-30236-xx-xxx
 | Avtokod = 75. 80
 | Aigvö = [[UTC]]+9 ([[MSK]]+6)
}}
'''Petrovsk-Zabaikal'skii''' ({{lang-ru|Петровск-Забайкальский}}) om [[Venäma]]n lidn da lidnümbrik [[Baikalantagaine rand|Baikalantagaižen randan]] suvipäivlaskmas. Se om [[Petrovsk-Zabaikal'skijan rajon]]an administrativižeks keskuseks, ei mülü rajonha.

== Istorii ==
Eländpunktan aluz om pandud vl 1789 kuti ''Petran Tegim'' ({{lang-ru|Петровский Завод}}). Vl 1926 se sai lidnan statusad da oli udesnimitadud nügüdläižikš. Lidnan raudtestancii om olmas vspäi 1900, se om [[Transsib]]an pala i «Petran Tegim»-nimenke tähäsai.

== Geografijan andmused ==
Lidn seižub mägidenkeskeižes katl'uses, Baläg- da Mikirt-jogiden kaidoiš alangištoiš ([[Hilok (jogi)|Hilokan]] i [[Seleng (jogi)|Selengan]] oigedpol'ne bassein), 800 m ü.m.t. keskmäižel korktusel. Matkad [[Čit]]hasai om 414 km päivnouzmha raudtedme vai 480 km «Baikal»-avtotedme (R258), [[Burätijan Tazovaldkund]]hasai — 15..20 km lodeheze. Lähembaine lidn om [[Ulan Ude]] 105 km lodeheze orhal vai 200 km avtotedme.

Petrovsk-Zabaikal'skii om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 18 549 ristitud. Kaikiš suremb ristitišt oli 28..30 tuhad eläjid vozil 1959−1992 (30 945 rist. vl 1979).

Edeline lidnan pämez' om Aleksandr Taranov (2009 — reduku 2018).

== Ižanduz da transport ==
Ižandusen päsarakod oma mecan ümbriradmine i sömtegimišt. Raudmetallurgijan i stöklan tegimed ei ole rados.

Professionaližen opendusen aluzkundad: Čitan politehnižen kolledžan filial<ref>[http://chptk.ru/index/petrovsk/0-103 Petrovsk-Zabaikal'skii-lidnan filialan lehtpoled Čitan politehnižen kolledžan ''chptk.ru''-saital.] {{ref-ru}}</ref> (edel 2016. vot professionaliž-pedagogine tehnikum) i Čitan medicinižen kolledžan filial<ref>[http://chmk-chita.ru/filialy/petrovsk-zabajkalskij-filial/ Petrovsk-Zabaikal'skii-lidnan filialan lehtpoled Čitan medicinižen kolledžan ''chmk-chita.ru''-saital.] {{ref-ru}}</ref> (ende medicinine škol-tehnikum).

Maršruttaksid da taksid oma kundaližtransportaks lidnas. Ezilidnelektrojonused ühtenzoittas lidnad Ulan Udenke i [[Hilok (lidn)|Hilok-lidnanke]]. ''Dekabristad''-raudtestancii ({{lang-ru|Декабристы}}) om toine lidnas, sijadase kudes kilometras päraudtestancijaspäi Čitan polehe.

== Galerei ==
<gallery mode="packed" heights="125px">
Petrowsk-Sabaikalski.jpg|Raudmetallurgijan tegimen sauvusiden nägu vl 2016
Некрополь декабристов, кладбище, Петровск-Забайкальский, Забайкальский край.jpg|Dekabristoiden nekropol' kaumžomal (2014)
ВЛ80Р-1605А-1668.jpg|VL80R-serijan elektrovedim ''Petran Tegim''-raudtestancijal vl 2009
Мемориальный портал в честь декабристов, железнодорожный вокзал, Петровск-Забайкальский, Забайкальский край.jpg|Memorialine portal dekabristoiden muštoks ''Petran Tegim''-päraudtestancijal (2014)
Петровский завод, вокзал - panoramio.jpg|''Petran Tegim''-raudtestancijan päsauvuz vl 2008
</gallery>

== Homaičendad ==
<references />

== Irdkosketused ==
* [http://petzab.75.ru/ Lidnümbrikon tobmuden aluzkundoiden oficialine sait (''petzab.75.ru'') Baikalantagaižen randan portalal] i sen [http://петзаб.забайкальскийкрай.рф vanh versii]. {{ref-ru}}
{{Commons|Category:Petrovsk-Zabaikalsky}}

{{Baikalantagaižen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baikalantagaižen randan lidnad]]
[[Kategorii:Baikalantagaižen randan lidnümbrikod]]
[[Kategorii:Petrovsk-Zabaikal'skijan rajon|*]]
