{{Eländpunkt
 | Nimi = Mežgor'je<br />Межгорье <small>(ven. i bašk.)</small>
 | Lidnanznam = Coat of Arms of Mezhgorie (Bashkortostan).png
 | Flag = Flag of Mezhgorye (Bashkortostan).svg
 | Lidnanznam text = Mežgor'jen lidnanznam
 | Flag text = Mežgor'jen flag
 | Valdkund = Venäma
 | Eläjiden lugu = 14,493
 | Voz' = 2020
 | Pind = 
 | Fail = View on Tatly.jpg
 | Pämez' = Väčeslav Kalugin<br/>(sulaku 2021—,<br/>''velgusentäutai'')
 | Telefonkod = +7-34781-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Mežgor'je''' ([[venän kel'|ven]]., [[baškiran kel'|bašk]]. i {{lang-tt|Межгорье}}) om [[Venäma]]n lidn da [[sauptud administrativiž-territorialine ühtnik]] [[Baškortostanan Tazovaldkund]]an päivnouzmas. Se om tazovaldkundan lidnümbrik.

== Istorii ==
''Il'mäš-külä'' oli olmas nügüdläižen lidnan sijas 18. voz'sadaspäi, möhemba udesnimitihe küläd ''Tatli-žiloks'', sid' ''Beloreck-15'', nügüd' Mežgor'jen suvipäivlaskmaine mikrorajon.

''Kuzjelg-žilo'' ({{lang-ru|д. Кузъелга}}) zavodihe [[GULAG|GULAG:an]] objektaks vl 1930. Nügüdläižen eländpunktan aluz om pandud Suviuralan londuseližhe kel'dtahoze vl 1979 kuti ''Uf-105''-sodaobjekt sauvomha peitolišt tegint. Žilon nimitused oliba ''Beloreck-16'', ''Solnečnii'', nügüd' Mežgor'jen keskuzline mikrorajon. Žilo sai lidnan da SATÜ:n statusad vl 1995. Läz 2007. vot peitol'žen tegimen sauvomine tuli lophu, sirtas sauvojiden kanzoid toižihe eländpunktoihe.

Mežgor'je šingotase sauvondan ohjandusel, geotedištelendan edheotandal, Beloreckan metallurgižen kombinatan kervačuiden cehal. Kaks' sodapalakundad baziruišoiš lidnas.

== Geografijan andmused ==
Lidn sijadase 500 m ü.m.t. keskmäižel korktusel. Kogoneb kahtes palaspäi: Kuzjelg (Keskuzline mikrorajon, varjoitas) Jamantau-mägen pautkenno i Tatli (Suvipäivlaskmaine mikrorajon) Dunan-Sungan-mägen pohjanno, ned oma erigoittud toine toižespäi 20-kilometrižel keskustal. Matkad [[Uf]]ahasai om 140 km lodeheze orhal vai 205 km avtotedme. Lähembaine lidn om [[Beloreck]] 35 km päivnouzmha orhal.

Mežgor'je om SATÜ:n üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 17 352 ristitud. Vspäi 2000 kaikiš suremb ristitišt oli 19 900 eläjad vl 2000. Lidnas om koume keskškolad i viž päivkodid.

Rahvahad (enamba 1% vl 2010, ozutadud rahvahudenke): [[venälaižed]] — 59,1%, [[baškiralaižed]] — 27,5%, [[totarlaižed]] — 7,9%, [[ukrainalaižed]] — 2,5%, toižed rahvahad — 3,0%.

[[Islam]]an pühäpert' om avaitud lidnas. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/distr/2954 Mežgor'jen pühäpertid ''sobory.ru''-saital.] {{ref-ru}}</ref> oma olmas Mežgor'jes.

Edeližed SATÜ:n Administracijan pämehed oma Viktor Pančenko (heinku 2012 — sulaku 2019), Il'ja Terehov (sulaku 2019 — sulaku 2021).

== Galerei ==
<gallery mode="packed" heights="125px">
Mezhgorye, Republic of Bashkortostan.jpg|Znam lidnan tenno
Outskirts of Mezhgorye in Beloretsky District, Bashkortostan, Russia.jpg|Nägu lidnas vl 2013
Hinweisschild Meschgorje.jpg|Kel'dai tablut SATÜ:n röunal (2011)
Beloretsky District, Republic of Bashkortostan, Russia - panoramio (4).jpg|Eländfartal (2013)
Станция пихта.jpg|Piht-vararaudtestancii Mežgor'jen territorijal vl 2016
</gallery>

== Homaičendad ==
<references />

== Irdkosketused ==
* [http://mezhgorie.bashkortostan.ru/ «Mežgor'je»-SATÜ:n tobmuden aluzkundoiden sait (''mezhgorie.bashkortostan.ru'').] {{ref-ru}}
{{Commons|Category:Mezhgorye (Bashkortostan)}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
[[Kategorii:Sauptud administrativiž-territorialižed ühtnikad]]
