'''«Kahtenz' model'»''' ({{lang-en|Second Variety}}) om [[AÜV|amerikaižen]] [[Dik Filip Kindred|Filip Dik]]-kirjutajan (1928−1982) postapokaliptine tedoližfantastine sanutez. Se om publikoitud ezmäižen kerdan amerikaiž-britanižes ''Space Science Fiction''-aiglehteses (oli olmas vll 1952−1953) vn [[1953]] semendkul, sid' oli pästtud erazvuiččiš anglijankel'žiš kogodusiš enamba kümned kerdad. Sanutez om ekraniziruidud vl 1995, kanadiž-amerikaine fantastine «Kidastajad»-torafil'm (angl. ''Screamers'') oti sanutesen süžetad aluseks.

Sanutez ümbrikirjutab, kut Ma kattase tuhkal i kändase sättutomaks elon täht [[NSTÜ|Nevondkundaližen Ühtištusen]] [[atomsoda]]n jäl'ghe [[Amerikan Ühtenzoittud Valdkundad|AÜV:oid]] vaste. Jänuzile elegiš ristituile grazib likvidacii ičeopenujil i paremboičijoil [[robot|torarobotoil]]. Starinoičese, miše robotad oliba sätud [[Ühtenzoittud Rahvahiden Organizacii|ÜRO:n]] armijal toradamha nevondkundaližid sodavägid vaste. Ned oma ristitunvuiččed kahtendes pol'vespäi augotaden i muga zavodihe torata ristituiden molembid polid vaste, mugažo robotoiden toižed modelid kačusteldas toižid.

== Irdkosketused ==
* [http://www.gutenberg.org/files/32032/32032-h/32032-h.htm Sanutesen originaline tekst anglijan kelel ''gutenberg.org''-saital.]
* [http://www.lib.ru/INOFANT/DICKP/2variety2.txt «Kahtenz' model'» venäkelel ''lib.ru''-saital.]

{{stub}}
[[Kategorii:Sanutesed kirjamišton mödhe]]
[[Kategorii:Sanutesed anglijan kelel]]
