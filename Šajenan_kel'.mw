'''Šajenan kel' ''' (ičeze nimituz om ''Tsêhesenêstsestotse'' «meiden karččed», «mijalaššed») om [[Pohjoižamerik]]an indejalaižen [[šajennad]]-rahvahan kel'. Pagištas [[Amerikan Ühtenzoittud Valdkundad|amerikaižiš]] [[Montan]]- da [[Oklahom]]-štatoiš. Kel' mülüb [[algan kel'kund]]an [[algonkinižed keled|algonkinižihe kelihe]].

Kelen agglütinativine morfologii om koverikaz, kuti toižil algonkinižil kelil.

Kirjkel' om [[latinan kirjamišt]]on pohjal.

== Tämbäine situacii ==
Kavütadas kel't pohjoižen šajenn-heimon rezervacijas Montan-štatas. Vl 2013. sigä oli läz 1700 pagižijad (täuz'kaznuded ristitud päpaloin), kudambad kävutiba kel't kodiš. Oklahom-štatas oli 400 vanhad pagižijad sen-žo voden andmusiden mödhe. Ei ole kaikiš nügüdläižembid andmusid kelen pagižijoiden lugun polhe. Rahvahan ühthine lugu om 13,5 tuhad ristituid (2009), heišpäi 5,5 tuhad elädas Montanas, 8 tuhad Oklahomas. Rahvahan ezitajad mamankeleta pagištas [[anglijan kel'|angljan kelel]].

Vn 2017 «Vihankandajad»-fil'mas lodu šajenan kelel om olmas. Sen fil'man tegijad löuziba tezijoid hüvin heimon kel't da kul'turad ristituid da pauksiba heid, sikš nece lodu om todesine.

== Kirjamišt ==
Šajenan kelen kirjamišt om sätud 19. voz'sadan lopus latinan kirjamištol pohjal. 1970−1980-nziš vozišpäi ⟨ts⟩-digraf kävutase z-kirjamen sijas.

Nügüd'aigan kirjamišt om mugoine:

* Aa Ee Hh Kk Mm Nn Oo Pp Ss Šš Tt Vv Xx ’ 	

Virktas /h/-fonemad [e]- da [t]-kulundoiden keskes kuti ''s''; sanudas h-kirjant [t]- da [k]-kulundoiden keskes kuti [ʃ] («š»): ''n'''ėst'''ona'' [n'''eht'''óna] «sinun sizar», ''n'''ȧht'''ona'' [n'''aht'''óna] «veraz ristit».

== Fonetik da fonologii ==
Šajenan kelen fonetik ei ole lujas koverikaz.

Sil om koume vokalid vaiše — ''o'', ''a'', ''e'' — no jogahišt voib sanuda erazvuiččenke tonanke. Kaik om viž tonad. Kävutadas znamoid jonoštamha niid: ''á'', ''a'', ''ė'', ''ā'', ''ô''; no ei kirjutagoi niid paksus. 

Konsonantad oma jäl'ghižed: [p], [t], [v], [s], [m], [n], [ʃ], [ʔ], [h], [k].

== Morfologii ==
Personaližed pronominad tarttas verboihe kuti affiksad. 

Šajenan keles om nell' personad (ühtenz', kahtenz', koumanz' da koumanz' edahaine; üks'lugus i äilugus) kuti toižiš algonkinižiš keliš, kaks' lugud (üks'lugu i äilugu), eläbad nimed da elotomad nimed; «mö»-sana voib znamoita «mö sinunke» vai «mö sinuta».

Pronominoiden ozutajad:

*''ná-'' — ühtenz';
*''né-'' — kahtenz';
*''é-'' — koumanz'.

Erazvuiččed suffiksad voidas tartta niihe ozutajihe, oz. '''''ná'''-tahpeta-me'' «Mö (minä da sinä) olem tobjad».

== Homaičendad ==
<references />

{{Commons|Category:Cheyenne language}}

[[Kategorii:Algonkinižed keled]]
[[Kategorii:Keled i dialektad kirjamišton mödhe]]
[[Kategorii:Pohjoižamerikan keled]]
