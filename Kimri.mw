{{Eländpunkt
 | Nimi = Kimri<br />Кимры
 | Lidnanznam = Coat of Arms of Kimry (Tver Oblast).png
 | Flag = Flag of Kimry (Tver Oblast).png
 | Lidnanznam text = Kimrin lidnanznam
 | Flag text = Kimrin flag
 | Valdkund = Venäma
 | Eläjiden lugu = 45,504
 | Voz' = 2017
 | Pind = 44
 | Fail = Kimry collage.jpg
 | Pämez' = Svetlana Bragina<br />(''velgusentäutai''.<br />uhoku 2017—)
 | Telefonkod = +7-48236-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Kimri''' ({{lang-ru|Кимры}}) om [[Venäma]]n lidn da lidnümbrik [[Tverin agj]]an suvipäivnouzmas. Se om agjan videnz' lidn eläjiden lugun mödhe, mugažo [[Kimrin rajon]]an administrativižeks keskuseks (ei mülü rajonha).

== Istorii ==
Eländpunkt mainitase ezmäižen kerdan [[Ivan IV|Ivan Grazijan]] kirjeižes vl 1546 kuti ''Kimr-žilo'' ({{lang-ru|село Кимра}}). Se šingotihe [[kengäd|kengiden]] (sapkoiden) tehmižel, pästtihe severz'-se millionad paroid vodes. Vl 1859 luja lämoipalo pani puišt pertištod mantazole, udessaudihe kahtes vodes. Vspäi 1902 raudte ühtenzoitab lidnad Moskvanke, ''Savölovo-stancii'' sijadase Volgan oiktal randal, om nimitadud enččen lähižen külän mödhe.

Kimri sai lidnan statusad vn 1917 kezakus. Läz sadad kivišt i puist torgovaništon pertid om kaičenus lidnas. Ižandusen päsarakod oma tömašintegimišt, sauvondmaterialiden tehmine (mecan ümbriradmine, bazal'tkuid), kebn tegimišt (3 keng'fabrikad i 2 trikotažfabrikad), turizm.

== Geografijan andmused ==
Lidn sijadase [[Volg]]an ([[Ugličun vezivaradim]]) molembil randoil i sen huran Kimark-ližajogen randoil ({{lang-ru|Кимрка (Кимарка)}}, 32 km pitte), istorine keskuz — Volgan hural randal, 219 m ü.m.t. keskmäižel korktusel. Matkad [[Tver'|Tverihesai]] om 87 km päivlaskmha orhal vai 101 km avtotedme. Lähembaižed lidnad oma [[Taldom]] (Moskvan agj) 20 km suvipäivnouzmha i [[Dubn]] (Moskvan agj) 10 km suvipäivlaskmha vai Volgan ülezjogen. Avtotesild ühtenzoitab Volgan randoid vspäi 1978.

Kimri om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 49 628 ristitud. Kaikiš suremb ristitišt oli 58..61 tuhad vll 1973−2001 (61 800 rist. vl 1992). [[Ortodoksine hristanuskond|Ortodoksižen hristanuskondan]] Spasan Toižetamižen päjumalanpert' i Sündun Voznesen'jan jumalanpert' oma kaičenus lidnas, mugažo [[baptizm]]an pühäpert' om olmas.

== Irdkosketused ==
* [http://adm-kimry.ru/ Municipaližen «Kimri-lidn»-ühtnikan tobmuden aluzkundoiden oficialine sait (''adm-kimry.ru'').] {{ref-ru}}
{{Commons|Category:Kimry}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Tverin agjan lidnümbrikod]]
[[Kategorii:Kimrin rajon|*]]
