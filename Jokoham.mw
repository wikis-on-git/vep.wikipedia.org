{{Eländpunkt
 | Nimi = Jokoham<br />横浜市<br /><small>''(Jokohama-si)''</small>
 | Lidnanznam = Symbol of Yokohama City.svg
 | Flag = Flag of Yokohama, Kanagawa.svg
 | Lidnanznam text = Jokohaman lidnanznam
 | Flag text = Jokohaman flag
 | Valdkund = Japonii
 | Eläjiden lugu = 3,718,913
 | Voz' = 2015
 | Pind = 437.49
 | Fail = Japan Yokohama.png
 | Pämez' = [[Hajasi Fumiko|Fumiko Hajasi]] (2009-)
 | Telefonkod = +81-(0)45
 | Aigvö = [[UTC]]+9
}}
'''Jokoham''', oficialižikš '''Jokoham-lidn''' ([[japonijan kel'|japonijan kelel]]: 横浜市, vepsän kirjamil: ''Jokohama-si'') om [[Japonii|Japonijan]] kahtenz' surtte lidn [[Tokio]]n jäl'ghe, valdkundan surembaine municipaline ühtnik, [[Kanagav (prefektur)|Kanagav-prefekturan]] administrativine keskuz.

Jokoham mülüb Suren Tokion lidnaglomeracijha. Lidnan keskuz sijadase 30 km suvipäivlaskmha [[Tokio]]-pälidnan keskusespäi, [[Kanto]]-rajonas. [[Kavasaki]]-lidn erigoitab hoikal jonol Jokoham- da Tokio-lidnoid.

Lidn om Japonijan ižandusen üks' surembaižiš keskusišpäi. Laivansauvomine, biotehnologii, pol'veimiden tehmine oma ižandusen päsarakoikš. Japonijan äjiden korporacijoiden päfaterad sijadase täs, sidä kesken [[Nissan]]an päfater vspäi 2010.

== Istorii ==
Lidnan aluz om pandud vl 1858 peniden kalanikoiden Jokoham- da Kanagav-küliden ühtnendal sauvomha portad läz pälidnad verhanmaižiden laivoiden täht.

Vl 1923 Jokoham oli elänu läbi [[Sur' manrehkaiduz Kantos|Suren manrehkaidusen Kantos]], 20 tuhad ristituid oli pölištunu, 60 tuhad sauvusid oli muretud. Lidnad udessündutihe vodele 1929.

== Geografijan andmused ==
Jokoham om saudud [[Tün' valdmeri|Tünen valdmeren]] [[Tokion laht]]en päivlaskmaižel randal, sijadase [[Honšü]]-saren päivnouzman suves.

Pind om 437,49 km² (vl 2015). Reljef om tazo. Lidn seižub [[Curumi (jogi)|Curumi-jogen]] da sen ližajogiden randoil.

Klimat om valdmeren [[subtropine vö|subtropine]] neps. Heinkun da elokun keskmäine lämuz om +25..+27°C, vilukun da uhokun — +6°C. Vodenkeskeine lämuz om +16°C. Paneb sadegid 1690 mm vodes, sidä kesken enamba kezakus, sügüz'kus da redukus (190-230 mm kus). Tal'vkus-uhokus paneb 50-70 mm kus. Voib paneškata lunt vilukus-keväz'kus.

Jokoham alajagase 18 administrativižhe lidnanlaptha ([[japonijan kel'|japon.]]: 区 ''ku''). Nak-lidnanlapt om administrativižeks keskuseks.

== Transport ==
Port sijadase lidnas, se om olmas jüguiden täht, otab mail'man nelländehe kümenikha jüguiden vedandan mülün mödhe.

Lidnelektrojonused da metro oma kundaližeks transportaks lidnan südäimes. Vspäi 1972 metro radab lidnas (vl 2014 om 2 jonod, 42 stancijad, 53 km raudted). «[[Tokaido Sinkansen]]»-kiruhraudten Uz' Jokoham-stancii sijadase lidnas.

Lähembaine civiline «Tokio Haned» («Tokio rahvahidenkeskeine»)-lendimport (''HND'') sijadase [[Tokio]]n suvižembaižes mererandaližes Ota-rajonas. Sišpäi tehtas reisid äjihe verhiže maihe kaiked mail'madme, mugažo Japonijadme.

[[Fail:Yokohamaskyline-from-grandorientalhotelroof-april19-2015.jpg|thumb|center|1000px|<center>Lidnan ühthine nägu.</center>]]

== Homaičendad ==
<references />

== Irdkosketused ==
* [http://www.city.yokohama.lg.jp/ Jokoham-lidnan ohjastusen oficialine sait.] {{ref-ja}} {{ref-en}} {{ref-zh}} {{ref-ko}} {{ref-es}} {{ref-pt}}

[[Kategorii:Jokoham| ]]
[[Kategorii:Kanagav|*]]
[[Kategorii:Japonijan lidnad]]
[[Kategorii:Eländpunktad kirjamišton mödhe]]
