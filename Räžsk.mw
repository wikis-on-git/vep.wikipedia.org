{{Eländpunkt
 | Nimi = Räžsk<br />Ряжск
 | Lidnanznam = Coat of arms of Ryazhsk (2013).gif
 | Flag = Flag of Ryazhsk (Ryazan oblast).png
 | Lidnanznam text = Räžskan lidnanznam
 | Flag text = Räžskan flag
 | Valdkund = Venäma
 | Eläjiden lugu = 21,189
 | Voz' = 2019-01-01
 | Pind = 21
 | Fail = Ryazhsk (Ryazan Oblast) 03-2014 img3 - Khupta River.jpg
 | Pämez' = ov<br />(kku 20—)
 | Telefonkod = +7-49132-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Räžsk''' ({{lang-ru|Ряжск}}) om [[Venäma]]n lidn, lidnankund da raudtesol'm [[Räzanin agj]]an suves. Se om [[Räžskan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1502 kuti varmitadud ''Rässkoje Pöud''-žilo ({{lang-ru|Рясское Поле}}) ühtennimižen tahondan pohjoižes kaičemha tarabošsijad [[Okanjogi|Okan]] i [[Don]]an basseinoiden keskes. Räžsk sai makundan lidnan statusad vl 1778. Vl 1866 raudte tuli lidnha, raudteradnikoiden ''Novoräžskii''-žilo om ühtištadud lidnanke. [[Toine mail'man soda|Toižen mail'man sodan]] aigan lidn ei olend okkupiruidud, no alastui bombardiruindale vn 1941 kül'mkus, nacistoiden sodaväged oliba 15 kilometras lidnaspäi.

Räžsk šingotase avtokohendusen tegimel (mašiništ kommunaližen tehnikan täht), savičtegimel i kirjeiženkoriden painuzfabrikal, sömtegimištol (konservtegim, maidkombinat, leibänkombinat, villän edheotand), severz'-se raudtedepoid ratas lidnas. Neniden materialiden samine om läz lidnad: [[bur hil']], mineraližed mujutimed, [[šebin']], saved, letked.

== Geografijan andmused ==
Lidn sijadase rajonan keskuzpalan päivlaskmas, Hupt-jogen molembil randoil ({{lang-ru|Хупта}} vai ''Купта'' 101 km pitte, [[Okanjogi|Okan]] oigedpol'ne bassein), 125 m ü.m.t. keskmäižel korktusel. Matkad [[Räzan'|Räzanihesai]] om 105 km pohjoižhe orhal, 113 km avtotel vai 115 km raudtel. Lähembaine lidn om [[Korablino]] 24 km pohjoižhe orhal, 31 km avtotedme vai 26 km raudtedme. ''Räžsk I''-raudtestancii radab lidnan päivnouzmas «Räzan' — [[Mičurinsk]]»- i «[[Väz'm]] — [[Sizran']]»-keskustoil vspäi 1866.

Räžsk om lidnankundan üks'jäine eländpunkt.

== Eläjad ==
Vl 1897 ristitišt oli 14 800 eläjad, vl 1939 — 5 505 eläjad. Vn 2010 Venäman rahvahanlugemižen mödhe lidnan eläjiden lugu oli 21 674 ristitud, rajonan koume nelländest. Kaikiš suremb lidnan ristitišt oli 25..27 tuhad eläjid vll 1970−2001 (27 217 rist. vl 1989). [[Ortodoksine hristanuskond|Ortodoksižen hristanuskondan]] koume jumalanpertid i časoun'<ref>[http://sobory.ru/geo/locat/7195 Räžskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,7%, toižed rahvahad — 4,3%.

Professionaližen opendusen aluzkundad oma Räžskan kolledž<ref>[http://rdt.org.ru/ Räžskan kolledžan sait (''rdt.org.ru'').] {{ref-ru}}</ref> i Räžskan tehnologine tehnikum<ref>[http://rttex.ucoz.org/ Räžskan tehnologižen tehnikuman sait (''rttex.ucoz.org'').] {{ref-ru}}</ref>.

== Galerei ==
<gallery mode="packed" heights="125px">
Ряжский зоопарк.jpg|Lidnan zoopark (2017)
Ryazhsk (Ryazan Oblast) 03-2014 img8 - Assumption Church.jpg|Jumalanmaman Emäganpäivän pühäpert'<br />(vn 2014 nägu)
Ryazhsk (Ryazan Oblast) 03-2014 img4 - Khupta River.jpg|Hupt-jogi lidnas
Ryazhsk (Ryazan Oblast) 03-2014 img5 - old school.jpg|Škol-gimnazii (2014)
Ryazhsk (Ryazan Oblast) 03-2014 img1 - train station.jpg|Räžsk I-päraudtestancii
</gallery>

== Homaičendad ==
<references />

== Irdkosketused ==
* [http://ryajsk.ru/ Lidnan da rajonan tobmuden aluzkundoiden sait (''ryajsk.ru'').] {{ref-ru}}
{{Commons|Category:Ryazhsk}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Räžskan rajon|*]]
