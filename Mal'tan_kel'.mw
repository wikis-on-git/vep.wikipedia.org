'''Mal'tan kel'''' (ičeze nimitused: ''malti, lingwa Maltija'') om üks' [[afroazijalaižed keled|afroazijalaižiš]], [[semitižed keled|semitižiš]] kelišpäi. Om üks' [[Mal't]]an valdkundkelišpäi, oficialine kel' vspäi 1936 (panihe [[italijan kel'|italijan kelen]] sijas), toine om [[anglijan kel']]. [[Evropan Ühtištuz|EÜ:n]] üks' oficialižiš kelišpäi vspäi 2004.

Pagižijoiden lugu om 520 tuhad ristituid, sidä kesken 372 tuhad Mal'tan saril (2015, ristitišton ühesa kümnendest), kus eläjad oma bilingvad tobjimalaz. Kaikiš suremb mal'tankel'ne diaspor eläb [[Avstralii|Avstralijas]], läz 40 tuhad pagižijoid. Kirjkel' om [[latinan kirjamišt]]on pohjal, üks'jäine mugoine kel' semitižiden keskes. Vaihišton i grammatikan aluz om ottud [[araban kel'|araban kelespäi]], om äi velgsanoid italijan kelespäi — sicilijan alapagin besedoičendas, toskanan dialekt kirjkeles.

Reguliruindorganzacii om sätud vl 2005 kirjkelen täht valdkundan uden Käskusen keles mödhe. Se organ om Rahvahaline nevondkund mal'tan keles (mal't. ''Il-Kunsill Nazzjonali tal-Ilsien Malti''), baziruiše [[Vallett]]an Florian-ezilidnas.

== Homaičendad ==
<references/>

{{stub}}
[[Kategorii:Afroazijalaižed keled]]
[[Kategorii:Keled i dialektad kirjamišton mödhe]]
[[Kategorii:Mal'tan keled]]
