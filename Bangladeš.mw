{{1000}}
{{Valdkund
| Nimi = Bangladešan Rahvahaline Tazovaldkund<br />গণপ্রজাতন্ত্রী বাংলাদেশ<br /><small>''(Gônôprôdžātôntrī Bānglādeš)''</small>
| Valdkundznam = National emblem of Bangladesh.svg
| Flag = Flag of Bangladesh.svg
| Valdkundznam text = Bangladešan valdkundznam
| Flag text = Bangladešan flag
| Pälidn = Dakk
| Eläjiden lugu = 159,453,001<ref>[https://www.cia.gov/library/publications/the-world-factbook/geos/bg.html Bangladešan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 148,460<ref>[https://www.cia.gov/library/publications/the-world-factbook/geos/bg.html Bangladešan pind // Mail'man faktoiden kirj. — ''Cia.gov''.] {{ref-en}}</ref>
| Kart = Bangladesh in its region.svg
| Kel' = [[bengalan kel'|bengalan]] ([[bangla (kel')|bangla]])
| Valdkundan pämez' = [[Hamid Abdul|Abdul Hamid]]
| Päministr = [[Hasina Šeih|Šeih Hasina Vazed]]
| Religii = [[islam]]
| Valüt = [[bangladešan tak]] (BTD)
| Internet-domen = [[.bd]]
| Telefonkod = +880
| Aigvö = [[UTC]]+6
}}
[[Fail:Jamuna Bridge.jpg|thumb|left|250px|[[Džamunan sild]] — üks' kaikiš surembiš sildoišpäi mail'mas.]]
'''Bangladeš''' ({{lang-bn|বাংলাদেশ}} ''Bānglādeš'' «bengalan ma»), täuz' oficialine nimituz — '''Bangladešan Rahvahaline Tazovaldkund''' ({{lang-bn|গণপ্রজাতন্ত্রী বাংলাদেশ}} ''Gônôprôdžātôntrī Bānglādeš''), om pen' valdkund [[Azii|Azijas]] ičeze pindan mödhe. Sen pälidn da kaikiš suremb lidn om [[Dakk]].

== Istorii ==
Vn 1971 26. päiväl keväz'kud Bangladeš tedištoiti ičeze ripmatomudes [[Pakistan]]aspäi, sil-žo vodel tal'vkun 16. päiväl Pakistan tundišti necen ripmatomuden.

Nügüdläine Konstitucii ({{lang-bn|সংবিধান}} ''Sambidhāna'') tuli väghe vn 1972 4. päiväl kül'mkud.

== Geografijan andmused ==
[[Fail:Bangladesh physical map.svg|thumb|left|250px|Bangladešan fizine kart.]]
Bangladeš sijadase [[Brahmaputra]]- (pävago om Džamun) da [[Gang]]- (pävago nimitase Padm:aks) jogiden suhišton randoil.

Valdkund om maröunoiš [[Indii|Indijanke]] päivlaskmas, pohjoižes da päivnouzmas (röunan piduz — 4142 km), mugažo [[Mjanmar]]anke suvipäivnouzmas (271 km). Ühthine röunoiden piduz om 4413 km. Randanpird — 580 km. Valdkundan suvižed randad lainištab [[Indine valdmeri|Indižen valdmeren]] [[Bengalijan laht]].

Ühthine pind om 148 460 km², sidä kesken kuivman pind — 130 170 km², saum vezid — kahesandez (18 290 km²). Kaikiš korktemb čokkoim om [[Moudok]] Mjanmaran röunal, sen pä om 1052 m ü.m.t. korktusel.

Lodnuseližed varad oma [[londuseline gaz]], väghine [[mahuz]], [[mec]], [[hil']].

== Politine sistem ==
[[Fail:Jatiyo Sangshad Bhaban (Roehl).jpg|thumb|right|250px|''Džātīja Sangsada Bhaban'' om Tazovaldkundan parlamentan ištundoiden sija [[Dakk]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-bn|বাংলাদেশের রাষ্ট্রপতি}} ''Bangladešer Rašṭrôpôti''), hän paneb päministrad radsijha videks vodeks.

Parlament om üks'kodine Nacionaline Suim ({{lang-bn|জাতীয় সংসদ}} ''Džātīja Sangsada'') 350 ühtnijanke, kaik rahvaz valičeb 300 heišpäi videks vodeks, völ 50 sijad kvotiruiše naižiden täht. Parlament paneb prezidentad radnikusele videks vodeks i voib heitta händast radmaspäi kahtel änel koumespäi.

Bangladešan parlamentan ühtnijoiden järgenduseližed valičendad oliba vn 2018 30. päiväl tal'vkud. Prezident om [[Abdul Hamid]] vodes [[2013]] keväz'kun 20. päiväspäi. [[Šeih Hasina]] om pandud päministran radsijha vn 2009 6. päiväl vilukud da radab tähäsai, mugažo oli sil-žo radsijal vll 1996−2001.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bangladešan administrativiž-territorialine jagand]].''

Valdkund jagase nimitadud kaikiš suremban lidnan mödhe 7 administrativižhe agjaha (''bibhag:ha''). Ned alajagasoiš 64 ümbrikho (''zil:ha'', ''(d)zel:ha'').

== Eläjad ==
Vl 2011 valdkundan eläjiden lugu oli 142,319,000 ristitud. Kaikiš suremb ristitišt om nügüd' (8. sija mail'mas).

Bangladešas elädas [[bangladešalaižed]], heišpäi enamba 98% oma [[bengalijalaižed]]. Religijan mödhe (vn 2011 rahvahanlugemine): [[islam|islamanuskojad]] — 90,4% (valdkundaline religii), [[induizm|induistad]] — 8,5%, [[buddizm|buddistad]] — 0,6%, [[hristanuskond|hristanuskojad]] — 0,4%, toižed uskojad — 0,1%.

Lidnad-millionerad ezilidnoidenke (vl 2008): [[Čittagong]], [[Khuln]], [[Narajangandž]].

== Rahvahanižanduz ==
Vl 2009 Bangladešan päeksport oli erazvuiččed [[sobad]] (läz 70%), [[puvill]] (21%); toine eksport — [[merenproduktad]] (2%), [[nahk]]ad, [[džut]], [[lang]]. Vodele 2012 [[sobad]] vajehtiba [[puvill]]ad eksportas täuzin.

== Homaičendad ==
<references />

== Irdkosketused ==
* [http://www.bangladesh.gov.bd/ Valdkundaline informacine portal (''bangladesh.gov.bd'').] {{ref-bn}} {{ref-en}}
* [http://www.parliament.gov.bd/ Bangladešan parlamentan oficialine sait (''parliament.gov.bd'').] {{ref-en}} {{ref-bn}}
* [http://bangabhaban.gov.bd/ Bangladešan prezidentan ofisan sait (''bangabhaban.gov.bd'').] {{ref-bn}} {{ref-en}}
{{Commons|Bangladesh}}

{{Azii}}

[[Kategorii:Bangladeš| ]]
