{{1000}}
{{Valdkund
| Nimi = Bangladešan Rahvahaline Tazovaldkund<br />গণপ্রজাতন্ত্রী বাংলাদেশ<br /><small>''(Gônôprôdžātôntrī Bānglādeš)''</small>
| Valdkundznam = National emblem of Bangladesh.svg
| Flag = Flag of Bangladesh.svg
| Valdkundznam text = Bangladešan valdkundznam
| Flag text = Bangladešan flag
| Pälidn = Dakk
| Eläjiden lugu = 166,280,712<ref>[https://www.cia.gov/library/publications/the-world-factbook/geos/bg.html Bangladešan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 143,998<ref>[https://www.cia.gov/library/publications/the-world-factbook/geos/bg.html Bangladešan pind. — Mail'man faktoiden kirj (Cia.gov).] {{ref-en}}</ref>
| Kart = Bangladesh in its region.svg
| Kel' = [[bengalan kel'|bengalan]] ([[bangla (kel')|bangla]])
| Valdkundan pämez' = [[Hamid Abdul|Abdul Hamid]]
| Päministr = [[Hasina Šeih|Šeih Hasina]]
| Religii = [[islam]]
| Valüt = [[bangladešan tak]] (BTD)
| Internet-domen = [[.bd]]
| Telefonkod = +880
| Aigvö = [[UTC]]+6
}}
[[Fail:Jamuna Bridge.jpg|thumb|left|300px|[[Džamunan sild]] — üks' kaikiš surembiš sildoišpäi mail'mas.]]
'''Bangladeš''' ([[bengalan kel'|beng.]]: বাংলাদেশ ''Bānglādeš''), täuz' oficialine nimituz — '''Bangladešan Rahvahaline Tazovaldkund''' ([[bengalan kel'|beng.]]: গণপ্রজাতন্ত্রী বাংলাদেশ ''Gônôprôdžātôntrī Bānglādeš''), om pen' valdkund [[Azii|Azijas]] ičeze pindan mödhe. Sen pälidn da kaikiš suremb lidn om [[Dakk]].

== Istorii ==
Vl 1971 keväz'kun 26. päiväl Bangladeš tedoti ičeze ripmatomudes [[Pakistan]]aspäi, sil-žo vodel tal'vkun 16. päiväl Pakistan tundišti necen ripmatomuden.

Nügüdläine Konstitucii tuli väghe vl 1972 kül'mkun 4. päiväl.

== Geografijan andmused ==
Bangladeš sijadase [[Brahmaputra]]- da [[Gang]]-jogiden suhištos.

Valdkund om maröunoiš [[Indii|Indijanke]] päivlaskmas, pohjoižes da päivnouzmas (röunan piduz — 4142 km), a mugažo [[Mjanmar]]anke suvipäivnouzmas (271 km). Ühthine röunoiden piduz om 4413 km. Randanpird — 580 km. Valdkundan suvižed randad lainištab [[Indine valdmeri|Indižen valdmeren]] [[Bengalijan laht]].

Ühthine pind om 144 tuhad km², saum vezid — läz 10%.

== Politine sistem ==
[[Fail:Jatiyo Sangshad Bhaban (Roehl).jpg|thumb|right|250px|''Džatijo Sangšad Bhaban'' om Tazovaldkundan parlamentan ištunoiden sija [[Dakk]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident.

Parlament om üks'kodine 345 ühtnijanke, kaik rahvaz valičeb heid 5 vodeks.

Bangladešan järgvaličendad parlamentha oliba vl 2014 vilukun 5. päiväl. Prezident om [[Hamid Abdul|Abdul Hamid]] ([[2013]]. vspäi), a päministr om [[Hasina Šeih|Šeih Hasina]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bangladešan administrativiž-territorialine jagand]].''

Valdkund alajagase nimitadud surembaižen lidnan mödhe 7 administrativižhe agjaha (''bibhag:ha''), a ned — 64 ümbrikho (''zil:ha'', ''(d)zel:ha'').

== Eläjad ==
Bangladešas elädas [[bangladešalaižed]] (enamba 98% heišpäi oma [[bengalijalaižed]]).

Vl 2011 eläjiden lugu oli 142 319 000 ristitud.

Lidnad-millionerad ezilidnoidenke (vl 2008): [[Čittagong]], [[Khuln]], [[Narajangandž]].

== Rahvahanižanduz ==
Vl 2009 Bangladešan päeksport oli erazvuiččed [[sobad]] (läz 70%), [[puvill]] (21%);  toine eksport — [[meriproduktad]] (2%), [[nahk]]ad, [[džut]], [[lang]]. Vodele 2012 [[sobad]] vajehtiba [[puvill]]ad eksportas täuzin.

== Homaičendad ==
<references />

== Irdkosketused ==
* [http://www.parliament.gov.bd/ Bangladešan parlamentan oficialine sait.] {{ref-en}} {{ref-bn}}

{{Azii}}

[[Kategorii:Bangladeš| ]]
