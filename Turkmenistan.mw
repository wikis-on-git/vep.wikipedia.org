{{Valdkund
| Nimi = Turkmenistan<br />Türkmenistan
| Valdkundznam = Coat of Arms of Turkmenistan.svg
| Flag = Flag of Turkmenistan.svg|border
| Valdkundznam text = Turkmenistanan valdkundznam
| Flag text = Turkmenistanan flag
| Pälidn = Ašhabad
| Eläjiden lugu = 5,411,012<ref>[https://www.cia.gov/library/publications/the-world-factbook/geos/tx.html Turkmenistanan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 488,100
| Kart = LocationTurkmenistan.svg
| Kel' = [[turkmenan kel'|turkmenan]]
| Valdkundan pämez' = [[Berdimuhamedov Gurbanguli|Gurbanguli Berdimuhamedov]]
| Päministr = ''hän-žo''
| Religii = [[islam]]
| Valüt = [[turkmenijan manat]] (TMT)
| Internet-domen = [[.tm]]
| Telefonkod = +993
| Aigvö = [[UTC]]+5
}}
'''Turkmenii''', oficialižikš '''Turkmenistan''' ({{lang-tk|Türkmenistan}}), om valdmererandatoi valdkund [[Azii|Keskmäižes Azijas]]. Pälidn da kaikiš suremb lidn om [[Ašhabad]] ({{lang-tk|Aşgabat}}).

Turkmenistan om neitraline valdkund.

== Istorii ==
Vn 1991 27. päiväl redukud Turkmenistan tedištoiti ripmatomudes [[NSTÜ|Nevondkundaližes Ühtištusespäi]].

Valdkundan uz' Konstitucii ({{lang-tk|Konstitusiýasy}})<ref>[http://turkmenistan.gov.tm/?id=11808 Vn 2016 Konstitucijan tekst venäkelel ''turkmenistan.gov.tm''-saital.]</ref> om vahvištadud vn 1992 18. päiväl semendkud. Se om väges voziden 1995, 1999, 2003, 2006, 2008 i 2016 vajehtusidenke.

== Geografijan andmused ==
[[Fail:Turkmenistan Topography.png|thumb|left|250px|Turkmenistanan topografine kart.]]
Turkmenistan om mavaldkundröunoiš [[Kazahstan]]anke (röunan piduz — 413 km) da [[Uzbekistan]]anke (1793 km) pohjoižes, [[Iran]]anke (1148 km) da [[Afganistan]]anke (854 km) suves. Ühthine röunoiden piduz om 4158 km. Valdkundan päivlaskmaižed randad lainištab [[Kaspijan meri]]. Necen järven randanpird — 1768 km. Turkmenistan om valdmererandatoi valdkund.

[[Karakum]]-letetazangišt otab nell' videndest valdkundan territorijad. Turkmenistanan kaikiš korktemb čokkoim om [[Airibab]]-mägi, 3139 m valdmeren pindan päl. Kaikiš madalamb čokkoim om Akčakai-alang (−81 m) valdkundan lodehes.

Znamasižed vezivalud oma [[Amudarj]] päivnouzmas i sen sarak [[Karakuman kanal]] suves. Saum vezid — 3,7% (18 170 km²).

Londuseližed pävarad oma [[londuseline gaz]] (nellänz' surtte mail'mas) da [[kivivoi]], toižed varad — [[rik]], [[keitandsol]], [[turbaz]].

== Politine sistem ==
[[Fail:50 manat. Türkmenistan, 2009 b.jpg|thumb|right|250px|Medžlisan sauvuz [[Ašhabad]]as vižkümnemanataižel banknotal, vn 2009 pästand.]]
Ohjandusen form om unitarine [[prezidentine tazovaldkund|prezidentine]] tazovaldkund. Prezident ({{lang-tk|Türkmenistanyň prezidenti}}) om valdkundan da radonoigendajan tobmuden pämez'. Kaik rahvaz valičeb händast seičemeks vodeks, strokuiden lugu om lopmätoi (hänen elon pitte).

Parlament om üks'kodine Medžlis ({{lang-tk|Türkmenistanyň Mejlisi}}) 125 ühtnijanke. Kaik rahvaz valičeb heid videks vodeks.

Prezidentan valičendad oliba järgenduseližen kerdan vn 2017 12. päiväl uhokud. Nügüdläine [[Gurbanguli Berdimuhamedov]]-prezident sai 97,69% ühesan kandidatan keskes (vl 2012 — 97,14% kahesan kandidatan keskes), se om hänen koumanz' strok, radab vs 2006 tal'vkun 21. päiväspäi. Valdkundan parlamentan i sijaližen tobmuden ühtnijoiden järgenduseližed valičendad oliba vn 2018 25. päiväl keväz'kud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Turkmenistanan administrativiž-territorialine jagand]].''

Turkmenistan jagase 6 regionha: 5 agjad (üks'lugu {{lang-tk|welaýaty}}) da üks' [[Ašhabad]]-pälidn agjaha tazostadud. Agjad alajagasoiš 44 ümbrikho (üks'lugu turkmen.: ''etraby'', sidä kesken 4 om Ašhabadas).

== Eläjad ==
Vl 2014 valdkundan eläjiden lugu oli 5 171 943 ristitud.

Rahvahad (2003): [[turkmenalaižed]] — 85%, [[uzbekad]] — 5%, [[venänikad]] — 4%, toižed rahvahad — 6%.

Toižed sured lidnad (enamba 200 tuh. ristituid vl 2009, surembaspäi penembha): [[Turkmenabat]], [[Dašoguz]], [[Mari]]. Vl 2016 kaik oli 47 lidnad valdkundas.

== Ižanduz ==
Turkmenistanan päeksport om [[londuseline gaz]] (38%, sidä kesken nozoltadud), [[kivivoi]] (27%), [[puvill]] (18%); toine eksport — [[turbaz]] (4%), [[polipropilen]] (4%), [[sobad]] (läz 3%), [[elektruz]] (1%), [[mujutim]]ed da [[dubindsubstancijad]] maploduišpäi (1%).

== Homaičendad ==
<references />

== Irdkosketused ==
* [http://www.turkmenistan.gov.tm/ Turkmenistanan ohjastusen oficialine sait (''turkmenistan.gov.tm'').] {{ref-tk}} {{ref-ru}} {{ref-en}}
* [http://www.mfa.gov.tm/ Turkmenistanan röunantagaižiden azjoiden ministrusen oficialine sait (''mfa.gov.tm'').] {{ref-tk}} {{ref-en}} {{ref-ru}}
* [http://tdh.gov.tm/ Turkmenistanan valdkundaližen informacižen agentusen sait (TDH, ''tdh.gov.tm'').] {{ref-tk}} {{ref-en}} {{ref-ru}}
{{Commons|Turkmenistan}}

{{Azii}}

[[Kategorii:Turkmenistan| ]]
