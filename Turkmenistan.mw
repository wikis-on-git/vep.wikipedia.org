{{Valdkund
| Nimi = Turkmenistan<br />Türkmenistan
| Valdkundznam = Coat of Arms of Turkmenistan.svg
| Flag = Flag of Turkmenistan.svg|border
| Valdkundznam text = Turkmenistanan valdkundznam
| Flag text = Turkmenistanan flag
| Pälidn = Ašhabad
| Eläjiden lugu = 5,171,943<ref>[https://www.cia.gov/library/publications/the-world-factbook/geos/tx.html Turkmenistanan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 488,100
| Kart = LocationTurkmenistan.svg
| Kel' = [[turkmenan kel'|turkmenan]]
| Valdkundan pämez' = [[Berdimuhamedov Gurbanguli|Gurbanguli Berdimuhamedov]]
| Päministr = ''hän-žo''
| Religii = [[islam]]
| Valüt = [[turkmenijan manat]] (TMT)
| Internet-domen = [[.tm]]
| Telefonkod = +993
| Aigvö = [[UTC]]+5
}}
'''Turkmenii''', oficialižikš '''Turkmenistan''' ([[turkmenan kel'|turkmen.]]: ''Türkmenistan''), om valdmererandatoi valdkund [[Azii|Keskmäižes Azijas]]. Pälidn da kaikiš suremb lidn om [[Ašhabad]] ([[turkmenan kel'|turkmen.]] ''Aşgabat'').

== Istorii ==
Vl 1991 redukun 27. päiväl Turkmenistan tedoti ripmatomudes [[NSTÜ|Nevondkundaližes Ühtištusespäi]].

Valdkundan uz' Konstitucii oli vahvištadud vl 2008.

== Geografijan andmused ==
[[Fail:Turkmenistan Topography.png|thumb|left|250px|Turkmenistanan topografine kart.]]
Turkmenistan om mavaldkundröunoiš [[Kazahstan]]anke (röunan piduz — 413 km) da [[Uzbekistan]]anke (1793 km) pohjoižes, [[Iran]]an (1148 km) da [[Afganistan]]anke (854 km) suves. Ühthine röunoiden piduz om 4158 km. Valdkundan päivlaskmaižed randad lainištab [[Kaspijan meri]]. Necen järven randanpird — 1768 km. Turkmenistan om valdmererandatoi valdkund.

[[Karakum]]-letetazangišt otab nell' videndest valdkundan territorijad. Turkmenistanan kaikiš korktemb čokkoim om [[Airibab]]-mägi, 3139 m valdmeren pindan päl. Kaikiš madalamb čokkoim om Akčakai-alang (-81 m) valdkundan lodehes.

Londuseližed pävarad oma [[londuseline gaz]] (nellänz' surtte mail'mas) da [[kivivoi]]; toižed varad — [[rik]], [[keitandsol]], [[turbaz]].

== Politine sistem ==
[[Fail:Presidential Palace, Ashgabat.jpg|thumb|right|250px|Prezidentan ''Oguzhan''-pert'kulud [[Ašhabad]]as.]]
Ohjandusen form om unitarine [[prezidentine tazovaldkund|prezidentine]] tazovaldkund. Prezident om valdkundan da radonoigendajan tobmuden pämez'. Kaik rahvaz valičeb händast videks vodeks. Teoretižikš parlament voib tehta prezidentan strokuiden lugu lopmätoman (hänen elon pitte).

Parlament om üks'kodine Medžlis ([[turkmenan kel'|turkmen.]]: ''Türkmenistanyň Mejlisi'') 125 ühtnijanke. Kaik rahvaz valičeb heid videks vodeks.

Prezidentan valičendad oliba järgkerdan vl 2012 uhokun 12. päiväl. Nügüdläine prezident om [[Gurbanguli Berdimuhamedov]] (sai 97,14% kahesan kandidatan keskes), se om hänen kahtenz' strok. Järgvaličendad parlamentha oliba vl 2013 tal'vkun 15. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Turkmenistanan administrativiž-territorialine jagand]].''

Turkmenistan alajagase 6 regionha: 5 agjad (üks'lugu [[turkmenan kel'|turkmen.]]: ''welaýaty'') da üks' [[Ašhabad]]-pälidn agjaha tazostadud. Agjad jagase 77 ümbrikho (üks'lugu [[turkmenan kel'|turkmen.]]: ''etraby''): 52 — agjoiš, 6 — Ašhabadas, 2 — [[Turkmenabat]]as, 2 — [[Turkmenbaši]]š, 15 oma lidnad da žilod ümbrikho tazostadud.

== Eläjad ==
Turkmenistanas elädas [[turkmenalaižed]].

Toižed sured lidnad (enamba 200 tuh. ristitud vl 2009, surembaspäi penembha): [[Turkmenabat]], [[Dašoguz]], [[Mari]]. Vl 2014 kaik oli 24 lidnad valdkundas.

== Ižanduz ==
Turkmenistanan päeksport om [[londuseline gaz]] (38%, sidä kesken nozoltadud), [[kivivoi]] (27%), [[puvill]] (18%); toine eksport — [[turbaz]] (4%), [[polipropilen]] (4%), [[sobad]] (läz 3%), [[elektruz]] (1%), [[mujutim]]ed da [[dubindsubstancijad]] maploduišpäi (1%).

== Homaičendad ==
<references />

== Irdkosketused ==
* [http://www.turkmenistan.gov.tm/ Turkmenistanan ohjastusen oficialine sait.] {{ref-tk}} {{ref-ru}} {{ref-en}}
* [http://www.mfa.gov.tm/ Turkmenistanan röunantagaižiden azjoiden ministrusen oficialine sait.] {{ref-tk}} {{ref-en}} {{ref-ru}}
* [http://tdh.gov.tm/ Turkmenistanan valdkundaližen informacižen agentusen sait (TDH).] {{ref-tk}} {{ref-en}} {{ref-ru}}

{{Commons|Turkmenistan}}
{{Azii}}

[[Kategorii:Turkmenistan| ]]
