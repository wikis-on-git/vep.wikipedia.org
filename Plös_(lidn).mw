{{Eländpunkt
 | Nimi = Plös<br />Плёс
 | Lidnanznam = Coat of Arms of Plyos (Ivanovo oblast) (1779).png
 | Flag = Flag of Plyos (Ivanovo oblast).png
 | Lidnanznam text = Plösan lidnanznam
 | Flag text = Plösan flag
 | Valdkund = Venäma
 | Eläjiden lugu = 1,796
 | Voz' = 2017
 | Pind = 7
 | Fail = Город Плёс.jpg
 | Pämez' = Denis Natura<br />(keväz'ku 2019—.<br />''velgusentäutai'')
 | Telefonkod = +7-49339-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Plös''' ({{lang-ru|Плёс}}) om [[Venäma]]n lidn da lidnankund [[Ivanovon agj]]an pohjoižes. Se om agjan kaikiš penemb lidn eläjiden lugun mödhe, mülüb [[Privolžskan rajon]]ha i Istorižiden eländpunktoiden nimikirjuteshe federaliženke znamoičendanke.

== Istorii ==
Eländpunkt mainitase ezmäižen kerdan vl 1238 kuti muretud [[Batii]]-hanal lidnuz da lidn. Istorine nimituz om ''Pleso'' ({{lang-ru|Плёсо}}). Vl 1410 saudihe ut lidnust. Se sai makundan lidnan statusad vl 1778 i oli tekstiližen agjan päjogiportaks edel «Ivanovo — [[Kinešm]]»-raudten sauvondad vl 1871. Ende kaks' kangaztegint, kaks' oludedheotandad i kümne pajad radoiba lidnas.

Plös šingotase turizmal. Vedadas festivalid joga vodel: äipäiväline, kezaküläpertiden, sportivine, animacine.

== Geografijan andmused ==
Lidn sijadase rajonan pohjoižpäivnouzmas, [[Volg]]an [[Gor'kijan vezivaradim]]en oiktal kukhikahal randal, 84..138 m ü.m.t. korktusil. Volgan leveduz om 650..700 m lidnanno. Šohonk ({{lang-ru|Шохонка}} 7 km pitte) lankteb Volgha lidnan territorijal. Matkad [[Kostroman agj]]hasai om 1 km pohjoižhe orhal jogen vastrandal, [[Ivanovo]]hosai om 61 km suvipäivlaskmha orhal vai 69 km avtotel. Lähembaižed lidnad oma [[Volgorečensk]] (Kostroman agj) 20 km päivlaskmha orhal vai 30 km avtotedme, i [[Privolžsk]]-rajonkeskuz (raudtestancii) 16 km suvipäivlaskmha orhal vai 18 km avtotedme.

Viž žilod i 18 küläd mülüdas lidnankundha Plösan om ližaks. Lidnankundan pind — 96,2 km².

== Eläjad ==
Vl 1939 lidnan ristitišt oli 3 559 eläjad. Vn 2010 Venäman rahvahanlugemižen mödhe lidnan eläjiden lugu oli 2 340 ristitud, lidnankundan — 3 672 ristitud, rajonan ühesandez. Kaikiš suremb lidnan ristitišt oli 3,5..4 tuhad eläjid vozil 1939−1998 (4 tuh. rist. vll 1959 i 1992). Vl 2017 lidnankundan ristitišt oli 2 966 eläjad.

Rahvahad (2010): [[venälaižed]] — 97,6%, toižed rahvahad — 2,4%. [[Ortodoksine hristanuskond|Ortodoksižen hristanuskondan]] ühesa jumalanpertid oma avaitud lidnas ezilidnoidenke.

Professionaližen opendusen aluzkund om Plösan biznesan da turizman kolledž.<ref>[http://pleskol.ru/ Plösan biznesan da turizman kolledžan sait (''pleskol.ru'').] {{ref-ru}}</ref>

== Homaičendad ==
<references />

== Irdkosketused ==
* [http://gorodples.ru/ Lidnankundan tobmuden aluzkundoiden oficialine sait (''gorodples.ru'').] {{ref-ru}}
{{Commons|Category:Plyos}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Privolžskan rajon]]
