{{Eländpunkt
 | Nimi = L'gov<br />Льгов
 | Lidnanznam = Lgov COA (Kursk Governorate) (1780).png
 | Flag =
 | Lidnanznam text = L'govan lidnanznam
 | Flag text =
 | Valdkund = Venäma
 | Eläjiden lugu = 18,774
 | Voz' = 2018-01-01
 | Pind = 37.4
 | Fail = Г. Льгов - panoramio.jpg
 | Pämez' = Vladimir Vorobjov<br />(reduku 2017—)
 | Telefonkod = +7-47140-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
'''L'gov''' ({{lang-ru|Льгов}}) om [[Venäma]]n lidn, lidnümbrik da raudtesol'm [[Kurskan agj]]an päivlaskmas. Se om agjan nellänz' lidn eläjiden lugun mödhe, [[L'govan rajon]]an administrativižeks keskuseks mugažo, ei mülü sihe.

== Istorii ==
Eländpunkt mainitase ezmaižen kerdan ph. Ipatijan jumalankodin aigkirjas vl 1152 ''Ol'gov''-nimitusenke ({{lang-ru|Ольгов}}). Lidnuz oli muretud 12. voz'sadan lopus i eile olmas pit'kan aigan. Vspäi 1571 ''Gorodenskai-varjoičendsija'' (ven. ''Городенская сторожа'') mainitase Venäman röunal, kaiči sidä kalaidajid heimoid vaste. Vll 1630−1764 [[vanhuskolaižed|vanhuskolaižiden]] jumalankodi oli olmas, i slabad senno sai makundan lidnan oficiališt statusad vl 1779 nügüdläiženke nimitusenke amuižen lidnan oiktastuseks. Kahten čuradusen raudted ristikoittas lidnas 19. voz'sadan lopuspäi: «Kijev — [[Voronež]]» i «Har'kov — [[Bränsk]]». [[Toine mail'man soda|Toižen mail'man sodan]] aigan lidn oli okkupiruidud nacistoil (27. reduku 1941 — 3. keväz'ku 1943).

L'gov šingotase elektrolaudoiden tegimel, sömtegimištol (sahartegim, maidkonservine kombinat, leibtegim), mugažo kombisömän edheotand, pilindedheotand i omblendfabrik ratas lidnas.

== Geografijan andmused ==
Lidn sijadase [[Seim (jogi)|Seim]]-jogen hural randal tobjimalaz ({{lang-ru|Сейм}} 696 km pitte, [[Desn (Dnepran ližajogi)|Desnan]] hura ližajogi), 150 m ü.m.t. keskmäižel korktusel. Matkad [[Kursk]]hasai om 62 km päivnouzmha orhal, 83 km avtotel vai 76 km raudtel. Lähembaižed lidnad oma [[Ril'sk]] 41 km päivlaskmha orhal, 46 km avtotedme vai 65 km raudtedme, i [[Kurčatov (Venäma)|Kurčatov]] 26 km päivnouzmha orhal, 39 km avtotedme vai 30 km raudtedme. Koume raudtestancijad: ''L'gov-1-Kijevskii'' lidnan suves, ''L'gov-2''-sortiruindstancii lidnan päivlaskmaižel röunal, ''Šerekino'' pohjoižes.

L'gov om lidnümbrikon üks'jäine eländpunkt. Lidnankundan pind — 37,4 km².

== Eläjad ==
Vl 1939 lidnan ristitišt oli 7 732 eläjad. Vn 2010 Venäman rahvahanlugemižen mödhe eläjiden lugu oli 21 453 ristitud. Kaikiš suremb lidnan ristitišt oli 25..26 tuhad eläjid vll 1967−1996 (26 523 rist. vl 1979). [[Ortodoksine hristanuskond|Ortodoksižen hristanuskondan]] kaks' jumalanpertid i časoun' oma olmas lidnas, [[vanhuskolaižed|vanhuskolaižiden]] jumalanpert'.<ref>[http://sobory.ru/geo/locat/6977 L'gov-lidnan pühäpertid ''sobory.ru''-saital.] {{ref-ru}}</ref>

Rahvahad (2010): [[venälaižed]] — 97,7%, toižed rahvahad — 2,3%.

Professionaližen opendusen aluzkundad oma Kurskan bazine medicinine kolledž — L'govan filial<ref>[http://льговский-медколледж.рф/ Kurskan bazine medicinine kolledž — L'govan filialan sait (''льговский-медколледж.рф'').] {{ref-ru}}</ref> i Kurskan montažan tehnikuman L'govan filial (ende profškol nomer 6)

== Galerei ==
<gallery mode="packed" heights="125px">
Свято-Никольский собор (Льгов) 2014.jpg|Ph. Mikulai-čudonsädajan jumalanpert' (om saudud vll 1895−1905)
Г. Льгов.jpg|Kurskan montažan tehnikuman L'govan filial
Lgov-Kievsky (Lgov-1) Train Station.jpg|L'gov-1-Kijevskii-raudtestancii vl 2007
</gallery>

== Homaičendad ==
<references />

== Irdkosketused ==
* [http://gorlgov.rkursk.ru/ Lidnümbrikon oficialine sait (''gorlgov.rkursk.ru'').] {{ref-ru}}
* [http://gorodlgov.ru/ Lidnan informacine sait (''gorodlgov.ru'').] {{ref-ru}}
{{Commons|Category:Lgov}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Kurskan agjan lidnümbrikod]]
[[Kategorii:L'govan rajon|*]]
