{{10000}}{{A10000}}
[[Fail:Zirconium crystal bar and 1cm3 cube.jpg|thumb|left|250px|Cirkonijan brusuded ühten kubižen santimetran kohtha]]
{{Himine element|40|Cirkonii|Zr|91,224|Metall|2|8|18|10|2|0|0|}}
'''Cirkonii''' (''Zr'' — ''zirconium'' latinan kelel) om 40nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om nelländes gruppas (vanhtunuden klassifikacijan mödhe — nelländen gruppan laptalagruppas), tabluden videndes periodas.

== Ühthine ümbrikirjutand ==
Element om levitadud londuses, pala Man litosferas — 170..250 grammad tonnas.

Germanijalaine Martin Genrih Klaprot-himik avaiži cirkonijan vl 1789. Mülüb mineraloihe [[gafnii|gafnijan]] ühtes.

Biologišt rolid ei ole, segoitamatomad vedes cirkonijan ühtnendad oma inertižed himižešti bioümbrištos. Metall sättub proteziruimha luid i hambhid.

== Fizižed ičendad ==
Cirkonii om plastine hoštai hobedaižvauged [[metall]]. Pölü palab i poukahtub il'mas. Metall oleskeleb kahtes kristalližes modifikacijas järgeližel painudel: α-Zr geksagonaliženke seglusenke kändase β-cirkonijaks kubiženke seglusenke 863 C° (ližasegoitusita) lämudel.

Atommass — 91,224. Ninevuz (normaližiš arvoimižiš) — 6,506 g/sm³. Suladandlämuz — 2128 K (1855 C°). Kehundlämuz — 4650 K (4377 C°).

Londuseline cirkonii kogoneb vides izotopaspäi, nell' oma stabiližed: <sup>90</sup>Zr (51,46%), <sup>91</sup>Zr (11,23%), <sup>92</sup>Zr (17,11%), <sup>94</sup>Zr (17,4%), <sup>96</sup>Zr (2,8%, T<sub>½</sub>=2 × 10<sup>19</sup> vot). Tetas mugažo 28 ratud radioaktivišt izotopad 78..89, 93, 95, 97..110 atommassanke, i 6 izomärad, kaikiš hätkemb om <sup>93</sup>Zr-izotop 1,53 mln vozid pol'čihodamižen pordonke.

== Kävutand ==
Ottas kävutamižhe metallurgijas legiruindližaduseks. Vajehtadas hüväsuguižid metalloid tehnikas. Tehtas astjoid, südäitukuižiden reaktoriden paloid, muiktusenvastašt mašiništod. Kävutadas praznikambuškelusen šlibakoikš, palab teravas i läz savuta.

== Homaičendad ==
<references />

== Irdkosketused ==
* [http://www.webelements.com/webelements/elements/text/Zr/key.html Cirkonii ''webelements.com''-saital.] {{ref-en}}
* [http://n-t.ru/ri/ps/pb040.htm Kirjutuz cirkonijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Zirconium}}

{{Periodine tablut}}

[[Kategorii:Himižed elementad kirjamišton mödhe]]
