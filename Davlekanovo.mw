{{Eländpunkt
 | Nimi = Davlekanovo<br />Давлеканово <small>(ven.)</small><br />Дәүләкән <small>(bašk.)</small>
 | Lidnanznam = Coat of Arms of Davlekanovo.gif
 | Flag = 
 | Lidnanznam text = Davlekanovon lidnanznam
 | Flag text = 
 | Valdkund = Venäma
 | Eläjiden lugu = 23,380
 | Voz' = 2020
 | Pind = 40.97
 | Fail = Вид с жд моста.JPG
 | Pämez' = Väčeslav Gaponenko<br />(eloku 2017—)
 | Telefonkod = +7-34768-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
[[Fail:Мәсет2.jpg|thumb|left|250px|Mečet' ({{lang-ba|Дәүләкән йәмиғ мәсете}}), vn 2021 nägu]]
'''Davlekanovo''' ({{lang-ru|Давлека́ново}}, [[baškiran kel'|bašk]]. i {{lang-tt|Дәүләкән}}) om [[Venäma]]n lidn da lidnankund [[Baškortostanan Tazovaldkund]]an keskuzpalan päivlaskmas. Se om [[Davlekanovon rajon]]an administrativine keskuz (vspäi 1930).

== Istorii ==
Eländpunktan aluz om pandud külähä vozil 1730..1750, nimitihe Davlekan Sirtlanov-manpidajan nimen mödhe. Saudihe «[[Samar]] — [[Zlatoust]]»-raudtekeskust külän ümbrištos 19. voz'sadan lopus, i maižanduzrajonan keskuz šingotaškanzihe villän vendpunktaks. Vozil 1917−1924 Davlekanovo oli lidnan statusanke, no kadoti sidä ižandusen krizisan i ristitišton polendusen tagut. Vl 1928 kätihe radnikžiloks. Vspäi 1942 Davlekanovo om lidnan statusanke tošti.

Davlekanovo šingotase mašiništonsauvomižel (vaumičemha kivivoid samižen jäl'ghe, lämbitimed, [[päč]]id i poltimed, avtomatizacijan sistemad, elektrolaudad, [[transformator]]ad), sömtegimištol ([[jauh]], [[sagud]]), sauvondmaterialiden tehmižel (torviden tegim, bazal'tlämuzizoläcii, vändoiden lavuded lapsiden täht), kengiden edheotandal, rahvahanpramozloil (kourad, punleiktand, kumisan tehmine).

== Geografijan andmused ==
Lidn sijadase [[Döm]]-jogen hural randal ({{lang-ba|Дим}} vai ''Күгиҙел'', [[Vaugedjogi (Kaman ližajogi)|Vaugedjogen]] hura ližajogi), 110 m ü.m.t. keskmäižel korktusel. Matkad [[Uf]]hasai om 82 km pohjoižpäivnouzmha orhal, 106 km avtotedme vai raudtedme.

Davlekanovo om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 24 073 ristitud, rajonan koume videndest. Vspäi 1996 ristitišt om 23..24 tuhad eläjid, kaikiš suremb oli 24 900 eläjad vozil 2000−2001.

Rahvahad (enamba 1% vl 2010, ozutadud rahvahudenke): [[venälaižed]] — 47,1%, [[baškiralaižed]] — 26,0%, [[totarlaižed]] — 17,9%, [[ukrainalaižed]] — 4,4%, [[čuvašalaižed]] — 1,3%, toižed rahvahad — 3,3%.

[[Islam]]an kaks' pühäpertid oma avaitud. [[Ortodoksine hristanuskond|Ortodoksižen hristanuskondan]] Jumalanmaman Počajevan jumalaižen jumalanpert'<ref>[http://sobory.ru/geo/locat/23052 Davlekanovon pühäpertid ''sobory.ru''-saital.] {{ref-ru}}</ref> om letud.

Professionaližen opendusen neniden aluzkundoiden koume filialad ratas lidnas: [[Belebei]]n mehanizacijan da elektrifikacijan kolledž, Baškiran sauvondkolledž, [[Uf]]an tehnologine tehnikum.

== Homaičendad ==
<references />

== Irdkosketused ==
* [http://admdavlekanovo.ru/ Lidnankundan oficialine sait (''admdavlekanovo.ru'').] {{ref-ru}} {{ref-ba}}
* [http://davlekanovo.bashkortostan.ru/ Lidnan da Davlekanovon rajonan tobmuden aluzkundoiden sait (''davlekanovo.bashkortostan.ru'').] {{ref-ru}}
{{Commons|Category:Davlekanovo}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Davlekanovon rajon|*]]
