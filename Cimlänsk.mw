{{Eländpunkt
 | Nimi = Cimlänsk<br />Цимлянск
 | Lidnanznam =
 | Flag =
 | Lidnanznam text = Cimlänskan lidnanznam
 | Flag text =
 | Valdkund = Venäma
 | Eläjiden lugu = 14,558
 | Voz' = 2017
 | Pind = 45
 | Fail = Ротонда в Приморском парке г. Цимлянска.JPG
 | Pämez' = Nikolai Jeršov<br />(reduku 2018—)
 | Telefonkod = +7-86391-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Cimlänsk''' ({{lang-ru|Цимля́нск}}) om [[Venäma]]n lidn da lidnankund [[Rostovan agj]]an päivnouzmas, [[Volgodonsk]]an pohjoine ezilidn. Se om agjan kaikiš penemb lidn eläjiden lugun mödhe, [[Cimlänskan rajon]]an administrativine keskuz.

== Istorii ==
Ezmäine [[kozakišt]]on Ust'-Ciml-lidnut ({{lang-ru|городок Усть-Цимла}}) mainitase vspäi 1672, möhemba Cimlänskai-stanic. Nimitihe sijadusen mödhe Ciml-jogen lanktendanno Donha. Šingotihe [[vinmarj]]an kazvatandal i jogavoččil jarmankoil. Vll 1950−1952 sirtihe stanicad udhe nügüdläižhe sijha Kumšackai-stanicale Donan oiktal randal (toine stanic mugomanke nimitusenke om olmas 12 km lodeheze lidnaspäi). Cimlänskan GES om saudud vll 1949−1954 türmatud mehiden vägil. Endevanh stanic i Cimlan jogensu oma upotadud. Vl 1950 kätihe stanicad Cimlänskii-radnikžiloks. Vspäi 1961 se om lidnan statusanke, Cimlänsk-nimitusenke.

Cimlänsk šingotase laivanmehanižel i mašinansauvomižen tegimil, sömtegimištol (vintegim, kalakombinat), elektrusen tehmižel (Cimlänskan GES) i kalankazvatusel. Volgodonskan eläjiden lebunsija, mineraližen veden purtked.

== Geografijan andmused ==
Lidn sijadase rajonan suviröunanno, Kumšak-jogensunno i [[Cimlänskan vezivaradim]]en päivlaskmaižel randal ([[Don]]-jogen oiged randpol'), 70 m ü.m.t. keskmäižel korktusel. Vezivaradimen pind om 35 m ü.m.t. kortte. Matkad [[Rostov Donal|Rostovhasai Donal]] om 186 km päivlaskmha-lodeheze orhal, 237 km avtotel vai raudtel. Lähembaine lidn om [[Volgodonsk]] Donan vastrandal, 5 km suvhe orhal, avtotedme vai raudtedme. ''Cimlänskai''-raudtestancii radab vspäi 1951.

Cimlänsk om lidnankundan üks'jäine eländpunkt.

== Eläjad ==
Vl 1939 stanican ristitišt oli 4 400 eläjad. Vn 2010 Venäman rahvahanlugemižen mödhe eläjiden lugu oli 15 028 ristitud, rajonan nell' ühesandest. Kaikiš suremb lidnan ristitišt oli 16 300 eläjad vl 1996. [[Ortodoksine hristanuskond|Ortodoksižen hristanuskondan]] kaks' pühäpertid om saudud lidnas: ph. Mikulai-čudonsädajan jumalanpert' i ph. Panteleimon-spravitajan jumalanpert', mugažo üks' časoun'.

Rahvahad (2010): [[venälaižed]] — 93,2%, [[ukrainalaižed]] — 1,9%, toižed rahvahad — 4,9%.

Professionaližen opendusen lähembaižed aluzkundad ratas Volgodonskas.

== Galerei ==
<gallery mode="packed" heights="125px">
Tsimlyansk ship factory.jpg|Laivanmehanine tegim
Цимлянская ГЭС.JPG|Cimlänskan GES:an padosein (2009)
</gallery>

== Homaičendad ==
<references />

== Irdkosketused ==
* [http://tsimlyansk-gorod.ru/ Lidnan tobmuden aluzkundoiden sait (''tsimlyansk-gorod.ru'')] {{ref-ru}}
{{Commons|Category:Tsimlyansk}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Cimlänskan rajon|*]]
