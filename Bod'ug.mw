{{Taxobox
 | name         = Bod'ug
 | image title  = Bod'ug
 | image file   = Cirsium vulgare Harthope.jpg
 | image descr  = Bod'ug änikoičeškandeb [[Anglii|Anglijan]] pohjoižes, [[Sur' Britanii]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Astränikoižed]] (''Asterales'')
 | familia      = [[Puzuänikoižed]] (''Asteraceae'')
 | genus        = [[Bod'ug (heim)]] (''Cirsium'')
 | species      = '''Bod'ug'''
 | latin        = {{btname|Círsium vulgáre |([[Savi Gaetano|Savi]]) [[Tenore Mikele|Ten.]], 1836}}
 | wikispecies  = Cirsium vulgare
 | commons      = Category:Cirsium vulgare
 | itis         = 36428
 | ncbi         = 92907
 | range map    =
}}
'''Bod'ug''' ({{lang-la|Cirsium vulgare}}), vai '''Järgeline bod'ug''', om [[kaks'voččed kazmused|kaks'vozne]] [[heinäsižed kazmused|heinäsine]] kazmuz [[Puzuänikoižed]]-sugukundaspäi, rujohein.

== Leviganduz ==
Erik libub koumes territorijaspäi: pohjoižhe [[Evrop]]an 66°-parallelišpäi tobjimalaz, Päivlaskmaine Azii i Kavkaz, [[Afrik]]an lodehen [[Atlas (mäged)|Atlas]]-mägiden pautked. Invazivine erik Sibirin suves i Keskuzazijas, Sahalin-sarel, Pohjoižamerikas, Afrikan päpalas i Avstralijas.

Kazmuz navedib pustolänid, mecanröunoid, teverid, rovid, rujon tacindan sijid.

== Ümbrikirjutand ==
Bod'ugan jur' om kaid värtmudenvuitte. Se sädab jur'lehtesid ezmäižel vodel. Sarakoikaz seikh kazvab 1,5 metrhasai kahtendel vodel, se om püštoiged, karvakaz, tahkasine. Lancetan forman palakahad lehtesed čereduišoiš, niiden röun om ogakaz. Alahaižed lehtesed oma 15..25 sm pitte, ülähän lühüdamb. Lehtesen pindad oma kattud henoil ogahil.

Änikod oma ruskedvauvhad vai babarmmujun, torvikahad i kaks'suguižed, ühtejiččed formal. Änikused oma puzud-šurud 5 santimetrhasai, sijadasoiš üksin seikhen ülähäs. Änikoičend jätkustub heinkuspäi sügüz'kuhusai. Plodud oma semniden pit'kahkod puzud 4..5 mm pitte. Semned oma vauktanke pehmdanke hahlanke, küpsnedas heinkus-kül'mkus i letas tulleinke.

== Kävutand ==
Voib otta sömäks bod'ugan norid vezoid i änikusiden pohjoid. Medenkandai kazmuz.

== Homaičendad ==
<references />

{{Commons|Cirsium vulgare}}

[[Kategorii:Puzuänikoižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Mezikazmused]]
[[Kategorii:Rujoheinäd]]
