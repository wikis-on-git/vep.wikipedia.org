{{Eländpunkt
 | Nimi = Sumad<br />Суми
 | Lidnanznam = Sumy-COA.PNG
 | Flag = Flag of Sumy.jpg
 | Lidnanznam text = Sumin lidnanznam
 | Flag text = Sumin flag
 | Valdkund = Ukrain
 | Eläjiden lugu = 264,483
 | Voz' = 2018-01-01
 | Pind = 95.38
 | Fail = Sumy-Spring2010.jpg
 | Pämez' = Oleksandr Lisenko<br />(semendku 2014—)
 | Telefonkod = +380-542
 | Aigvö = tal'vel [[UTC]]+2,<br />kezal [[UTC]]+3
}}
'''Sumad''' ({{lang-uk|Суми}} [ˈsumɪ], {{lang-ru|Сумы}}) om lidn [[Ukrain]]an pohjoižpäivnouzmas. Se om [[Suman agj]]an administrativine keskuz (vspäi 1939) da kaikiš suremb lidn.

== Istorii ==
Nügüdläižen eländpunktan aluz om pandud vl 1655 kuti ''Sumin lidnuz'', nimitihe Sum- da Sumk-jogiden mödhe. Se sai lidnan statusad vl 1780.

Sumad šingotasoiš nenil sarakoil: mašinansauvomine (himižen sarakon, kivivoinveimiden pompandstancijoiden, sömtegimišton täht), himine (substancijad, sauvondmujud), sömtegimišt (saharfabrik, vintegim, maidtegim, leibänproduktoiden kombinat), mugažo porcellanantegim radab (astjad i astjištod). Elektronižmikroskopiden edheotand eile rados.

== Geografijan andmused ==
Lidn sijadase [[Psel|Pslanjogen]] randoil ({{lang-uk|Псел}}, [[Dnepr (jogi)|Dnepran]] hura ližajogi), 138 m ü.m.t. keskmäižel korktusel. Matkad [[Venäma]]n röunhasai om läz 50 km pohjoižhe (Kurskan agj) i päivnouzmha (Belgorodan agj), [[Kijev]]-pälidnhasai om 303 km päivlaskmha orhal, 338 km avtotedme vai 350 km raudtel. Lähembaine järed lidn om [[Har'kov]] 135 km suvipäivnouzmha orhal.

Sumad jagasoiš kahthe rajonha: Kovpakan (ukr. ''Ковпаківський район'') i Jogentagaine (''Зарічний'').

== Eläjad ==
Vl 2013 eläjiden lugu oli 269 177 ristitud. Kaikiš suremb ristitišt oli 307 tuh. eläjid vl 1993.

Rahvahad (2001, enamba 1%): [[ukrainalaižed]] — 84,5%, [[venälaižed|venänikad]] — 12,5%, toižed rahvahad — 3%.

== Transport ==
Avtobusad, trolleibusad i maršruttaksid oma kundaližeks transportaks lidnas. Avtobusad i ezilidnelektrojonused ühtenzoittas ezilidnoidenke i järedoidenke lidnoidenke.

Valdkundaline civiline Sumad-lendimport (''UMY'') sijadase 6 km suvipäivlaskmha lidnan keskusespäi. Tehtas reguläritomid reisid.

== Homaičendad ==
<references />

== Irdkosketused ==
* [http://smr.gov.ua/ Lidnan Radan informacine portal (''smr.gov.ua'').] {{ref-uk}} {{ref-en}}
{{Commons|Category:Sumy}}

[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:Suman agj|*]]
