{{Rajon
| Nimi          = Gräzovecan rajon<br />Грязовецкий район
| Znam          = Coat of Arms of Gryazovetsky rayon (Vologda oblast).png
| Flag          = Flag of Gryazovetsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Gräzovec
| Eläjiden lugu = 33,580
| Year          = 2015
| Pind          = 5,029
| Map           = Vologda-Oblast-Gryazovec.png
| Map width     = 
}}
'''Gräzovecan rajon''' ([[venäkel'|ven.]]: ''Грязовецкий район'') om [[rajon]] [[Vologdan agj]]as.

Administrativine keskuz om [[Gräzovec]]anlidn.

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]os. Vl 1930 heinkun 30. päiväl heitihe ümbrikod, i vhesai 1936 rajon mülüi Pohjoižhe randha kuti administrativine ühtnik, sid' vozil 1936-1937 — Pohjoižhe agjaha. Vs 1937 sügüz'kun 23. päiväspäi mülüb Vologdan agjaha. Rajon om olmas nügüdläižiš röunoiš vspäi 2006.

== Geografijan andmused ==
Gräzovecan rajon om Vologdan agjan suvine taho. Pind — 5 029 km². Sen piduz pohjoižespäi suvhe — 70 km, päivlaskmaspäi päivnouzmha — 150 km. [[Mec]] otab territorijan koume nelländest (3723 km²).

Om röunoid 6 Venäman rajonanke:
* suvipäivnouzmas [[Kostroman agj]]an [[Soligaličun rajon|Soligaličun]] da [[Bujan rajon|Bujan]] rajonidenke;
* suves [[Jaroslavlin agj]]an [[Lübiman rajon]]anke;
* suvipäivlaskmas [[Jaroslavlin agj]]an [[Pervomaiskii rajon (Jaroslavlin agj)|Pervomaiskii]]-rajonanke;
* lodehes da pohjoižes [[Vologdan agj]]an [[Vologdan rajon]]anke;
* pohjoižes da pohjoižpäivnouzmas [[Vologdan agj]]an [[Jogidenkeskeine rajon (Vologdan agj)|Jogidenkeskeižen rajonanke]].

Znamasižed joged oma [[Lež (jogi)|Lež]] da [[Monz (Kostroman ližajogi)|Monz]]. Joged mülüdas [[Suhon]]an ([[Jävaldmeri|Jävaldmeren]]) da [[Volg]]an ([[Kaspijan meri|Kaspijan meren]]) basseinoihe.

Londuseližed varad oma [[kivivoi]], [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[mec]].

Vs 2013 keväz'kun 7. päiväspäi rajonan territorii alajagase 7 municipaližhe ühtnikha: 2 lidnkundha da 5 küläkundha.

== Tobmuz ==
[[Lupandin Mihail|Mihail Lupandin]] om rajonan pämez' vs 2003 tal'vkuspäi, hän-žo radab Sijaližen Suiman ezimehen vs 2009 keväz'kuspäi.

Käskusenandai tobmuz om rajonan parlament — Sijaline Suim (ven. ''Земское Собрание'') 29 ühtnijanke. Sen aluz om pandud vl 1993 redukun 23. päiväl. Suim om ezmäine mugoine Venälaižes Federacijas, no jätktab edelrevolücišt tradicijad.

Vs 2009 semendkuspäi [[Kazunin Andrei|Andrei Kazunin]] om rajonan administracijan pämez'. 5 ohjandust alištudas rajonan administracijale.

== Eläjad ==
Vn 2010 Venäman rahvahanlugemižen mödhe eläjiden lugu oli 36 820 ristitud.

Kaik om 511 eländpunktad rajonas, sidä kesken 1 lidn, 1 lidnanvuitte žilo, 16 muite žilod, 477 küläd, 7 raudtestancijad, 5 raudtesarakod da 4 futorad.

Toine sur' eländpunkt om lidnanvuitte [[Vohtog]]-žilo (5,8 tuh. rist. vl 2015).

== Ižanduz ==
Rajonan ižandusen päsarakod oma mecan ümbriradmine, sauvondmaterialiden tehmine, raudte- da tor'vikveimtransport, sömtegimišt, omblendtegimišt da turizm.

== Homaičendad ==
<references />

== Irdkosketused ==
* [http://www.gradm.ru/ Gräzovecan rajonan administracijan oficialine sait.] {{ref-ru}}
* [http://vologda-oblast.ru/municipalitety/gryazovetskiy_rayon/ Gräzovecan rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Gräzovecan rajon| ]]
