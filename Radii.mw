{{10000}}{{A10000}}
[[Fail:Radium226.jpg|thumb|left|200px|Radijan brusut]]
{{Himine element|88|Radii|Ra|226,0254|Metall|2|8|18|32|18|8|2}}
[[Fail:Radium spectrum visible.png|thumb|right|250px|Radijan spektr]]
'''Radii''' (''Ra'' — ''radium'' latinan kelel) om 88nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendes gruppas (vanhtunuden klassifikacijan mödhe — kahtenden gruppan päalagruppas), tabluden seičemendes periodas.

== Ühthine ümbrikirjutand ==
Radii om lujas harv londuses, mülünd Man koren [[uran (himine element)|urankivendos]] — 0,0001 grammad tonnas. Francijalaižed himikad [[Pjer Küri]], [[Marija Sklodovskaja-Küri]] i [[Andre-Lui Deb'jern]] saiba puhtast radijad ezmäižen kerdan vl 1910. Om nimitadud lujan radiosädegoičendan mödhe, latinine ''radius''-sana znamoičeb «sädeg».

Element om uranan (izotopad 235, 238) i [[torii|torijan-232]] čihodamižen rezul'tataks. Saihe kaikes voz'sadas severz'-se kilogrammid radijad mail'mas.

Radii om radiotoksine lujas. Vanhan mujutimen muru radijanke tob pahut ristitun organizmas lujan α-sädegoičendan tagut, eskai ku paštmine om sambnu.

== Fizižed ičendad ==
Radii om [[radioaktivižuz|radioaktivine]] hoštai hobedaižvauged [[metall|muglmametall]]. Kristalline segluz om kubine mülücentriruidud.

Atommass — 226,0254. Ninevuz (normaližiš arvoimižiš) — 5,5 g/sm³. Suladandlämuz — 973 K (700 C°). Kehundlämuz — 2010 K (1737 C°).

Radijal ei ole stabiližid [[izotop]]oid, niišpäi voib löuta viden jäl'gid Mas: <sup>223</sup>Ra, <sup>224</sup>Ra, <sup>225</sup>Ra, <sup>226</sup>Ra i <sup>228</sup>Ra. Tetas 33 izotopad 202..234 atommassanke, i niiden 12 izomärad. Kaikiš hätkemban eläjan radii-226-izotopan pol'čihodamižen pord om 1602 vot, sen čihodamižen aigan [[radon]] sündub.

== Himižed ičendad ==
Radii om lujas aktivine himižešti. Muigotandmär om +2. Reagiruib vedenke. Pimedab il'mas nitridan sädandan tagut. Kaik radijan ühtnendad pašttas taivazmal, voib homaita sidä pimeduses.

== Irdkosketused ==
* [http://www.webelements.com/webelements/elements/text/Ra/key.html Radii ''webelements.com''-saital.] {{ref-en}}
* [http://n-t.ru/ri/ps/pb088.htm Kirjutuz radijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Radium}}

{{Periodine tablut}}

[[Kategorii:Himižed elementad kirjamišton mödhe]]
