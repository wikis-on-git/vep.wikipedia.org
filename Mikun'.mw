{{Eländpunkt
 | Nimi = Mikun'<br />Микунь
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 9,837
 | Voz' = 2017
 | Pind = 13.91
 | Fail = Вокзал станции Микунь 2.jpg
 | Pämez' = Nikolai Kudräšov (2016—)
 | Telefonkod = +7-82134-xx-xxx
 | Avtokod = 11. 111
 | Aigvö = [[UTC]]+3
}}
'''Mikun'''' ([[venän kel'|ven]]. i {{lang-kv|Микунь}}) om [[Venäma]]n lidn [[Komin Tazovaldkund]]an suvipäivlaskmas. Mülüb [[Ust'-Vimin rajon]]ha lidnankundaks, üks'jäine lidn rajonas.

== Istorii ==
Eländpunkt augotihe vl 1937 [[Pohjoine raudte|Pohjoižen raudten]] panendan aigan, sen istorijan muzei om lidnas. Vl 1940 sauvoihe elektrostancijad sihe. Žilo raudtestancijanno sündui vodel 1945, radnikžilo vn 1947 redukuspäi.

Žilo kändihe lidnaks vl 1959. Sauvoihe raudted [[Siktivkar]]ha suvipäivnouzmha da [[Udoran rajon|Udoran maha]] lodeheze, i 1960-nzil vozil lidn tegihe järedaks raudtesol'meks.

== Geografijan andmused ==
Lidn sijadase [[Vičegd]]-jogen da sen [[Vim']]-ližajogen oiktal randpolel ([[Pohjoine Dvin|Pohjoižen Dvinan]] oigedpol'ne bassein). Rajonan [[Aikino]]-keskuz sijadase 15 km suvhe avtotedme, Vičegdan randal. Matkad [[Siktivkar]]aspäi om 108 km avtotedme vai 96 km raudtedme lodeheze. Lähembaine lidn om [[Jemv]] 50 km pohjoižpäivnouzmha raudtedme vai 100 km avtotedme.

Šežam-žilo (1 rist. vl 2014) mülüb lidnankundha Mikunin ližaks.

== Eläjad da ižanduz ==
Vn 2010 rahvahanlugemižen mödhe eläjiden lugu oli 10 088 ristitud. Kaikiš suremb ristitišt oli vozil 1989−2001, läz 12 tuhad eläjid.

Kaks' raudtestancijad om lidnas: ''Mikun' '' päraudtel i ''Mikun'-kahtenz' '' Udoran sarakol. Om kompressorstancijoid läz lidnad pompamha kivivioid i londuselišt gazad magistraližil veimil.

== Irdkosketused ==
* [http://gpmikun.ru/ Lidnankundan tobmuden aluzkundoiden oficialine sait (''gpmikun.ru'').] {{ref-ru}}
{{Commons|Category:Mikun}}

{{Komin Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkundan lidnad]]
[[Kategorii:Ust'-Vimin rajon]]
