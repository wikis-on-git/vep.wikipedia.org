{{Eländpunkt
 | Nimi = Krasnogorsk<br />Красногорск
 | Lidnanznam = Coat of Arms of Krasnogorsk (Moscow oblast).png
 | Flag = Flag of Krasnogorsk (Moscow oblast).svg
 | Lidnanznam text = Krasnogorskan lidnanznam
 | Flag text = Krasnogorskan flag
 | Valdkund = Venäma
 | Eläjiden lugu = 161,525
 | Voz' = 2018
 | Pind = 25.65
 | Fail = Krasnogorsk near Myakinino - footbridge over Moskva 06-2015.jpg
 | Pämez' = Radii Habirov<br />(viluku 2017—)
 | Telefonkod = +7-495. +7-498
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Krasnogorsk''' ({{lang-ru|Красногорск}}) om [[Venäma]]n lidn agjan alištusenke [[Moskvan agj]]an keskuses. Se om agjan seičemenz' lidn eläjiden lugun mödhe, [[Krasnogorskan lidnümbrik]]on administrativine keskuz. Vspäi 2018 Krasnogorsk linneb agjan oficialižen administrativižen keskusen. Vspäi 2007 Moskvan agjan ohjastusen pertid da agjan käskuzkundan pert' sijadasoiš Krasnogorskan lidnankundan territorijas.

== Istorii ==
Eländpunktan aluz om pandud vl 1932 ''Rusked Mägut-žilon'' ({{lang-ru|Красная Горка}}), ''Ban'ki-žilon'' da ''Pavšino-külän'' ühtenzoitusel. Krasnogorsk panihe radnikžiloks šingotamha optiktegimištod, mugažo letihe raudbetonkonstrukcijoiden tegint sauvomha Moskvan metropolitenad i kanalad. Vl 1940 radnikžilo sai lidnan statusad. Lühüdaks aigaks (vozil 1960−1961) Krasnogorsk oli alištunu Moskv-lidnan Ezitajiden Nevondkundale.

== Geografijan andmused ==
Lidn sijadase [[Moskv (jogi)|Moskvanjogen]] hural randal, läbitase sen hural Ban'k-ližajogel, seižub 190..220 m valdmeren pindan päl korktusil ([[Smolenskan da Moskvan ülüz|Smolenskan da Moskvan ülüden]] sarakod). Krasnogorsk röunatab Moskvan Mitino- i Strogino-rajonidenke. Matkad [[Moskv]]an keskushesai om 22 kilometrad suvipäivnouzmha.

Lidnan pind — 25,65 nellikkilometrad, lidnümbrikon pind (edel 2017 vot Krasnogorskan rajon) — 223,39 km². Lidnanvuitte [[Nahabino]]-žilo (41 983 rist. vl 2017) i 35 žilod da küläd mülüdas lidnümbrikho Krasnogorskan ližaks.

Ende äi käpid oli nügüdläižen lidnan territorijas.

Oficialitomašti Krasnogorsk jagase 15 lidnanlaptha.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 116 896 ristitud, rajonan (nüg. lidnümbrik) — 179 872 ristitud. Vl 2017 231 673 eläjad om lidnümbrikos. Kaikiš suremb lidnan da lidnümbrikon ristitišt om nügüd'. Ristitišt ližadab heredas Moskvan lähembusen tagut. Krasnogorskan lidnümbrikon ristitišton kaks' koumandest eläb Krasnogorskas.

[[Ortodoksine hristanuskond|Ortodoksižen hristanuskondan]] nell' pühäpertid om lidnas.

== Ižanduz da transport ==
Ižandusen päsarakod oma:
* optikan da optiž-elektronine ladimensauvomine (enččel tutabid «Zenit»-fotoapparatoid tegihe);
* sauvondmaterialoiden tegimišt (gipstegesed, kuivad sauvondsegoitused, erazmujuine asfal'tbeton);
* mašiništon pästand cementan, himijan da metallurgijan sarakoiden täht;
* sömtegimišt;
* mugažo poligrafijan edheotandad oma olmas.

Nell' specialižen keskopendusen aluzkundad om lidnas: politehnine tehnikum, ekonomikan da oiktusen tehnikum, Krasnogorskan kolledž (edel 2007 vot optiž-elektronine), medicinine škol. [[Baumanan nimel nimitadud MVTU]]:n filial om üläopendusen aluzkundaks lidnas.

Avtobusad da maršruttaksid oma kundaližeks transportaks lidnan südäimes. [[Moskv]]—[[Rig]]-raudte jagab lidnad kahthe palaha: pohjoižhe da suvižhe, i vaiše üks' avtote ühtenzoitab niid.

Äiluguižed kiruhted i kaks' raudted ühtenzoittas lidnad Moskvanke. Vspäi 2010 [[Moskvan metropoliten]]an [[Mäkinino (metrostancii)|Mäkinino-metrostancii]] sijadase lidnas.

== Homaičendad ==
<references />

== Irdkosketused ==
* [http://www.krasnogorsk-sovet.ru/ Lidnümbrikon Ezitajiden Nevondkundan oficialine sait (''krasnogorsk-sovet.ru'').] {{ref-ru}}
* [http://www.krasnogorsk-adm.ru/ Lidnümbrikon administracijan oficialine sait (''krasnogorsk-adm.ru'').] {{ref-ru}}
* [http://www.gorodkrasnogorsk.ru/ Lidnan informacine sait (''gorodkrasnogorsk.ru'').] {{ref-ru}}
{{Commons|Category:Krasnogorsk}}

{{Moskvan agjan lidnad}}

[[Kategorii:Krasnogorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agj|*]]
[[Kategorii:Moskvan agjan lidnad]]
[[Kategorii:Krasnogorskan lidnümbrik|*]]
