{{Eländpunkt
 | Nimi = Gümri<br />Գյումրի
 | Lidnanznam = Coat of arms of Gyumri.svg
 | Flag = Gyumri flag.svg
 | Lidnanznam text = Gümrin lidnanznam
 | Flag text = Gümrin flag
 | Valdkund = Armenii
 | Eläjiden lugu = 121,976
 | Voz' = 2011
 | Pind = 46.2
 | Fail = Gyumri new mix.jpg
 | Pämez' = Samvel Balasanän<br />(sügüz'ku 2012—)
 | Telefonkod = +374-312
 | Aigvö = [[UTC]]+4
}}
'''Gümri''' ({{lang-hy|Գյումրի}} ''Gümri'', {{lang-ru|Гюмри}}, {{lang-tr|Gümrü}}) om lidn da raudtesol'm [[Armenii|Armenijan]] lodehes. Se om valdkundan kahtenz' lidn eläjiden lugun mödhe, [[Širakan agj]]an administrativine keskuz (vn 1995 kül'mkuspäi).

== Istorii ==
Eländpunktan aluz om pandud 5. voz'sadal EME, oli tetab ''Kumairi''-nimitusenke. Anttihe oficiališt lidnan statusad vl 1840 da udesnimitihe venäks ''Aleksandropol:ikš'' ({{lang-ru|Александрополь}}) Venäman [[Aleksandra Födorovna (Nikolain I ak)|Aleksandra Födorovna]]-imperatornaižen oiktastuseks. Vl 1898 raudte ühtenzoiti [[Tbilis|Tiflisanke]]. Vll 1924−1990 oficialine nimituz oli ''Leninakan'' [[Lenin]]an muštho, vl 1991 ''Kumairi''.

Gümri šingotase mašinansauvomižel i sömtegimištol (saharantegim). Venäman 102. sodabaz radnikoičeb lidnas.

== Geografijan andmused ==
Lidn sijadase Širakan katl'usen keskuzpalas, 1550 m ü.m.t. keskmäižel korktusel. Om ümbärtud mägisel'gil, ristikoičese Čerkez- i Džadžur-uril. Lujad manrehkaidused oleldas (1926, 1988). Mahuz om mustma.

Klimat om terav kontinentaline mägiden. Heinkun i elokun lämuz om +19,5 C°, vilukun — −9,5 C°, absolütine minimum oleli −41 C°. Voden keskmäine lämuz om +6,2 C°. Paneb sadegid 486 mm vodes, enamba semendkus-kezakus (157 mm pordos).

Gümri jagase 21 lidnfartalaks.

== Eläjad ==
Vl 2011 lidnan eläjiden lugu oli 121 976 ristitud. Kaikiš suremb ristitišt oli 238 tuhad eläjid vl 1988, sid' 122 587 eläjad vl 1989 Spitakan manrehkaidusen jäl'ghe.

== Homaičendad ==
<references />

== Irdkosketused ==
* [http://gyumricity.am/ Lidnan oficialine sait (''gyumricity.am'').] {{ref-hy}} {{ref-en}}
{{Commons|Gyumri}}

[[Kategorii:Armenijan lidnad]]
[[Kategorii:Eländpunktad kirjamišton mödhe]]
[[Kategorii:Širakan agj|*]]
