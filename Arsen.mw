{{10000}}{{A10000}}
[[Fail:Arsen 1a.jpg|thumb|left|250px|Puhtaz arsen]]
{{Himine element|33|Arsen|As|74,92159|Metalloid|2|8|18|5|0|0|0|}}
'''Arsen''' (''As'' — ''arsenicum'' latinan kelel) om 33nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videndestoštkümnendes gruppas (vanhtunuden klassifikacijan mödhe — videnden gruppan päalagruppas), tabluden nelländes periodas.

== Ühthine ümbrikirjutand ==
Arsen om harv londuses, pala Man kores — 1,7 grammad tonnas. Voib löuta puhthas olendas lujas harvoin. Vl 1789 francijalaine [[Antuan Loran Lavuaz'je]]-himik sai puhtast arsenad ezmäižen kerdan mineralaspäi. Latinine nimituz sündui [[persijan kel'|persijan kelen]] زرنيخ (zarnik)-sanaspäi «pakuine kuldakaz muju», kävutadas muga arsenan sul'fidad (As<sub>2</sub>S<sub>3</sub>).

Arsen da kaik sen ühtnendad oma [[morim|morijad]] da [[rak (läžund)|kancerogenižed]], ottihe azegeks [[Ezmäine mail'man soda|Ezmäižen mail'man sodan]] aigan. Territorijan redustoitand arsenal oleskeleb [[kuld]]an samižen tahondoiš.

== Fizižed ičendad ==
Puhtaz arsen om räbed terazmujuine [[metalloid|metalloid (pol'metall)]] vihandanke ližamujunke tobjimalaz (kaikiš levitadud form). Toižed kaks' allotropišt formad oma pakuine i must arsen. Kristalline segluz om trigonaline romboedrine.

Atommass — 74,92159. Ninevuz (normaližiš arvoimižiš) — 5,73 g/sm³ (hahk arsen). Sublimacijan lämuz — 887 K (615 C°).

Londuseline arsen kogoneb üks'jäižes stabiližes <sup>75</sup>As-izotopaspäi. Tetas mugažo 32 ratud radioaktivišt izotopad 60..74, 76..92 atommassanke i niiden 10 izomärad, kaikiš hätkemban <sup>73</sup>As-izotopan pol'čihodamižen pord om 80,3 päiväd.

== Kävutand ==
Ottas kävutamižhe mectusen hahktinaižen henikon tehmižes ližaduseks kändmaha heničuid šurunvuiččikš. Kävutadas heitmaha karvad nahkoišpäi niiden ümbriradmižes. Tehtas pol'veimid (oz., gallijan arsenidaspäi). Sadas bengaližid lämoid.

Vauktan arsenan (As<sub>2</sub>O<sub>3</sub>) mail'man tehmine oli 36,4 tuhad tonnoid vl 2014. Kaikiš znamasižemb samine (tuha tonnoid da sen enamba, 2014) om neniš valdkundoiš: [[Kitai]] (70%), [[Marok]] (22%), [[Venäma]], [[Bel'gii]].

== Homaičendad ==
<references />

== Irdkosketused ==
* [http://www.webelements.com/webelements/elements/text/As/key.html Arsen ''webelements.com''-saital.] {{ref-en}}
* [http://n-t.ru/ri/ps/pb033.htm Kirjutuz arsenas Himižiden elementoiden populärižes ''n-t.ru''-kirjištos.] {{ref-ru}}
{{Commons|Arsenic}}

{{Periodine tablut}}

[[Kategorii:Himižed elementad kirjamišton mödhe]]
