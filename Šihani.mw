{{Eländpunkt
 | Nimi = Šihani<br />Шиханы
 | Lidnanznam = Coat of Arms of Shikhany (Saratov oblast).svg
 | Flag = Flag of Shikhany (Saratov oblast).png
 | Lidnanznam text = Šihanin lidnanznam
 | Flag text = Šihanin flag
 | Valdkund = Venäma
 | Eläjiden lugu = 5,560
 | Voz' = 2018
 | Pind = 9.84
 | Fail = Трасса Р228, поворот на Шиханы - panoramio.jpg
 | Pämez' = Andrei Tatarinov<br />(kku 20—)
 | Telefonkod = +7-84593-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Šihani''' ({{lang-ru|Шиха́ны}}) om [[Venäma]]n lidn da lidnümbrik [[Saratovan agj]]an pohjoižes. Vhesai 2019 se oli [[sauptud administrativiž-territorialine ühtnik|sauptud lidn]].

== Istorii ==
Eländpunktan aluz om pandud vl 1820 kuti Vasilii Orlov-Denisov-grafan usadib. Vspäi 1923 Rusttan Armijan himižen azegišton kodvindstancii zavodi radod senno, möhemba armijan keskuzline himine poligon. Vl 1997 Šihani (ende ''Vol'sk-17'') sai erižen lidnan statusad. «Šihan» znamoičeb izoliruidud kukkast päivlaskmha [[Uralmäged|Suvižes Uralaspäi]].

Vspäi 1961 Valdkundaline organižen sintezan tehnologijoiden institut radoi lidnas, se eci uzid morijoid i travijoid substancijoid i tegi niiden kodvindpartijoid vhesai 1993. Institut eli bankrotnendas läbi vl 2008, i nügüd' edheotand sen alusel pästab zellid (sidä kesken živatoiden täht), sädab himižen i tekstiližen tegimišton processoid.

Šihani šingotase tedoinstitutal i sen himižel tegimel, mugažo himižsubstancijoiden edheotandal maižandusen täht.

== Geografijan andmused ==
Lidn sijadase 210 m ü.m.t. keskmäižel korktusel. Lähižed Šihani-2-žilo (Vol'sk-18-sodalidnut poligonanke, edel 2000 vot oli Šihani-lidnan palaks administrativižikš) i Šihani-4-žilo (arsenal) oma [[Vol'sk]]-lidnan paloikš. Matkad [[Saratov]]hasai om 103 km suvipäivlaskmha orhal, 136 km avtotel vai raudtel. Lähembaižed lidnad oma [[Vol'sk]] 10 km suvipäivnouzmha orhal, 15 km avtotedme vai raudtedme, i [[Balakovo]] 44 km päivnouzmha orhal, 53 km avtotedme vai raudtedme. «Saratov — Balakovo»-avto- i raudtekeskustad mändas 1 kilometras pohjoižpäivnouzmha lidnaspäi. [[Volg]]an oiged rand om 15 kilometras suvipäivnouzmha i suvhe.

Šihani om lidnümbrikon üks'jäine eländpunkt. Se om ümbärtud [[Vol'skan rajon]]an territorijal.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 6 067 ristitud. Kaikiš suremb ristitišt oli 13 200 eläjad vl 1998, sodalidnuzita — 8 400 eläjad vl 2000.

Rahvahad (2010): [[venälaižed]] — 93,0%, [[čuvašalaižed]] — 2,2%, [[ukrainalaižed]] — 1,7%, toižed rahvahad — 3,1%.

Professionaližen opendusen lähembaižed aluzkundad ratas [[Vol'sk]]-lidnas.

== Homaičendad ==
<references />

== Irdkosketused ==
* [http://zatoshihany.ru/ Lidnümbrikon tobmuden aluzkundoiden oficialine sait (''zatoshihany.ru'').] {{ref-ru}}
{{Commons|Category:Shikhany}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Saratovan agjan lidnümbrikod]]
