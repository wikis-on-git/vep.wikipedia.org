{{Eländpunkt
 | Nimi = Alalomov<br/>Нижний Ломов
 | Lidnanznam = Coat of Arms of Nizhny Lomov (Penza oblast).png
 | Flag = Flag of Nizhny Lomov (Penza oblast).png
 | Lidnanznam text = Alalomovan lidnanznam
 | Flag text = Alalomovan flag
 | Valdkund = Venäma
 | Eläjiden lugu = 20,943
 | Voz' = 2018-01-01
 | Pind = 14.5
 | Fail = Арка в честь 350 летия города.jpg
 | Pämez' = Viktor Skomorohov<br />(2005−2006.<br />sügüz'ku 2019—)
 | Telefonkod = +7-84154-xx-xxx
 | Avtokod = 58
 | Aigvö = [[UTC]]+3 ([[MSK]]+0)
}}
'''Alalomov''' ({{lang-ru|Ни́жний Ломо́в}}, {{lang-myv|Ало Ломонь}}) om [[Venäma]]n lidn da lidnankund [[Penzan agj]]an lodehes. Se om [[Alalomovan rajonan]] administrativine keskuz.

== Istorii ==
Eländpunktan aluz om pandud vl 1636 nügüdläiženke nimitusenke kuti lidnuz kaičemha tahondad i bradindsijad Kriman da Kubanin tatarlaižid vaste. Toine lähine mugoine lidnuz sijazihe Ülälomov-žilos, 10 km suvipäivlaskmha ülezjogen. Alalomov šingotihe jarmankal 18. i 19. voz'sadal. Se sai makundan lidnan statusad vl 1780.

Raudtesarak tuli lidnha vl 1927. [[Šostk]]an elektromehanine tegim oli evakuiruridud lidnha [[Toine mail'man soda|Toižen mail'man sodan]] aigan.

Alalomov šingotase elektromehanižel tegimel (šlibakod, metallan ümbriradmine)<ref>[http://nlemz.ru/ Alalomovan elektromehanižen tegimen sait (''nlemz.ru'').] {{ref-ru}}</ref>, fanerantegimel, sömtegimištol (leibtegim, vintegim).

== Geografijan andmused ==
Lidn sijadase Lomovk-jogen hural randal tobjimalaz ({{lang-ru|Ломовка}} 74 km pitte, [[Mokš (jogi)|Mokšan]] üläjoksmusen hura ližajogi), 170 m ü.m.t. keskmäižel korktusel. Koume sildad ühtenzoittas jogen randoid. Matkad [[Mordovijan Tazovaldkund]]hasai om 35 km pohjoižpäivnouzmha, [[Penz]]hasai om 95 km päivnouzmha-suvipäivnouzmha orhal, 110 km avtotel vai raudtel. Lähembaižed lidnad oma [[Kamenk (Penzan agj)|Kamenk]] 46 km suvipäivnouzmha orhal, 73 km avtotedme vai raudtedme, [[Spassk]] 55 km lodeheze orhal vai 59 km avtotedme, [[Kovilkino]] i [[Insar]] (molembad oma Mordovijas) 60 km pohjoižpäivnouzmha orhal. «Penz — [[Räzan']]»-avtote ümbärdab lidnad pohjoižpäivnouzmaspäi. Sarakon lopstancii «Penz — [[Tul]]»-raudtespäi. Alalomov-raudtestancii radab lidnan suves, jogen oiktal randpolel.

Alalomov om lidnankundan üks'jäine eländpunkt. Lidnankundan pind — 14,5 km².

== Eläjad ==
Vl 1939 lidnan ristitišt oli 8 106 eläjad. Vn 2010 Venäman rahvahanlugemižen mödhe lidnan eläjiden lugu oli 22 678 ristitud, rajonan viž ühesandest. Kaikiš suremb lidnan ristitišt oli 26..27 tuhad eläjid vll 1989−2001 (27 400 rist. vl 1992). [[Ortodoksine hristanuskond|Ortodoksižen hristanuskondan]] Kazanin Emäganpäivän mez'jumalankodi om avaitud 2 kilometras päivlaskmha lidnaspäi.

Rahvahad (2010): [[venälaižed]] — 98,6%, toižed rahvahad — 1,4%.

Professionaližen opendusen aluzkund om Alalomovan äiprofil'ne tehnikum.<ref>[http://sitenmt.moy.su/ Alalomovan äiprofil'žen tehnikuman sait (''sitenmt.moy.su'').] {{ref-ru}}</ref>

== Galerei ==
<gallery mode="packed" heights="125px">
Здание гос. регистрации.jpg|Federaližiden radnikoičendoiden pert'
Река Ломовка близ г. Нижний Ломов.jpg|Lomovk-jogi lidnanno, kezaku
Дом Лентулова в Нижнем Ломове.jpg|Lentulov-pirdajan pert' (2018)
Nlomov-vyg07.jpg|Päraudtestancijan sauvuz (2006)
</gallery>

== Homaičendad ==
<references />

== Irdkosketused ==
* [http://gnlomov.nlomov.pnzreg.ru/ Lidnan da rajonan tobmuden aluzkundoiden sait (''gnlomov.nlomov.pnzreg.ru'').] {{ref-ru}}
{{Commons|Category:Nizhny Lomov}}

{{Penzan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Penzan agjan lidnad]]
[[Kategorii:Alalomovan rajon|*]]
