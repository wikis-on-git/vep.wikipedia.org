{{Eländpunkt
 | Nimi = Juhnov<br />Юхнов
 | Lidnanznam = Yukhnov COA (Smolensk Governorate) (1780).png
 | Flag =
 | Lidnanznam text = Juhnovan lidnanznam
 | Flag text =
 | Valdkund = Venäma
 | Eläjiden lugu = 5,985
 | Voz' = 2018-01-01
 | Pind = 9.04
 | Fail = Radio-Juchnow-for-WM.jpg
 | Pämez' = Dmitrii Kondratjev<br />(reduku 2019—)
 | Telefonkod = +7-48436-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Juhnov''' ({{lang-ru|Ю́хнов}}) om [[Venäma]]n lidn da lidnankund [[Kalugan agj]]an lodehes. Se om [[Juhnovan rajon]]an administrativine keskuz.

== Istorii ==
Eländpunkt mainitase 15. voz'sadaspäi kuti Juhnovan Kazanin mez'jumalankodi (nügüd' päjumalanpert' lidnan keskuzpalas). Žilo sai lidnan statusad vl 1777, makundan keskuz vspäi 1796. Šingotihe kahten mectegimel i Varšavan avtotel edel revolücijad. Vl 1921 lämoipalo mureni lidnad. [[Toine mail'man soda|Toižen mail'man sodan]] aigan lidn oli okkupiruidud nacistoil (kül'mku 1941 — 5. keväz'ku 1942).

Juhnov šingotase sauvondmaterialiden pästandal (mecan ümbriradmine, plastikiknad) i omblendfabrikal. Maižanduzrajonan keskuz.

== Geografijan andmused ==
Lidn sijadase rajonan keskuzpalan lodehes, [[Ugr (jogi)|Ugr]]-jogen oiktal randpolel ({{lang-ru|Угра}} 399 km pitte, [[Okanjogi|Okan]] hurapol'ne bassein), 150 m ü.m.t. keskmäižel korktusel. Ugran oiged Kunov-ližajogi (ven. ''Кунова'' 15 km pitte) läbitab lidnan keskuzpalad i sädab järved siš. Matkad [[Kalug]]hasai om 71 km päivnouzmha-suvipäivnouzmha orhal vai 88 km avtotel. Lähembaižed lidnad oma [[Medin']] 48 km pohjoižpäivnouzmha orhal vai avtotedme, [[Kondrovo]] 46 km päivnouzmha orhal vai 56 km avtotedme, i [[Mosal'sk]] 32 km suvipäivlaskmha orhal vai 47 km avtotedme. «Moskv — [[Roslavl']]»-avtote läbitab lidnan pohjoižpalad i ristikoičese «Kalug — [[Väz'm]]»-avtotenke 2 km suvipäivlaskmha lidnaspäi.

Juhnov om lidnankundan üks'jäine eländpunkt. Lidnankundan pind — 9,04 km².

== Eläjad ==
Vl 1939 lidnan ristitišt oli 3 769 eläjad. Vn 2010 Venäman rahvahanlugemižen mödhe eläjiden lugu oli 7 056 ristitud. Kaikiš suremb lidnan ristitišt oli enamba 7 tuhad eläjid vl 1979 i vll 2000−2011 (7 700 rist. vl 2003), rajonan viž ühesandest. [[Ortodoksine hristanuskond|Ortodoksižen hristanuskondan]] Jumalanmaman Kazanin jumalaižen pühäpert'<ref>[http://sobory.ru/article/?object=09859 Lidnan päjumalanpert' ''sobory.ru''-saital.] {{ref-ru}}</ref> om saudud vll 1790−1815 i udessündutase, mugažo časoun' radab lidnas.

Rahvahad (2010): [[venälaižed]] — 94,6%, [[ukrainalaižed]] — 1,4%, toižed rahvahad — 4,0%.

Lähembaižed professionaližen opendusen aluzkundad ratas Kondrovos i Kalugas.

== Galerei ==
<gallery mode="packed" heights="125px">
Yukhnov Cathedral.jpg|Lidnan Kazanin jumalaižen pühäpert'<br />vl 2014
Yukhnov Cathedral Entrance.jpg|Tulend Kazanin päjumalanpertin territorijha
Yukhnov OAO Avtomobilist.jpg|Transportižen «Avtomobilist»-edheotandan sauvuz<br />vl 2008
Yukhnov bridge.jpg|Jaugnikoiden sild Juhnovan järves päliči
</gallery>

== Homaičendad ==
<references/>

== Irdkosketused ==
* [http://juhnov.ru/ Lidnan tobmuden aluzkundoiden sait (''juhnov.ru'').] {{ref-ru}}
{{Commons|Category:Yukhnov}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Juhnovan rajon|*]]
