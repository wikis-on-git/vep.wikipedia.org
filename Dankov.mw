{{Eländpunkt
 | Nimi = Dankov<br />Данков
 | Lidnanznam = Coat of Arms of Dankov sity (Lipetsk oblast) 1862.png
 | Flag = 
 | Lidnanznam text = Dankovan lidnanznam
 | Flag text =
 | Valdkund = Venäma
 | Eläjiden lugu = 19,017
 | Voz' = 2018-01-01
 | Pind = 23.98
 | Fail = Dankov - 02 Mira Street.jpg
 | Pämez' = Andrei Pereverzev<br />(sügüz'ku 2019—)
 | Telefonkod = +7-47465-xx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
'''Dankov''' ({{lang-ru|Данко́в}}) om [[Venäma]]n lidn da lidnankund [[Lipeckan agj]]an pohjoižes. Se om [[Dankovan rajon]]an administrativine keskuz.

== Istorii ==
Edeline ''Donkov''-lidn ({{lang-ru|Донко́в}}) mülüi [[Räzanin ruhtinazkund]]ha, se oli polttud mongoližen vägitungendan aigan. Dankovan rajonan Strešnevo-žilo sijadase lidnan sijas 30 km pohjoižhe-lodeheze rajonkeskusespäi Don-jogen hural randal.

Nügüdläine eländpunkt mainitase ezmäižen kerdan vl 1568, konz ruhtinased läksiba «panda lidnoid», nimitihe ''Dankov:aks'' edeližen lähižen lidnan mödhe. Anttihe makundan lidnan statusad vl 1804. Kätihe Dankovad žiloks vl 1924, se sai lidnan statusad tošti vn 1957 17. päiväl uhokud.

Dankov šingotase plastikan, sintetižen tervan i päiväižpaneliden tegimel, biopuhtastandan ladimiden tegimel, sauvondmaterialiden tegimil (šeben', raudbetontegesed), sömtegimištol (lihategim, leibtegim), mugažo omblendceh radab.

== Geografijan andmused ==
Lidn sijadase rajonan suvipäivnouzmas, [[Don]]-jogen üläjoksmusen molembil randoil, 140 m ü.m.t. keskmäižel korktusel. Matkad [[Lipeck]]hasai om 00 km suvhe-suvipäivnouzmha orhal, 00 km avtotel vai 210 km raudtel. Lähembaine lidn om [[Lebedän']] 27 km suvhe orhal, 35 km avtotedme vai 50 km raudtedme. ''Dankov''-raudtestancii radab keskustal [[Lev Tolstoi (žilo)|Lev Tolstoi]]-žilospäi vaiše jüguiden täht vspäi 2014.

Dankov om lidnankundan üks'jäine eländpunkt. Lidnankundan pind — 23,98 km².

== Eläjad ==
Vl 1897 ristitišt oli 9 100 eläjad, vl 1959 — 12 703 eläjad. Vn 2010 Venäman rahvahanlugemižen mödhe lidnan eläjiden lugu oli 21 064 ristitud, rajonan koume videndest. Kaikiš suremb lidnan ristitišt oli 23..24 tuhad eläjid vll 1979−2003 (24 800 rist. vl 1996). [[Ortodoksine hristanuskond|Ortodoksižen hristanuskondan]] Jumalanmaman Tihvinan jumalaižen päjumalanpert' i nell' jumalanpertid<ref>[http://sobory.ru/geo/locat/6493 Dankovan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,8%, toižed rahvahad — 2,2%.

Professionaližen opendusen aluzkund om Dankovan agrotegimištoline tehnikum.<ref>[http://pl9dan.narod.ru/ Dankovan agrotegimištoližen tehnikuman sait (''pl9dan.narod.ru'').] {{ref-ru}}</ref>

== Galerei ==
<gallery mode="packed" heights="125px">
Данков, Карла Маркса 42.jpg|Rajonan sodakomissariat
Dankov - 15 Tikhvin Cathedral.jpg|Jumalanmaman Tihvinan jumalaižen päjumalanpert' (vn 2013 nägu)
Dankov - 05 Don River.jpg|Dankovan nägu Don-jogespäi
Dankov - 01 Stadium.jpg|Stadionan verai<br />vl 2013
Dankov - 06 former church.jpg|Kodirandantedištandmuzei, nägu tagana (2013), ende jumalanpert'
</gallery>

== Homaičendad ==
<references />

== Irdkosketused ==
* [http://dankov-adm.ru/ Lidnan tobmuden aluzkundoiden sait (''dankov-adm.ru'').] {{ref-ru}}
{{Commons|Category:Dankov}}

{{Lipeckan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agjan lidnad]]
[[Kategorii:Dankovan rajon|*]]
