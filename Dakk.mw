{{1000}}
{{Eländpunkt
 | Nimi = Dakk<br />ঢাকা
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Bangladeš
 | Eläjiden lugu = 14,543,124
 | Voz' = 2016
 | Pind = 306.38
 | Fail = Dhaka Bd.jpg
 | Pämez' = Džamal' Mustafa<br />(tal'vku 2018—)<br/>Mohammad Sajid Hokon<br />(semendku 2015—)
 | Telefonkod = +880-02
 | Aigvö = [[UTC]]+6
}}
'''Dakk''' ({{lang-bn|ঢাকা}} [ɖʱaka]) om [[Bangladeš]]an pälidn (vspäi 1971) da kaikiš suremb lidn.

== Istorii ==
Eländpunktan aluz om pandud 7. voz'sadal. Se oli Bengalijan pälidnaks vll 1608−1717.

Dakk šingotase tekstilin fabrikoil, farmaceftižel sarakol, maižandusen produkcijan ümbriradajal tegimištol (džut, ris), banksarakol i konsaltingal, järed jogiport radab.

[[Hoka Sadek Hussein|Sadek Hussein Hoka]] oli ranu lidnan 2. pämehen (2002−2011). Vn 2011 tal'vkuspäi Dakk om jagatud kahthe municipaližhe ühtnikha: pohjoine (angl. ''Dhaka North City Corporation'') i suvine (angl. ''Dhaka South City Corporation''), kaikuččel ičeze pämez' om olmas.

== Geografijan andmused ==
Lidn sijadase [[Gang]]an del'tan Burigang-hijaman hural randal, 60 m ü.m.t. keskmäižel korktusel.

Klimat om tropine räk da upehtoitai. Päivän keskmäine lämuz om +26..+28 C° keväz'kus-redukus, +19 C° vilukus. Paneb sadegid 1970 mm vodes, kuiv sezon oleskeleb kül'mkus-uhokus (50 mm pordos).

== Eläjad ==
Vl 2005 Dakkan eläjiden lugu oli 9 724 976 ristitud. Läz 20 mln elädas ezilidnoidenke vl 2018, ristitišt ližadub lidnan röunoiden levitandal i eläjiden migracijal kaiken valdkundan külätahoišpäi.

Kaik 52 üläopendusen aluzkundad om avaitud lidnas.

== Transport ==
Municipaližed avtobusad, dizel'jonused, velo- da avtorikšad oma kundaližeks transportaks lidnas. Kamalapur om lidnan znamasine päraudtestancii. Kebnan metropolitenan ezmäine jono om sauvomas vspäi 2016.

Rahvahidenkeskeine soda- da civiline Hazrat Šahdžalal-lendimport (''DAC'', 11,5 mln passažiroid vl 2018) sijadase 17 km lidnan keskusespäi Dakkan pohjoižes. Tehtas reisid Indijha, araban mirun maihe, Suvipäivnouzmaižen Azijan i Keskuzazijan maihe, mugažo järedoihe lidnoihe mail'madme.

== Galerei ==
<center><gallery>
Fail:National Assembly of Bangladesh (06).jpg|[[Bangladešan Rahvahaline Suim]]
Fail:Hatirjheel 2nd-bridge.jpg|Üks' sildoišpäi
Fail:Crescent Lake - Chandrima Uddan (03).jpg|[[Kreskent (järv, Bangladeš)|Kreskent]]-järv lidnanpirdas
Fail:Mausoleum of Ziaur Rahman (11).jpg|[[Ziaurah Rahmanan mavzolei]]
Fail:Sunrise in Dhaka (02).jpg|Päiduz Dakkas
</gallery></center>

== Irdkosketused ==
* [http://www.dncc.gov.bd/ Pohjoižen Dakkan tobmuden sait (''dncc.gov.bd'').] {{ref-bn}} {{ref-en}}
* [http://www.dhakasouthcity.gov.bd/ Suvižen Dakkan tobmuden sait (''dhakasouthcity.gov.bd'').] {{ref-bn}} {{ref-en}}
{{Commons|Dhaka}}

{{Azijan pälidnad}}

[[Kategorii:Dakk| ]]
[[Kategorii:Bangladešan lidnad]]
[[Kategorii:Eländpunktad kirjamišton mödhe]]
[[Kategorii:Bangladeš|*]]
[[Kategorii:Pälidnad]]
