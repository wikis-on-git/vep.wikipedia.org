{{1000}}
[[Fail:Location Southern Ocean.svg|thumb|right|250px|Suvivaldmeri om ozutadud taivazmal, röun om rahvahidenkeskeižen märičendan mödhe.]]
'''Suvivaldmeri''' ({{lang-en|Southern Ocean}}, ende ''Suvine jävaldmeri'') om valdmeri [[Antarktid]]as ümbri, röunatase pohjoižespäi 60-ndel leveduzpirdal. Se om oficialižeta statusata mail'mas tähäsai, no valdmeren ozutand rekomenduiše kartoil. Üks'jäine valdmeri, kudamb ümbärdab kontinentad täuzin, röunatab koumenke toiženke valdmerenke, i ei ole röunatud mal.

Oficialižikš Suvivaldmeri om [[Tün' valdmeri|Tünen]], [[Atlantine valdmeri|Atlantižen]] i [[Indine valdmeri|Indižen]] valdmeriden suvipalad, no ku se om, ka röunatab kaikidenke niidenke. Voib märita Suvivaldmeren röunad kut viluiden [[Antarktik|antarktižiden]] joksmusiden ühtenzoitusen pird edel koumen valdmeren lämhembid vezid. Se röun vajehtab sijadust kaikenaigaižešti voz'aigha kacten, ka märičend ei sättu praktikan metoiden täht. Vl 2000 [[Rahvahidenkeskeižen gidrografižen organizacijan]] ühtnijad vahvištiba Suvivaldmert videks valdmereks röunanke 60-ndme leveduzpirdadme i [[Kožundakt Antarktikas|Kožundaktan Antarktikas]] mödhe, no dokument valdmeren erištundas ei ole ratificiruidud täuzin tähäsai, sen paloin, [[Venäma]]n kaičendministrusen sodamerilaivišton gidrografine radnikoičend ei tundišta valdmert. Gidrofizine i ekosistemiden tedod erištadas Suvivaldmert amu jo. [[Avstralii|Avstralijan]] ohjastuz pidab Suvivaldmert kut levitadud vezid ani suvhe Avstralijan kontinentaspäi.

Suvivaldmeren pind om 20,327 mln km², se om Antarktidan i 60-nden leveduzpirdan keskes. Kaikiš suremb süvüz om 8264 m [[Suvisandvičun kurn]]us, keskmäine süvüz — 3270 m. Randanpird — 17 968 km. Erištadas 13 mert Antarktidan randoidenno: [[Ueddellan meri|Ueddellan]], [[Skotia meri|Skotia (Skošan) meri]], [[Bellinsgauzenan meri|Bellinsgauzenan]], [[Rossan meri|Rossan]], [[Amundsenan meri|Amundsenan]], [[Deivisan meri|Deivisan]], [[Lazarevan meri|Lazarevan]], [[Riser-Larsenan meri|Riser-Larsenan]], [[Kosmonavtoiden meri|Kosmonavtoiden]], [[Ühtištusen meri|Ühtištusen]], [[Mousonan meri|Mousonan]], Дюрвиля[[Dürvilän meri|Dürvilän]], [[Somovan meri|Somovan]] mered; mugažo [[Hokon VII-kunigahan meri]] om olmas [[Norvegii|Norvegijan]] täht. Valdmeren kaikiš znamasižembad sared: [[Suvišetlandan sared]], [[Suviorkneižed sared]]. Antarktidan šel'f levitase 500 metrhasai süvüdel, sikš miše kontinentan jäkatken veduz om sur'kulu.

== Homaičendad ==
<references />

{{Commons|}}

{{stub}}
[[Kategorii:Suvivaldmeri| ]]
[[Kategorii:]]
