{{Eländpunkt
 | Nimi = Vetlug<br/>Ветлуга
 | Lidnanznam = Coat of Arms of Vetluga (Nizhny Novgorod oblast) (1779).png
 | Flag = 
 | Lidnanznam text = Vetlugan lidnanznam
 | Flag text = 
 | Valdkund = Venäma
 | Eläjiden lugu = 8,501
 | Voz' = 2017
 | Pind = 18.22
 | Fail = Vetluga. Town Communications Centre.jpg
 | Pämez' = Vladimir Guščin<br />(sügüz'ku 2015—)
 | Telefonkod = +7-83150-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Vetlug''' ({{lang-ru|Ветлу́га}}, {{lang-jmy|Юр, Вӫтлӓ}}, {{lang-mhr|Юр}}) om [[Venäma]]n [[Alalidnan agj]]an lidnankund i kaikiš pohjoižemb lidn. Se om [[Vetlugan rajon]]an administrativine keskuz.

== Istorii ==
Eländpunktan aluz om pandud [[marilaižed|marilaižil]] 13. voz'sadal, oli varmitadud vl 1285. Lidn oli anastadud [[Galič (Kostroman agj)|Galičun]] ruhtinasiden sodavägil vl 1468, hö paniba lidnad mantazole, i Juran ristitišt oli pen' pit'kan aigan. Kazvataškanzi 17. voz'sadan augotišes tošti kuti Venäman sirdnikoiden Voskresenskii pagast, sid' Voskresenskoje-žilo. Nimitihe 18. voz'sadan zavodindaspäi Ülävoskresenie-žiloks ({{lang-ru|село Верхнее Воскресение}}), se sai makundan lidnan statusad nügüdläiženke nimenke vl 1778, nimituz jogen mödhe.

Vetlug šingotase standartatoman mašiništon tegimel (järedad metalltegesed), mecan varhapanendal i sömtegimištol (leibtegim, mineralveziden tegim, likörvintegim).

== Geografijan andmused ==
Lidn sijadase rajonan päivnouzmas, [[Vetlug (jogi)|Vetlug-jogen]] keskjoksmusen oiktal korktal randal ({{lang-jmy|Вӫтлӓ}}, {{lang-mhr|Вӱтла}}, [[Volg]]an hura ližajogi), 110 m ü.m.t. keskmäižel korktusel. «Uren' — [[Kotlas]]»-avtote läbitab lidnan päivnouzmašt palad, om saudud pidust' amušt tarabošsijad. Matkad [[Kostroman agj]]hasai om 12 km lodeheze, [[Alauz'lidn]]hasai om 200 km suvipäivlaskmha orhal vai 245 km avtotedme. Toižed lähembaižed lidnad oma [[Šahunj]] 54 km päivnouzmha-suvipäivnouzmha orhal vai 66 km avtotedme, [[Uren']] 43 km suvhe vai 46 km avtotedme, [[Šarj]] (Kostroman agj) 60 km pohjoižhe orhal vai 74 km avtotedme, kaikes koumes lidnas om raudtestancijoid.

Vetlug om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 8 954 ristitud, rajonan kaks' videndest. Kaikiš suremb lidnan ristitišt oli enamba 10 tuhad eläjid vl 1959 i vll 1979−2001 (10 400 rist. vl 1998).

Professionaližen opendusen aluzkundad oma Vetlugan mecagrotehnine tehnikum<ref>[http://v-agroteh.ru/ Vetlugan mecagrotehnižen tehnikuman sait (''v-agroteh.ru'').] {{ref-ru}}</ref> i Alalidnan medicinižen kolledžan Vetlugan filial.

== Homaičendad ==
<references />

== Irdkosketused ==
* [http://vetluga.omsu-nnov.ru/?id=25186 Lidnankundan lehtpoled rajonan oficialižel ''omsu-nnov.ru''-saital.] {{ref-ru}}
{{Commons|Category:Vetluga}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Vetlugan rajon|*]]
