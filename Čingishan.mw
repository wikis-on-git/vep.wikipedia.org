{{1000}}
{{Personalii}}
[[Fail:Gengis Khan empire-fr.svg|thumb|left|400px|Čingishanan da hänen käsknikoiden sodamatkad.]]
'''Čingishan''' vai '''Čingiz-han''' ([[mongolijan kel'|mong]].: [[Fail:Cinggis qagan.svg|20px]] ''Чингис хаан / Çingis hán''; [t͡ʃʰiŋɡɪs xa:ŋ]), nimi sündundan jäl'ghe oli Temudžin (mong. ''Тэмүжин''; sünd läz 1155 vai 1162 vot, Delün-Boldok-mec [[Onon]]-jogen alangištos, [[Mongolii]] — kol. 25. eloku 1227, [[Si Sä]]-car'kund, nüg. Kitain keskuz) oli mongolijalaine sodapämez', [[Mongolijan imperii|Mongolijan imperijan]] alsenpanii da ezmäine imperator.

Kazvoi Borte-neičeižen kanzas naindhasai, opendusetoman, sikš miše ei olend kirjkel't kalaidajal rahvahal. Vozil 1184-1206 otli vägestusid susedheimoiden päle. Vn 1206 keväden kurultajaspäi Mongolii oli ühtištudud, Temudžinad tedotihe kagan:aks (ülembaine arvnimi) da nimitihe Čingishanaks (Čingiz — «röunatoman meren kartte käsknik»). Sid' zavodihe sodamatkoid Sibirin rahvahid vaste (1207-1211). Vl 1213 mongolad — raccastajad heboil — alištiba Pohjoižen Kitain territorijoid pidust' [[Sur' Kitain sein|Surt Kitain seinäd]]. Keskuzazijan valdkundad alištuiba vozil 1218-1220. Čingishan pani imperijan [[Karakorum]]-pälidnad vl 1220.

Vozil 1222-1223 mongoližed sodaväged oliba männuded [[Kavkaz]]as päliči läz [[Derbent]]ad da tuliba [[Amuine Venä|Venän]] territorijha, kus [[Tora Kalk-jogen randoil|vägestiba]] venälaižid da poloucid, no [[Mongoliž-bulgarine tora (1223/1224)|saba kilt]] toraten bulgarijalaižidenke. Mongolijan sodavägiden jädud elegiš ristitud pörziba Keskuzazijha, sid' tegiba londad Kitaihe möst (1225-1227, Si Sä-car'kund).

Čingishanal oli koume akad. Kaik oli kahesa poigad da viž tütärt. Ezmäižen Borte-akan koumanz' Ugedei-poig tegihe hanan jäl'ghetulijaks.

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Mongolii]]
[[Kategorii:Sodapämehed]]
[[Kategorii:Kazahstanan istorii]]
[[Kategorii:Kitain istorii]]
[[Kategorii:Uzbekistanan istorii]]
[[Kategorii:Personalijad kirjamišton mödhe]]
