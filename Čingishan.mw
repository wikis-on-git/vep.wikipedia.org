{{1000}}{{A10000}}
{{Personalii
| изображение = YuanEmperorAlbumGenghisPortrait.jpg
| описание изображения = Čingishanan portret, mujud da mustad šuukul,<br />tundmatoman tanhalaižen pirdajan säduz [[Juan' (dinastii)|Juan'-dinastijan]] aigan (1279−1368)
}}
[[Fail:Gengis Khan empire-fr.svg|thumb|left|400px|Čingishanan da hänen käsknikoiden sodamatkad]]
'''Čingishan''' vai '''Čingiz-han''' ([[mongolijan kel'|mong]].: [[Fail:Cinggis qagan.svg|20px]] ''Чингис хаан / Çingis hán'' [t͡ʃʰiŋɡɪs xa:ŋ]; ''Čingiz'' — «röunatoman meren kartte käsknik»), nimi sündundan jäl'ghe oli Temudžin (mong. ''Тэмүжин''; sünd läz 1155 vai 1162 vot, Delün-Boldok-mec [[Onon]]-jogen alangištos, [[Mongolii]] — kol. 25. eloku 1227, [[Si Sä]]-car'kund, nüg. Kitain keskuz) oli mongolijalaine sodapämez', [[Mongolijan imperii|Mongolijan imperijan]] alsenpanii da ezmäine imperator.

== Biografii ==
Temudžin oli sündnu Esugei-bagaturan da hänen Oelun-akan pereheze. Tat koziči ühesavottušt prihad kümnevoččenke Borte-neičeiženke i sil-žo vodel koli. Temudžin Esugein kanznikoidenke elihe golläs i varaižihe vihanikoid. Priha kändihe täuz'kaznudeks i oti Borte-neičešt akaks. Toižiden andmusiden mödhe, hän eli Borte-neičeižen kanzas naindhasai, opendusetoman, sikš miše ei olend kirjkel't kalaidajal rahvahal.

Vozil 1184−1206 Temudžin otli vägestusid susedheimoiden päle. Mongolii oli ühtištudud vn 1206 keväden kurultajaspäi, tedotihe Temudžinad kagan:aks (ülembaine arvnimi) da nimitihe Čingishanaks. Zavodihe sodamatkoid Sibirin rahvahid vaste (1207−1211).

== Sodamatkad ==
Vl 1213 mongolad — raccastajad heboil — alištiba Pohjoižen Kitain territorijoid pidust' [[Kitain sur' sein|Kitain surt seinäd]]. Keskuzazijan valdkundad alištuiba vll 1218−1220. Čingishan pani imperijan [[Karakorum]]-pälidnad vl 1220.

Vl 1221 Čingishan ühtni sodamatkha [[Indii|Indijan]] pohjoižedme. Vozil 1222−1223 mongoližed sodaväged oliba männuded [[Kavkaz]]as päliči läz [[Derbent]]ad da tuliba [[Venä]]n territorijha, kus [[Tora Kalk-jogen randoil|vägestiba]] venälaižid da poloucid, no [[Mongoliž-bulgarine tora (1223/1224)|saiba kilt]] toraten bulgarijalaižidenke. Mongolijan sodavägiden jädud elegiš ristitud pörziba Keskuzazijha, sid' tegiba londad Kitaihe möst (1225−1227, Si Sä-car'kund).

== Kanz ==
Čingishanal nell' akad oli olmas. Kaik oli sündutadud kahesa poigad da viž tütärt. Ezmäižen Borte-akan koumanz' [[Ugedei]]-poig kändihe hanan jäl'ghetulijaks.

== Homaičendad ==
<references/>

{{Commons|Genghis Khan}}

[[Kategorii:Valdkundmehed]]
[[Kategorii:Mongolijan imperii]]
[[Kategorii:Sodapämehed]]
[[Kategorii:Monarhad]]
[[Kategorii:Kazahstanan istorii]]
[[Kategorii:Kitain istorii]]
[[Kategorii:Mongolijan istorii]]
[[Kategorii:Sibirin istorii]]
[[Kategorii:Uzbekistanan istorii]]
[[Kategorii:Personalijad kirjamišton mödhe]]
[[Kategorii:Sündnuded Mongolijha]]
[[Kategorii:Kolnuded Kitaiš]]
[[Kategorii:Bordžiginad]]
