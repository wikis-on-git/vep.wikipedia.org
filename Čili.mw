{{10000}}
{{Valdkund
| Nimi = Čilin Tazovaldkund<br />República de Chile
| Valdkundznam = Coat of arms of Chile.svg
| Flag = Flag of Chile.svg|border
| Valdkundznam text = Čilin valdkundznam
| Flag text = Čilin flag
| Pälidn = Santjago
| Eläjiden lugu = 17,925,262<ref>[https://www.cia.gov/library/publications/the-world-factbook/geos/ci.html Čilin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 756,950<ref>[[Antarktid]]an 1 250 000 km² ei mülütaden, kudambid Čili tahtoib.</ref>
| Kart = Chile in South America (+Easter Islands).svg
| Kel' = [[ispanijan kel'|ispanijan]]
| Valdkundan pämez' = [[Pin'jera Sebast'jan|Sebast'jan Pin'jera]]
| Päministr = ''hän-žo''
| Religii = [[hristanuskond]]
| Valüt = [[čilin peso]] (CLP)
| Internet-domen = [[.cl]]
| Telefonkod = +56
| Aigvö = tal'vel [[UTC]]−4 da −6<br />kezal [[UTC]]−3 da −5
}}
'''Čili''' ({{lang-es|Chile}}), täuz' oficialine nimi — '''Čilin Tazovaldkund''' ({{lang-es|República de Chile}}), om valdkund [[Suviamerik]]as, [[Tün' valdmeri|Tünen valdmeren]] randal. Pälidn da kaikiš suremb lidn om [[Santjago]]. Valdkundan parlamentan molembid kodid sijadasoiš [[Val'paraiso]]-lidnas (port päivlaskmpolehe pälidnaspäi) decentralizuimha tobmut.

== Istorii ==
Vn 1818 12. päiväl uhokud Čili tedištoiti ičeze ripmatomudes [[Ispanii|Ispanijaspäi]].

Vl 1973 sügüz'kun 11. päiväl sodakukerduz tegihe valdkundas.

Valdkundan ezmäine Konstitucii oli vahvištadud vl 1811. Jäl'gmäine 11nz' lugul Konstitucii<ref>[https://en.wikisource.org/wiki/Constitution_of_Chile Čilin Konstitucijan tekst (2012) Vikipurtkiš.] {{ref-en}}</ref><ref>[http://www.constituteproject.org/ontology/Chile?lang=en Čilin Konstitucijan tekst ''constituteproject.org''-saital.] {{ref-en}}</ref> om ottud kaiken rahvahan referendumal vl 1980 sügüz'kun 11. päiväl da tuli väghe paloin vl 1981 keväz'kus, [[Augusto Pinočet|Pinočetan]] aigan, täuzin — vl 1990 keväz'kun 11. päiväl. Se om väges nügüd'-ki, voziden 1989 (referenduman jäl'ghe) da 2005 (parlamentan pätandan mödhe) znamasižidenke vajehtusidenke, läz jogavoččidenke kohendusidenke vspäi 1990.

== Geografijan andmused ==
[[Fail:Relief Map of Chile.jpg|thumb|left|200px|Čilin reljefan kart.]]
Čili om mavaldkundröunoiš [[Peru]]nke pohjoižes (röunan piduz — 168 km), [[Bolivii|Bolivijanke]] pohjoižpäivnouzmas (942 km) da [[Argentin]]anke päivnouzmas (6691 km). Ühthine röunoiden piduz — 7801 km. Valdkundan päivlaskmaižed randad lainištab [[Tün' valdmeri]]. Randanpird om 6435 km (penita sarita).

Man reljef om mägikaz. Valdkund otab kaidad pit'kad randjonod Tünen valdmeren da [[Andad|Andiden]] keskes. Kaikiš korktemb čokkoim om [[Ohos del' Salado]]-stratovulkan (kändase kuti «solavad sil'mad»), 6880 metrad valdmeren pindan päl, se om kaikiš korktemb vulkan [[Ma]]s.

Klimat vajehtab lujas valdmeren [[ven vö|venospäi]] suves letetazangištoiden [[tropine vö|tropižhe]] pohjoižes.

Londuseližed pävarad oma [[vas'k]], [[raud|raudkivend]], [[molibden]], [[kalližarvoižed metallad]], [[nitratad]]; toižed varad — [[mec]], [[kala]], [[gidroenergii]].

== Politine sistem ==
[[Fail:Palacio de La Moneda.png|thumb|right|250px|''La Moneda''-pert'kulu om Čilin prezidentan radsija [[Santjago]]n keskuses.]]
Čili om unitarine konstitucine [[prezidentine tazovaldkund|prezidentine]] tazovaldkund. Valdkundan da radonoigendajan tobmuden pämez' om prezident {{lang-es|Presidente de la República de Chile}}. Kaik rahvaz valičeb händast nelläks vodeks, ei sa tošti. Prezident paneb radsijha ohjastusen ühtnijoid, sodavägiden käsknikoid, Ülembaižen Käskuzkundan sudijoid, sur'oigenuzid verhiže maihe. Sen ližaks, prezident tob ičeze käskusid parlamentha vahvištamha.

Parlament om kaks'kodine Čilin Nacionaline Kongress ({{lang-es|Congreso Nacional de Chile}}). Üläkodi om Senat 43 ühtnijanke, kaik rahvaz valičeb heid kahesaks vodeks, Senatan pol' vajehtase päliči nelläs vodes. Alakodi om Deputatoiden Kodi 155 ezitajanke, mugažo kaik rahvaz valičeb heid, valdatusiden strok om nell' vot.

Čilin järgenduseližed pävaličendad oliba vn 2017 19. päiväl kül'mkud, ühtes kerdas (päiväiči) valitihe parlamentan ühtnijoid, prezidentad da sijaližid valdkundmehid. Kaik hö radaškanziba vs 2018 keväz'kun 11. päiväspäi. Nügüdläine prezident om [[Sebast'jan Pin'jera]] (oti 54,57% kahtendes turas 17. tal'vkud), hän jo radoi Čilin prezidentan vll 2010−2014.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Čilin administrativiž-territorialine jagand]].''

Čili jagase 15 agjaks ({{lang-es|región}}), sidä kesken pälidnan agj ([[Santjago]]). Znamoitas agjoid riman luguil nimenke ühtes. Agjad alajagasoiš 54 provincijaks (isp.: ''provincia''), ned — 346 kommunaks (isp.: ''comuna'').

== Eläjad ==
Čiliš elädas [[čililaižed]]. Vl 2014 valdkundan ristitišt oli 17 363 894 eläjad. Kaikiš suremb ristitišt om nügüd'.

Augotižlibundan mödhe (2012): evropalaižed da toižed tulnuded rahvahad — 88,9%, [[mapuče]] — 9,1%, [[aimara]] — 0,7%, toižed indejalaižed — 1%, märhapanendata — 0,3%.

Uskondan mödhe (2012): riman [[katoline jumalankodikund|katolikad]] — 66,7%, [[protestantizm|protestantad]] — 16,4%, [[Jehovan tundištajad]] — 1,0%, toižed uskojad — 3,4%, religijatomad — 11,5%, märhapanendata — 1,0%.

Toižed sured lidnad (enamba 250 tuh. ristituid vl 2012, surembaspäi penembha): [[Puente Al'to]], [[Antofagast]], [[San Bernardo (lidn, Čili)|San Bernardo]], [[Vinja del' Mar]], [[Val'paraiso]], [[Temuko]], [[Rankagua]]. Vl 2012 kaik oli 48 lidnad enamba mi 50 tuhad eläjidenke. Lidnalaižiden pala om 87,7% (2020).

== Ižanduz ==
Vl 2009 Čilin päeksport oli [[vas'k]] da sen ühthesuladused (52%), [[kala]] (6%), [[frukt]]ad (6%); toine eksport oli [[cellüloz|pucellüloz]] (5%), [[vin]] (3%), [[kuld]] (2%), toižed [[metall]]ad (2%).

Valdkund tegeb mail'man [[vas'k]]en koumandest. Se om mugažo kahesanz' surtte [[vin]]an tegii mail'mas.

== Homaičendad ==
<references />

== Irdkosketused ==
;Tobmuz
* [http://www.gob.cl/ Čilin prezidentan da ohjastusen oficialine sait (''gob.cl'').] {{ref-es}} {{ref-en}}
* [http://www.senado.cl/ Čilin parlamentan üläkodin sait (''senado.cl'').] {{ref-es}}
* [http://www.camara.cl/ Čilin parlamentan alakodin sait (''camara.cl'').] {{ref-es}}

;Turizm
* [http://www.thisischile.cl/ ''ThisisChile.cl'' — Čilin Tazovaldkundan oficialine sait.] {{ref-es}} {{ref-en}}
* [http://commons.wikimedia.org/wiki/Atlas_of_Chile Čilin atlas Vikiaitas.]
{{Commons|Chile}}

{{Suviamerik}}

[[Kategorii:Čili| ]]
