{{Eländpunkt
 | Nimi = Novodvinsk<br />Новодвинск
 | Lidnanznam = Герб города Новодвинска-2007-2.jpg
 | Flag = Flag of Novodvinsk (Arkhangelsk oblast).svg
 | Lidnanznam text = Novodvinskan lidnanznam
 | Flag text = Novodvinskan flag
 | Valdkund = Venäma
 | Eläjiden lugu = 38,735
 | Voz' = 2017
 | Pind = 41
 | Fail = Novodvonsk 3rdPyatiletkaSreet10(1943) 008 9117.jpg
 | Pämez' = Sergei Andrejev<br />(2016—)
 | Telefonkod = +7-81852-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
'''Novodvinsk''' ({{lang-ru|Новодвинск}}) om [[Venäma]]n lidn da lidnümbrik [[Arhangel'skan agj]]an pohjoižes, [[Arhangel'sk]]an suvine ezilidn.

== Istorii ==
Vspäi 1924 penen «Rusked Zor'a»-kommunan aluz oli pandud rahvahatomha sijha [[Pohjoine Dvin|Pohjoižen Dvinan]] Mečka-Polai-hijaman randal. Vl 1935 zavottihe sauda sul'fit-cellülozišt kombinatad necil sijal i nimitihe sauvomišt ''Arhbumstroi:aks''.

Nügüdläižen eländpunktan aluz om pandud vl 1936 sauvojiden žiloks kombinatanno, kävutihe türmatud-ki mehiden radod. Žilo sai oficiališt statusad vl 1941 kuti ''Vorošilovskii-radnikžilo'', sikš miše kombinat oli jo nimitadud Vorošilovan kanzannimel. Vl 1957 udesnimitihe sidä ''Pervomaiskii-žiloks'', mülüi Arhangel'sk-lidnan Isakogorkan rajonha. Lidnanvuitte žilo sai lidnan statusad vn 1977 24. päiväl kül'mkud, nimitihe nügüdläižikš, se tegihe lidnaks agjan alištusenke.

== Geografijan andmused ==
Lidn sijadase [[Pohjoine Dvin|Pohjoižen Dvinan]] hural randal, 20 m keskmäižel korktusel valdmeren pindan päl, 10 kilometras päivnouzmha [[Holmogori (avtote)|M8-avtotespäi]]. Matkad [[Arhangel'sk]]an keskushesai om 20 km pohjoižhe orhal vai 27 km avtotedme, röunhasai — 1 km jogedme lodeheze.

Pavlovo-külä (ristitišton lugu om tedmatoi) mülüb lidnümbrikho Novodvinskan ližaks.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 40 615 ristitud. Kaikiš suremb ristitišt oli vozil 1986−1995, 49..50 tuhad eläjid. Industrialine tehnikum om professionaližen opendusen aluzkundaks. [[Ortodoksine hristanuskond|Ortodoksižen hristanuskondan]] koume jumalanpertid om olmas lidnas.

[[Arhangel'skan cellülozbumagaine kombinat]] om järed lidnan edheotand. Sen ližaks, raudbetontegesiden tegim i Arhangel'skan fanerkombinat ratas Novodvinskas.

Avtobusad da taksid oma kundaližtransportaks lidnas, ned-žo ühtenzoittas lidnad lähižidenke eländpunktoidenke, sidä kesken [[Severodvinsk]]anke. Lähembaine Isakogork-raudtestancii sijadase 9 kilometras päivlaskmha.

== Galerei ==
<gallery mode="packed" heights="125px">
Novodvinsk IntercessionChurch 008 9134.jpg|Jumalanmaman Katken puine pühäpert' (2019, om saudud vl 1995)
Arkhangelsk.Pulp.and.paper.mill.JPG|Arhangel'skan cellülozbumagaine kombinat, vn 2009 nägu
Novodvinsk HolySpiritChurch 008 9105.jpg|Pühän hengen tulendan jumalanpert' (2019, om saudud vl 2006)
Banner Novodvinsk 009 0225.jpg|Lidnan ühthine nägu Pohjoižen Dvinan vastrandaspäi (2019)
</gallery>

== Homaičendad ==
<references />

== Irdkosketused ==
* [http://www.novadmin.ru/ Lidnan tobmuden aluzkundoiden informacine portal (''novadmin.ru'').] {{ref-ru}}
{{Commons|Category:Novodvinsk}}

{{Arhangel'skan agjan lidnad}}

[[Kategorii:Novodvinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
[[Kategorii:Arhangel'skan agjan lidnümbrikod]]
