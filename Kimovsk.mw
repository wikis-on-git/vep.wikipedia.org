{{Eländpunkt
 | Nimi = Kimovsk<br />Кимовск
 | Lidnanznam = Kimovsk gerb.gif
 | Flag = Kimovsk flag.gif
 | Lidnanznam text = Kimovskan lidnanznam
 | Flag text = Kimovskan flag
 | Valdkund = Venäma
 | Eläjiden lugu = 25,951
 | Voz' = 2018
 | Pind = 17.28
 | Fail = Кимовский рынок.jpg
 | Pämez' = Sergei Černov<br />(reduku 2019—)
 | Telefonkod = +7-48735-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Kimovsk''' ({{lang-ru|Ки́мовск}}) om [[Venäma]]n lidn [[Tulan agj]]an päivnouzmas. Se om [[Kimovskan rajon]]an administrativine keskuz.

== Istorii ==
Eländpunktan aluz om pandud 17. voz'sadal kuti ''Mihailovk-külä''. Se mainitase ezmäižen kerdan ''Sur' Mihailovk''-nimenke ({{lang-ru|Большая Михайловка}}). Raudte mäni külänno 1870-nzil vozil, ''Jepifan'''-stancii radaškanzi vn 1874 tal'vkus, i sauvoškanzihe Mihailovskii-žilod senno. Kätihe žilod rajonan keskuseks vl 1926. Nimitihe rajonad ''Kimovskijaks'' «Norišton kommunistine internacional»-organizacijan abbreviaturan mödhe (ven. ''КИМ'') vl 1930 erištamha lähižen [[Mihailov (lidn)|Mihailov]]-lidnan rajonaspäi Räzanin agjas. Udesnimitihe Mihailovskii-žilod nügüdläižikš i panihe radnikžiloks vn 1948 23. päiväl kezakud. Šingotihe [[bur hil'|buran hilen]] samižel ende. Kimovsk sai lidnan statusad vn 1952 31. päiväl keväz'kud. Se alištui agjan tobmudele oikti vll 1958−2006.

Kimovsk šingotase radioelektromehanižel tegimel, «Gidroprivod»-tegimel, leibtegim i kaks' omblendfabrikad ratas lidnas.

== Geografijan andmused ==
Lidn sijadase rajonan lodehes, [[Volg]]an i [[Don]]an vezijagandal, 210 m ü.m.t. keskmäižel korktusel. Matkad [[Tul]]hasai om 77 km päivlaskmha-lodeheze. Lähembaižed lidnad oma [[Donskoi (lidn)|Donskoi]] 10..15 km päivlaskmha orhal i teidme, [[Novomoskovsk (Venäma)|Novomoskovsk]] lodeheze. ''Kimovsk''-raudtestancii radab lidnas «Tul — [[Räžsk]]»-keskustal.

Kimovsk om lidnankundan üks'jäine eländpunkt. Lidnankundan pind — 17,28 km².

== Eläjad ==
Vl 1939 lidnan ristitišt oli 1 993 eläjad, vl 1959 — 39 490 eläjad. Vn 2010 Venäman rahvahanlugemižen mödhe lidnan eläjiden lugu oli 28 485 ristitud, rajonan kaks' koumandest. Kaikiš suremb lidnan ristitišt oli 42..44 tuhad eläjid vll 1967−1979 (44 490 rist. vl 1970). [[Ortodoksine hristanuskond|Ortodoksižen hristanuskondan]] Jumalanmaman «Heita minun opalad»-jumalaižen jumalanpert'<ref>[http://sobory.ru/geo/locat/6241 Kimovskan pühäpertid ''sobory.ru''-saital.] {{ref-ru}}</ref> om saudud lidnas vspäi 1997.

Rahvahad (2010): [[venälaižed]] — 96,4%, [[totarlaižed]] — 1,0%, toižed rahvahad — 2,6%.

== Homaičendad ==
<references />

== Irdkosketused ==
* [http://kimovsk.tularegion.ru/ Lidnan da rajonan tobmuden aluzkundoiden sait (''kimovsk.tularegion.ru'').] {{ref-ru}}
{{Commons|Category:Kimovsk}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Kimovskan rajon|*]]
