{{Eländpunkt
 | Nimi = Miass<br />Миасс
 | Lidnanznam = Coat of Arms of Miass (Chelyabinsk oblast) (2002).png
 | Flag = Flag of Miass (Chelyabinsk oblast).png
 | Lidnanznam text = Miassan lidnanznam
 | Flag text = Miassan flag
 | Valdkund = Venäma
 | Eläjiden lugu = 151,472
 | Voz' = 2020
 | Pind = 111.9
 | Fail = Miass iz samolyta Миасс ночью из самолёта.jpg
 | Pämez' = Grigorii Tonkih<br />(sügüz'ku 2018—)
 | Telefonkod = +7-3513-xxx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Miass''' ({{lang-ru|Миа́сс}}, {{lang-ba|Мейәс}}, {{lang-tt|Мияс}}) om [[Venäma]]n lidn [[Čeläbinskan agj]]an keskuzpalan lodehes. Se om agjan nellänz' lidn eläjiden lugun mödhe, Miassan lidnümbrikon administrativine keskuz.

== Istorii ==
Eländpunktan aluz om pandud vl 1773 kuti žilo sauvomha da holitamha Mijasskii-vas'kentegint, nimitihe jogen mödhe. Tegim radaškanzi vn 1777 elokus, sauptihe 19. voz'sadal keskes, [[kuld]]an samine änikoiči ühten aigan. Radnikžilo sai lidnan statusad vn 1919 tal'vkus. [[Toine mail'man soda|Toižen mail'man sodan]] aigan evakuiruihe sihe jüguavtoiden tegint Moskvaspäi. Vodele 1959 saudihe raudted [[Učali]]hesai (Baškortostan), i lidn kändihe raudtesol'meks.

Miass šingotase avtosauvomižel («Ural»-jüguavtod i aterjavtobusad), mašinansauvomižel (raketsistemad, mašiništ konditerižen i kivivoinhimižen tegimišton täht, steriline medicinine mašiništ), elektrotehnižel sarakol (andimed, kodvindsistemad, perimetran kaičendsistemad, mašiništ lämuzdiodižen tegimišton täht), mugažo omblendfabrik, keramikantegim, meblin i leibän edheotandad ratas lidnas.

== Geografijan andmused ==
[[Fail:Округа Миасса.png|thumb|left|150px|Miass-lidnan territorialižed ümbrikod:<br/>{{legend|red|Päivnouzmaine}} {{legend|green|Päivlaskmaine}} {{legend|orange|Pohjoine}} {{legend|yellow|Keskuzline}} {{legend|fuchsia|Suvine}}]]
Lidn sijadase lidnümbrikon keskuzpalas, pidust' [[Miass (jogi)|ühtennimišt joged]] sen molembil randoil, [[Uralmäged|Suviuralan]] Il'menan mägisel'gan pautkidenno, 341 m ü.m.t. keskmäižel korktusel. Vedase 25 km suvespäi pohjoižhe. Om ümbärtud nenil järvil: Miassan uit i Il'menskoje-järv suves, Kisikul'-järv i Polikarpovskii-uit päivlaskmas, Turgojak-järv pohjoižes. Matkad [[Čeläbinsk]]hasai om 83 km päivnouzmha orhal, 106 km avtotel vai 90 km raudtel. Lähembaižed lidnad oma [[Čebarkul' (lidn)|Čebarkul']] 10 km päivnouzmha orhal, 15 km avtotel vai raudtel, i [[Zlatoust]] 30 km päivlaskmha-lodeheze orhal, 40 km avtotedme vai raudtedme.

«Čeläbinsk — [[Uf]]»-raudte läbitab lidnan keskuzpalad. Nened stancijad ratas lidnas: Miass-I (vspäi 1892, edel 1959. vot muite Miass), Miass-II (vspäi 1959), üks' raudteplatform. Ural-avtote (M5-trass) om lidnan suviröunaks.

Miass-lidn jagase videks territorialižeks ümbrikoks. Kaik 28 eländpunktad mülüdas lidnümbrikho lidnan ližaks: 25 muite žilod i koume žilod raudtestancijanno, niišpäi kaikiš znamasižemb om Turgojak-žilo (2618 rist. vl 2020). Lidnümbrikon pind om 1756 km².

== Eläjad ==
Vl 1939 lidnan ristitišt oli 38 tuhad eläjid. Vn 2010 Venäman rahvahanlugemižen mödhe lidnan eläjiden lugu oli 151 751 ristitud, lidnümbrikon — 166 452 ristitud. Kaikiš suremb lidnan ristitišt oli 170..171 tuhad eläjid vll 1991−1994 (171 tuh. rist. vll 1993−1994). Vl 2020 lidnümbrikon ristitišt oli 166 411 eläjad.

Rahvahad (2010): [[venälaižed]] — 89,5%, [[baškiralaižed]] — 3,5%, [[totarlaižed]] — 3,3%, [[ukrainalaižed]] — 1,3%, toižed rahvahad — 2,4%.

[[Ortodoksine hristanuskond|Ortodoksižen hristanuskondan]] 11 pühäpertid<ref>[http://sobory.ru/geo/locat/4982 Miassan pühäpertid ''sobory.ru''-saital.] {{ref-ru}}</ref> om avaitud lidnas: Sündun Nägundan päjumalanpert', kahesa jumalanpertid i kaks' časounäd. [[Islam]]an pämečet' om sauvomas lidnas vspäi 2020, «Gailä»-mečet' radab Selänkino-žilos.

Professionaližen opendusen aluzkundad oma Miassan sauvondtehnikum, viž kolledžad (medicinine, mašinansauvomižen, geotedištelendan<ref>[http://www.miassgrk.ru/ Miassan geotedištelendan kolledžan sait (''miassgrk.ru'').] {{ref-ru}} ''(+ äikel'ne avtomatine känduz)''</ref>, pedagogine, čomamahton da kul'turan), Čeläbinskan koumen universitetan filialad, mugažo mineralogijan tedoinstitut radab.

== Galerei ==
<gallery mode="packed" heights="125px">
Свято-Троицкая (красная) церковь2.JPG|Pühün Stroican jumalanpert' lidnan kaumžomal, vn 2011 nägu
Miass, old part of the town, local museum.jpg|Kodirandantedištandmuzei (2012, ende kuldan E.M. Simonov-edheotajan erižpert')
Урал машина разминирования.JPG|[[Ural (avtotegim)|UralAZ:an]] [[Ural-4320]]-model' pit'kanke bazanke deminiruindan täht vl 2013
Миасс,п. Строителей - panoramio - Владимир Парамонов (2).jpg|«KPD»-tegim vl 2010 (pertiden palad, sauvomižpanelid)
G. Miass, Chelyabinskaya oblast', Russia - panoramio #59#.jpg|Mineralogijan institut (2010, Venäman Tedoakademijan Uralan palakund)
MGRK.JPG|Miassan geotedištelendan kolledž (2005)
Trk slon (Miass).jpg|«Slon»-torguimižbobuštuzkeskuz (2011, ''Elefant'', ezmäine avaiduz)
Ресторан Нептун в здании одноименной гостиницы на Машгородке в Миассе.JPG|«Neptun»-adivpert' i restoran Mašgorodok-eländmassivas (2015)
Miass, Chelyabinsk Oblast, Russia - panoramio (29).jpg|Lidnan läžundkodi nomer 3 (2011)
Trolleybus routes of Miass over OSM in Russian.png|Trolleibusmaršrutad lidnas vl 2014
Станция Миасс I (вокзал)2.jpg|Miass I-päraudtestancijan sauvuz vl 2021
</gallery>

== Homaičendad ==
<references />

== Irdkosketused ==
* [http://duma-miass.ru/ Lidnümbrikon Ezitajiden suiman oficialine sait (''duma-miass.ru'').] {{ref-ru}}
* [http://miass.gov74.ru/ Lidnümbrikon Administracijan oficialine sait (''miass.gov74.ru'').] {{ref-ru}}
{{Commons|Category:Miass}}

{{Čeläbinskan agjan lidnad}}

[[Kategorii:Miass| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
