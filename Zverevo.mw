{{Eländpunkt
 | Nimi = Zverevo<br />Зверево
 | Lidnanznam = Coat of Arms of Zverevo (Rostov oblast).png
 | Flag = Flag of Zverevo (Rostov oblast).png
 | Lidnanznam text = Zverevon lidnanznam
 | Flag text = Zverevon flag
 | Valdkund = Venäma
 | Eläjiden lugu = 18,561
 | Voz' = 2019
 | Pind = 31.21
 | Fail = Зверево-Памятник Докукину ИА.jpg
 | Pämez' = Svetlana Bušlanova<br />(tal'vku 2017—)
 | Telefonkod = +7-86355-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Zverevo''' ({{lang-ru|Зве́рево}}) om [[Venäma]]n lidn da lidnümbrik [[Rostovan agj]]an päivlaskmas.

== Istorii ==
Eländpunktan aluz om pandud vl 1819 kuti Zverevo-futor, nimitihe sen man pidajiden Zverevad-velliden kanzannimen mödhe. ''Zverevo''-raudtestancii radab «Rostov Donal — Moskv»-keskustal vspäi 1871. Kätihe radnikžiloks vl 1929. Se oli Zverevon rajonan (1934−1963) keskuseks vhesai 1943, sid' Lihovskoi-žilo (nüg. Kamenskan Šahtil pala). Zverevo oli okkupiruidud nacistoil (heinku 1942 — 13.02.1943) [[Toine mail'man soda|Toižen mail'man sodan]] aigan. Radnikžilo sai lidnan statusad vl 1989.

Zverevo šingotase polimeriden tehmižel, elevatoral i [[kivihil'|kivihilen]] samižel («Obuhovskai»-kaivuzohjandaikund).

== Geografijan andmused ==
Lidn sijadase 240 m ü.m.t. keskmäižel korktusel, ei ole londuseližid vezištoid. Om ümbärtud [[Rusttan Sulinan rajon]]an territorijal. Matkad [[Rostov Donal|Rostovhasai Donal]] om 94 km suvhe orhal, 110 km avtotel vai 141 km raudtel. Lähembaižed lidnad oma [[Gukovo]] 5 km päivlaskmha orhal, avtotedme vai raudtedme, [[Rusked Sulin]] 15 km suvhe orhal, 35 km avtotedme vai 20 km raudtedme, i [[Kamensk Šahtil]] 30 km pohjoižhe orhal, 35 km avtotedme vai raudtedme. Avtote ühtenzoitab «Don»-trassanke (M4) 5 km päivnouzmha i Ukrainan röunanke päivlaskmha Gukovon kal't. Zverevo-passažirstancii radab lidnas da kaks' jügustancijad: Zverevskai i Novomihailovskai.

Trudovoi-futor (1 670 rist. vl 2017) mülüb lidnümbrikho Zverevon ližaks. Lidnümbrikon pind — 32,2 km².

== Eläjad ==
Vl 1939 žilon ristitišt oli 7 500 eläjad. Vn 2010 Venäman rahvahanlugemižen mödhe eläjiden lugu oli 22 411 ristitud, lidnümbrikon — 24 119 ristitud. Kaikiš suremb lidnan ristitišt oli 32 800 eläjad vll 1996. Kaik 21 126 ristitud elihe lidnümbrikos vl 2017.

Rahvahad (2010): [[venälaižed]] — 92,6%, [[ukrainalaižed]] — 2,2%, [[armenijalaižed]] — 1,4%, toižed rahvahad — 3,8%.

Professionaližen opendusen aluzkund om Zverevon torguindtegimištoline tehnikum (profškol nomer 64 edel vn 2019 sügüz'kud).

== Galerei ==
<gallery mode="packed" heights="125px">
Зверево-АО Обуховская.jpg|«Obuhovskai»-kaivusen edheotandan nägu
Зверево-Станция(2018 год).jpg|Päraudtestancijan sauvuz (kivine vspäi 1894)
</gallery>

== Homaičendad ==
<references />

== Irdkosketused ==
* [http://zverevo.donland.ru/ Lidnan tobmuden aluzkundoiden sait (''zverevo.donland.ru'')] {{ref-ru}}
{{Commons|Category:Zverevo}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
