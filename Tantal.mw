[[Fail:Tantalum single crystal and 1cm3 cube.jpg|pisi|250px|Tantalan palaine ühten kubsantimetran kohtha.]]
{{Himine element|73|Tantal|Ta|180,94788|Metall|2|8|18|32|11|2|0|}}
'''Tantal''' (''Ta'') om 73nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videnden gruppan laptalagruppas, tabluden kudendes periodas. Tantal om levitadud londuses keskmäras, sidä ei voi löuta joudjas olendas. Se om jüged kova hahk [[metall]].

== Avaidusen istorii ==
Tantalan avaiži vl 1802 ročilaine himik A. Ekeberg.

Puhtast metallišt tantalad sai ezmäižen kerdan vl 1903 germanijalaine himik V. Bol'ten.

== Löudmižsijad ==
Kaikiš järedambad tantalan löudmižsijad oma [[Francii|Francijas]], [[Egipt]]as, [[Tailand]]as da [[Kitai]]š. Kaikiš suremb mail'man löudmižsija om [[Grinbuš]]as ([[Avstralii]]).

Toižed löudmižsijad oma [[Mozambik]]as, [[Avstralii (valdkund)|Avstralijas]] da [[Nigerii|Nigerijas]].

== Nimen sündund ==
Tantal sai ičeze nimen amuižgrekan mifologijan [[Tantal (vägimez')|Tantal-vägimehen]] mödhe.

== Fizižed ičendad ==
Tantalan om lujas korged suladandlämuz da kehundlämuz, no se om mugažo lujas plastine. Puhthan tantalan muju om hahk.

Atommass — 180,94788. Ninevuz (normaližiš arvoimižiš) — 16,654 g/sm³. Suladandlämuz — 3290 K. Kehundlämuz — 5731 K.

== Himižed ičendad ==
Tantal ei ole aktivine normaližiš arvoimižiš, il'mas muigotub, ku lämuz om korktemb 280°C, i siloi se katase '''Ta<sub>2</sub>O<sub>5</sub>'''-oksidan kaičendkerthel; se reagiruib [[galogen]]idenke, ku lämuz om korktemb 250°C. Ku se lämbitadas, reagiruib elementoidenke '''С''', '''В''', '''Si''', '''P''', '''Se''', '''Те'''; substancijoidenke: '''Н<sub>2</sub>О''', '''СО''', '''СО<sub>2</sub>''', '''NO''', '''HCl''', '''H<sub>2</sub>S'''.

Tantal om lujas seižui [[mugl]]iden da [[muiktuz|muiktusiden]] painust vaste.

== Kävutamine ==
Tantal kävutadas metallurgijas, atomenergetikas, elektotehnikas, elektronikas. Se om mugažo juvelirine metall.

== Irdkosketused ==
{{commons|Tantalum}}
* [http://www.webelements.com/webelements/elements/text/Ta/key.html Tantal «webelements.com»-saital.] {{ref-en}}
* [http://n-t.ru/ri/ps/pb073.htm Tantalan polhe "Himižiden elementoiden populärižes kirjištos".] (venäkelel)

[[Kategorii:Himižed elementad]]
