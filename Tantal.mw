{{10000}}{{A10000}}
[[Fail:Tantalum single crystal and 1cm3 cube.jpg|thumb|left|250px|Tantalan palaižed kubižen santimetran kohtha]]
{{Himine element|73|Tantal|Ta|180,94788|Metall|2|8|18|32|11|2|0|}}
'''Tantal''' (''Ta'' — ''tantalum'' latinan kelel) om 73nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videndes gruppas (vanhtunuden klassifikacijan mödhe — videnden gruppan laptalagruppas), tabluden kudendes periodas.

Element om levitadud londuses harvoin, pala Man kores — 2 grammad tonnas. Ei voi löuta sidä joudjas olendas.

== Avaidusen istorii ==
Ročilaine himik Anders Gustav Ekeberg avaiži tantalan vl 1802. Nimitihe mifižen [[Tantal (mifologii)|Tantal]]-carin mödhe ({{lang-grc|Τάνταλος}}, [[niobii|Nioban]] tat) samižen jügedusiden tagut.

Germanijalaine Verner fon Bol'ton-himik sai puhtast metallišt tantalad ezmäižen kerdan vl 1903.

== Fizižed ičendad ==
Tantal om jüged kova hahk [[metall]]. Tantalal lujas korged suladandlämuz da kehundlämuz oma, no metall om mugažo plastine lujas. Puhthan tantalan muju om hahk.

Atommass — 180,94788. Ninevuz (normaližiš arvoimižiš) — 16,654 g/sm³. Suladandlämuz — 3290 K (3017 C°). Kehundlämuz — 5731 K (5458 C°).

Londuseline tantal kogoneb ühtes stabiližes izomäras i ühtes stabiližes izotopaspäi: <sup>180m</sup>Ta (0,012%, T<sub>½</sub> > 4,5 × 10<sup>16</sup> vot) i <sup>181</sup>Ta (99,988%). <sup>180m</sup>Ta om üks'jäine stabiline londuseline izomär. Tetas mugažo 35 ratud radioaktivišt izotopad 155..180, 182..190 atommassanke i 36 ratud izomärad.

== Himižed ičendad ==
Tantal ei ole aktivine normaližiš arvoimižiš, il'mas muigotub, ku lämuz om korktemb 280 C°, i siloi se katase '''Ta<sub>2</sub>O<sub>5</sub>'''-hapandusen kaičendkerthel; se reagiruib [[galogen]]idenke, ku lämuz om korktemb 250 C°. Ku lämbitadas sidä, ka reagiruib elementoidenke '''[[hil'nik|С]]''', '''[[bor (himine element)|В]]''', '''[[ola|Si]]''', '''[[fosfor|P]]''', '''[[selen|Se]]''', '''[[tellur|Те]]'''; substancijoidenke: '''[[vezi|Н<sub>2</sub>О]]''', '''[[haikargaz|СО]]''', '''[[hil'muiktuzgaz|СО<sub>2</sub>]]''', '''[[azotan monohapanduz|NO]]''', '''[[solmuiktuz|HCl]]''', '''[[rikvezinik|H<sub>2</sub>S]]'''.

Tantal om lujas seižui [[mugl]]iden da [[muiktuz|muiktusiden]] painust vaste.

== Kävutand da löudmižsijad ==
Tantal kävutase metallurgijas, atomenergetikas, elektotehnikas, elektronikas. Se om mugažo juvelirine metall.

Kaikiš järedambad tantalan löudmižsijad oma [[Francii|Francijas]], [[Egipt]]as, [[Tailand]]as da [[Kitai]]š. Kaikiš suremb mail'man löudmižsija om [[Grinbuš]]as ([[Avstralii]]). Toižed löudmižsijad oma olmas [[Mozambik]]as i [[Nigerii|Nigerijas]].

== Irdkosketused ==
* [http://www.webelements.com/webelements/elements/text/Ta/key.html Tantal ''webelements.com''-saital.] {{ref-en}}
* [http://n-t.ru/ri/ps/pb073.htm Tantalan polhe Himižiden elementoiden populärižes ''n-t.ru''-kirjištos.] {{ref-ru}}
{{Commons|Tantalum}}

{{Periodine tablut}}

[[Kategorii:Himižed elementad kirjamišton mödhe]]
