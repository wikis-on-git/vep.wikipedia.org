{{Eländpunkt
 | Nimi = Tosno<br />Тосно
 | Lidnanznam = Coat of Arms of Tosno (Leningrad oblast).png
 | Flag = Flag of Tosno.png
 | Lidnanznam text = Tosnon lidnanznam
 | Flag text = Tosnon flag
 | Valdkund = Venäma
 | Eläjiden lugu = 37,875
 | Voz' = 2017
 | Pind = 
 | Fail = Тосно - panoramio (64).jpg
 | Pämez' = [[Gončarov Valerii|Valerii Gončarov]]<br />(2014—)
 | Telefonkod = +7-81361-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Tosno''' ({{lang-ru|Тосно}}, {{lang-fi|Tusina}}) om [[Venäma]]n lidn [[Leningradan agj]]an keskusen suvipäivlaskmas, [[Tosnon rajon]]an da lidnankundan administrativine keskuz, mülüb rajonha vspäi 2006. Se om [[Piter]]in suvipäivnouzmaine ezilidn, rajonan kaikiš suremb lidn.

== Istorii ==
Eländpunkt mainitase ezmäižen kerdan kuti ''Tosna Matujevo-külä'' Uz'lidnan aigkirjas vl 1500. Vozil 1617−1700 külä sijazihe [[Ročinma]]n territorijas.

Vs 1930 elokun 19. päiväspäi ''Tosno-žilo'' om ühtennimižen rajonan administrativižeks keskuseks. Vl 1935 Tosno kändihe radnikžiloks. Se oli okkupiruidud (29.08.1941 — 26.01.1944) [[Toine mail'man soda|Toižen mail'man sodan]] aigan. Okkupacijan aigan žilon pala oli muretud, ristitišt oli evakuiruidud [[Baltijan mad|Baltijan maihe]]. Enččel radnikžilo om udessündutadud sodan jäl'ghe. Vl 1949 kätihe sidä lidnanvuiččeks žiloks.

Vl 1963 Tosno sai lidnan statusad, i vhesai 2006 se oli alištunu agjan tobmudele oikti.

== Geografijan andmused ==
Tosno seižub [[Tosn]]-jogen randoil ({{lang-ru|Тосна}}, [[Neva]]n hura ližajogi), 37 m valdmeren pindan päl keskmäižel korktusel. Lidn sijadase suvipäivnouzmha [[Piter]]išpäi, [[Tosnon rajon]]an pohjoižes. Matkad [[Piter]]in röunhasai om 25 km lodeheze ([[Kolpinon rajon]]), Piterin keskushesai — 55 kilometrad lodeheze.

Lidnankund om olmas nügüdläižiš röunoiš vspäi 2006. Sen pind om 512 km², eläjiden lugu — 44 228 rist. (vl 2016). 18 eländpunktad mülüdas lidnankundha Tosnon ližaks: 3 žilod da 15 küläd.

== Tobmuz ==
Käskusenandai tobmuz om Ezitajiden Nevondkund ({{lang-ru|Совет депутатов}}) 20 ühtnijanke. Kaik rahvaz valičeb heid videks vodeks. Järgenduseližed valičendad oliba sihe vn 2014 14. päiväl sügüz'kud. [[Gončarov Valerii|Valerii Gončarov]] radab sen ezimehen da lidnan pämehen vs 2014 sügüz'kun 29. päiväspäi, vozil 2009−2014 hän radoi lidnan administracijan pämehen.

Vs 2014 sügüz'kuspäi rajonan administracii tegeb Tosno-lidnankundan-ki administracijan velgusidme, [[Dernov Vladimir|Vladimir Dernov]] radab Tosnon rajonan i Tosnon lidnankundan administracijan pämeheks. Kahesa varapämest oma hänele abhu. Kahesa komitetad, 8 palakundad, 5 sektorad da laudkund alištudas administracijan pämehištole.

== Eläjad ==
Vl 1939 10,1 tuh. ristituid eli radnikžilos. Vn 2010 Venäman rahvahanlugemižen mödhe lidnan eläjiden lugu oli 39 101 ristitud. Kaikiš suremb lidnan ristitišt oli 39 320 eläjad vl 2014.

[[Ortodoksine hristanuskond|Ortodoksižen hristanuskondan]] kaks' pühäpertid om lidnas:
* Pühän Jumalanmaman Kazanin jumalaižen pühäpert' (vspäi 1717; udessaudihe äi kerdoid);
* Pühän Jumalanmaman «Kaikiden opalaššiden ihastuz»-jumalaižen pühäpert' (vspäi 1952).

== Ižanduz ==
Lidnan ižandusen päsarakod oma:
* sauvondtegesiden da sauvondmaterialiden pästand (raudbetontegesed, metallkonstrukcijad, kleid ([[Henkel]]), mujud, sanitarine tehnik da fitingad);
* mašinoidensauvomine ([[Caterpillar]]-ekskavatorad — tarbhaižiden kaivatusiden samižen täht; avtod tepuhtastandan täht; lämuzmašiništ);
* himine (kodihimijan pästand — muil da pezendtuhk);
* sömtegimišt;
* jüguavtoiden logistik.

Tosno om raudtesol'm (vspäi 1892), Tosno-raudtestancii (raudtesarak [[Gatčin]]hasai) i Tosno-II-platform oma olmas. «Venäma»-kiruhte (M10, E95, [[Piter]] — [[Moskv]]) ümbärdab lidnad suvipäivlaskmaspäi (vspäi 2001).

Specialižen keskopendusen aluzkundoid om lidnas: politehnine tehnikum i [[Viipur]]in medicinižen kolledžan filial.

== Galerei ==
<gallery mode="packed" heights="125px">
5294. Administration of the Tosnensky District.jpg|Tosnon lidnankundan i rajonan administracijan pert' (2016)
041. Тосно. Церковь Всех скорбящих Радость.jpg|Ph. Jumalanmaman «Kaikiden opalaššiden ihastuz»-jumalaižen pühäpert' lidnan kaumžomas, vn 2016 nägu
Томез.jpg|Tosnon mehanine tegim (Tomez) vl 2015
Тосно, дом по ул. Станиславского 2 и школа №4 - panoramio.jpg|Škol nomer nell'
007. Тосно. Вокзал.jpg|Päraudtestancijan sauvuz vl 2016
</gallery>

== Homaičendad ==
<references />

== Irdkosketused ==
* [http://www.tosno-online.com/councils-deputies/councils-deputies-tgp1 Lidnankundan Ezitajiden Nevondkundan lehtpoled Tosnon rajonan oficialižel saital (''tosno-online.com'').] {{ref-ru}}
* [http://www.tosno-online.com/ Lidnankundan i Tosnon rajonan tobmuden aluzkundoiden oficialine sait (''tosno-online.com'').] {{ref-ru}}
{{Commons|Category:Tosno}}

{{Leningradan agjan lidnad}}

[[Kategorii:Tosno| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Tosnon rajon|*]]
