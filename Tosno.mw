{{Eländpunkt
 | Nimi = Tosno<br />Тосно
 | Lidnanznam = Coat of Arms of Tosno (Leningrad oblast).png
 | Flag = Flag of Tosno.png
 | Lidnanznam text = Tosnon lidnanznam
 | Flag text = Tosnon flag
 | Valdkund = Venäma
 | Eläjiden lugu = 38,289
 | Voz' = 2016
 | Pind = 
 | Fail = Тосно.Вокзал.JPG
 | Pämez' = [[Gončarov Valerii|Valerii Gončarov]] (2014-)
 | Telefonkod = +7-81361-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Tosno''' ([[venäkel'|ven]].: ''Тосно'', [[suomen kel'|suom]].: ''Tusina'') om [[Venäma]]n lidn [[Leningradan agj]]an keskusen suvipäivlaskmas, [[Tosnon rajon]]an administrativine keskuz (mülüb rajonha vspäi 2006). Se om [[Piter]]in suvipäivnouzmaine ezilidn, Leningradan agjan da Tosnon rajonan kaikiš suremb lidn.

== Istorii ==
Eländpunkt johtutase ezmäižen kerdan kuti ''Tosna Matujevo-külä'' Uz'lidnan aigkirjas vl 1500. Vozil 1617-1700 külä sijazihe [[Ročinma]]n territorijas.

Vs 1930 elokun 19. päiväspäi ''Tosno-žilo'' om ühtennimižen rajonan administrativižeks keskuseks. Vl 1935 Tosno tegihe radnikžiloks. 29.08.1941 - 26.01.1944 lidn oli okkupiruidud [[Toine mail'man soda|Toižen mail'man sodan]] aigan. Okkupacijan aigan lidnan pala oli muretud, ristitišt oli evakuiruidud [[Baltijan mad|Baltijan maihe]]. Enččel radnikžilo om udessündutadud sodan jäl'ghe. Vl 1949 sidä tegihe lidnanvuiččeks žiloks.

Vl 1963 Tosno sai lidnan statusad, i vhesai 2006 se oli alištunu agjan tobmudele oikti.

Lidnankund om olmas nügüdläižiš röunoiš vspäi 2006. Sen pind om 512 km², eläjiden lugu — 44 228 rist. (vl 2016). 19 eländpunktad mülüdas Tosno-lidnankundha.

== Geografijan andmused ==
Lidn sijadase suvipäivnouzmha [[Piter]]išpäi, [[Tosnon rajon]]an pohjoižes. Matkad [[Piter]]in röunhasai om 25 km lodeheze ([[Kolpinon rajon]]), Piterin keskushesai — 55 kilometrad lodeheze.

Tosno seižub [[Tosn]]-jogen randoil ([[Neva]]n hura ližajogi), 37 m valdmeren pindan päl keskkorktusel.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 20 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Gončarov Valerii|Valerii Gončarov]] radab sen ezimehen da lidnan pämehen vs 2014 sügüz'kun 29. päiväspäi, vozil 2009-2014 hän radoi lidnan administracijan pämehen.

Vs 2014 sügüz'kuspäi rajonan administracii tegeb Tosno-lidnankundan-ki administracijan velgusidme, [[Dernov Vladimir|Vladimir Dernov]] radab Tosnon rajonan i Tosnon lidnankundan administracijan pämeheks. Kahesa varapämest oma hänele abhu. Kahesa komitetad, 8 palakundad, 5 sektorad da laudkund alištudas administracijan pämehištole.

== Ižanduz ==
Lidnan ižandusen päsarakod oma:
* sauvondtegesiden da sauvondmaterialiden pästand (raudbetontegesed, metallkonstrukcijad, kleid ([[Henkel]]), mujud, sanitarine tehnik da fitingad);
* mašinoidensauvomine ([[Caterpillar]]-ekskavatorad — tarbhaižiden kaivatusiden samižen täht; avtod tepuhtastandan täht; lämuzmašiništ);
* himine (kodihimijan pästand — muil da pezendtuhk);
* sömtegimišt;
* jüguavtoiden logistik.

Tosno om raudtesol'm (vspäi 1892), Tosno-raudtestancii (raudtesarak [[Gatčin]]hasai) i Tosno-II-platform oma olmas. «Venäma»-kiruhte (M10, E95, [[Piter]] — [[Moskv]]) ümbärdab lidnad suvipäivlaskmaspäi (vspäi 2001).

Specialižen keskopendusen aluskundoid om lidnas: politehnine tehnikum i [[Viipur]]in medicinižen kolledžan filial.

== Eläjad ==
Vl 1939 10,1 tuh. rist. elihe radnikžilos. Vn 2010 rahvahanlugemižen mödhe eläjiden lugu oli 39 101 ristitud.

Ortodoksižen hristanuskondan kaks' pühäpertid om lidnas:
* Pühän Jumalanmaman Kazanin jumalaižen pühäpert' (vspäi 1717; udessauvoihe äi kerdoid);
* Pühän Jumalanmaman «Kaikiden opalaššiden ihastuz»-jumalaižen pühäpert' (vspäi 1952).

== Homaičendad ==
<references />

== Irdkosketused ==
* [http://www.tosno-online.com/councils-deputies/councils-deputies-tgp1 Tosno-lidnankundan Ezitajiden Nevondkundan lehtpoled Tosnon rajonan oficialižel saital.] {{ref-ru}}
* [http://www.tosno-online.com/ Tosnon rajonan i Tosno-lidnankundan oficialine sait.] {{ref-ru}}

{{Leningradan agjan lidnad}}

[[Kategorii:Tosno| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Tosnon rajon|*]]
