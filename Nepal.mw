{{10000}}{{A10000}}
{{Valdkund
| Nimi = Nepalan Federativine Demokratine Tazovaldkund<br />संघीय लोकतान्त्रिक गणतन्त्र नेपाल<br /><small>''(Sanghija Loktāntrik Ganatantra Nepāl)''</small>
| Valdkundznam = New Emblem of Nepal.svg
| Flag = Flag of Nepal.svg
| Valdkundznam text = Nepalan valdkundznam
| Flag text = Nepalan flag
| Pälidn = Katmandu
| Eläjiden lugu = 29,717,587<ref>[https://www.cia.gov/library/publications/the-world-factbook/geos/np.html Nepalan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 147,181
| Kart = LocationNepal.svg
| Kel' = [[nepalan kel'|nepalan]] ([[nepali]])
| Valdkundan pämez' = [[Bhandari Bidhja Devi|Bidhja Devi Bhandari]]
| Päministr = [[Oli Khadga Prasad Šarma|Khadga Prasad Šarma Oli]]
| Religii = [[induizm]], [[buddizm]]
| Valüt = [[nepalan rupii]] (NPR)
| Internet-domen = [[.np]]
| Telefonkod = +977
| Aigvö = [[UTC]]+5:45
}}
'''Nepal''' ([[nepali]]: नेपाल ''Nepāl''), täuz' oficialine nimi — '''Nepalan Federativine Demokratine Tazovaldkund''' ([[nepalan kel'|nepalan kelel]]: संघीय लोकतान्त्रिक गणतन्त्र नेपाल ''Sanghija Loktāntrik Ganatantra Nepāl''), om valdkund [[Suviazii|Suviazijas]]. Sen pälidn da kaikiš suremb lidn om [[Katmandu]].

Nepal sijadase kaksiden kaikiš tihedašti elänzoittud maiden keskes mail'mas — [[Kitai]]n da [[Indii|Indijan]] keskes.

Nepal om mägima, kaikiš korktemb valdkund mail'mas. Territorijan enamba kaht videndest sijadase korktusil 3000 m ü.m.t. da sen ülemb.

== Istorii ==
Valdkundan aluz om pandud vn 1768 25. päiväl sügüz'kud kuti Nepalan kunigahuz. Vn 2008 28. päiväl semendkud tedištoitihe tazovaldkundan ohjandusen formad Nepalas kunigahusen sijas.

Valdkundan ezmäine Konstitucii oli väges vspäi 1948. Nügüdläine seičemenz' lugul Konstitucii<ref>[http://www.constituteproject.org/ontology/Nepal?lang=en Nepalan Konstitucijan tekst ''constituteproject.org''-saital.] {{ref-en}}</ref> tuli väghe vn 2015 sügüz'kun 20. päiväl Kahtenden Konstitucižen suiman (601 ezitajad) pätandan mödhe. Se kändi Nepalad suril'mvaldkundaks da vajehti pordaigališt vn 2007 Konstitucijad.

== Geografijan andmused ==
[[Fail:Nepal topo en.jpg|thumb|left|300px|Nepalan topografine kart.]]
Valdkund om röunoiš [[Kitai]]nke pohjoižes (röunan piduz — 1236 km), [[Indii|Indijanke]] suves (1690 km). Ühthine röunoiden piduz — 2926 km. Nepal om mererandatoi valdkund.

Nepalan reljef om mägikaz täuzin. Korktuz ližadab suvespäi pohjoižhe. Kaikiš korktemb čokkoim om [[Džomolungm]]-mägi, 8848 metrad valdmeren pindan päl. Kaikiš madalamb čokkoim om [[Kančan Kalan]], 70 metrad valdmeren pindan päl.

Territorii da sen klimat alajagasoiš vöihe korktusiden mödhe. Om 6 vöd:
* suves — [[tropine vö|tropine]] (korktused 1200 metrhasai). Nece om [[Gang]]-jogen alangišton pohjoižpala;
* sid' [[subtropine vö|subtropine]] (1200..1900 m);
* mägiden [[ven vö]] (1900..2800 m);
* vilu vö (3000..4000 m);
* [[al'pižed nitud]] (4000..5200 m);
* [[jä]]n zon (5200..7000 m), igähižen [[lumi|lumen]] zon (7000 metrad da sen ülemba).

Znamasine jogi om [[Karnal]], kaikiš suremb järv om [[Rar (järv)|Rar]].

Londuseližed pävarad oma [[vezi]], [[gidroenergii]], [[raud|raudkivend]]; toižed varad — [[vas'k]], [[kobal't (himine element)|kobal't]], [[cink]], [[kvarc]], [[mec]].

== Politine sistem ==
[[Fail:Kathmandu-35.JPG|thumb|right|250px|''Singha Durbar'' («Levan pert'kulu») om Nepalan ohjastusen ištundsija [[Katmandu]]s.]]
Ohjandusen form om federativine [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om prezident. Parlament valičeb prezidentad kudeks vodeks. Üks' varaprezident om hänele abhu. Parlament valičeb ohjastusen päministrad-ki.

Parlament om kaks'kodine Federaližen parlament. Üläkodi om Rahvahaline suim, mülütab 59 ühtnijad. Alakodi om Ezitajiden kodi 275 ühtnijanke.

Vl 2017 26. kül'mkud i 7. tal'vkud Nepalan valičendad oliba valdkundan parlamentan alakodihe, vn 2018 7. päiväl uhokud — üläkodihe. Vl 2015 redukun 28-29. päivän prezidentan järgvaličendad oliba parlamentas, [[Bhandari Bidhja Devi|Bidhja Devi Bhandari]] sai vägestust (oti 327 änid 549:späi) da kändihe Nepalan ezmäižeks naižeks-prezidentaks. Ohjastusen päministr om [[Oli Khadga Prasad Šarma|Khadga Prasad Šarma Oli]] vs 2015 redukun 12. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nepalan administrativiž-territorialine jagand]].''

Nepalas om 14 zonad — agjad, ned alajagasoiš 75 ümbrikoks. Zonad ühtenzoittas 5 statistižhe regionha: Keskregion, Päivnouzmaine, Päivlaskmaine, Keskpäivlaskmaine, Edahaine Päivlaskmaine.

== Eläjad ==
Nepalas elädas [[nepalalaižed]]. Vl 2014 valdkundan ristitišt oli 30 986 975 eläjad. Ristitištos vaiše läz 14% oma lidnoiden eläjad, no ližadab heiden palaha kaikuččen voden 3,5%.

Mamankelen mödhe (2011): [[nepali]] — 44,6%, [[maithali]] — 11,7%, [[bhodžpuri]] — 6,0%, [[tharu]] — 5,8%, [[tamang]] — 5,1%, [[nevar]] — 3,2%, [[badžika]] — 3,0%, [[magar]] — 3,0%, [[doteli]] — 3,0%, [[urdu]] — 2,6%, [[avadhi]] — 1,9%, [[limbu]] — 1,3%, [[gurung]] — 1,2%, [[baitadeli]] — 1,0%, toižed keled — 6,4%, märhapanendata — 0,2%. Kaik om 123 mamankel't valdkundas. [[Anglijan kel']] om opendusen da torguindan levitadud kel'.

Uskondan mödhe (2011): [[induizm|induistad]] — 81,3%, [[buddizm|buddistad]] — 9,0%, [[islam]]anuskojad — 4,4%, [[kirantad]] — 3,1%, [[hristanuskond|hristanuskojad]] — 1,4%, toižed uskojad — 0,6%, religijan märhapanendata — 0,2%.

Toižed sured lidnad (enamba 100 tuh. ristituid vn 2011 rahvahanlugemižen mödhe<ref>[http://cbs.gov.np/wp-content/uploads/2012/11/National%20Report.pdf Preliminary Result of National Population Census 2011 (Vn 2011 rahvahanlugemižen ezirezul'tatad).] — National Planning Commission Secretariat, Central Bureau of Statistics (CBS), Government of Nepal (''cbs.gov.np''). {{ref-en}}</ref>, surembaspäi penembha): [[Biratnagar]], [[Pokhar]], [[Lalitpur (Nepal)|Lalitpur]] ([[Patan]]).

== Ižanduz ==
Nepalan päeksport om [[maplodud]] (14%), [[raud]] da [[teraz]] lehthil, torvil da vanuimel (13%), [[sobad]] (läz 12%), [[lang]] villaspäi (11%), [[kour]]ad (8%); toine eksport — [[kivi|kived]] (3%), [[südäivezi|südäiveded]] (3%), [[parfümerii]] da [[muil]] (3%), [[čai]] (2%), [[vas'k]], [[alüminii]]. [[Indii]] om päpartnör torguindas (eksportan dai importan läz pol't).

== Valdkundan tahoiden galerei ==
<gallery mode="packed" heights="125px">
Kathmandu-Pratapamalla-10-vor Jagannath-Erdbebenschaden-2015-gje.jpg|Katmandu (2015)
Flight Kathmandu-Himalayas-44-Kathmandu-2014-gje.jpg|Katmandu (2014)
Bhaktapur-Nyatapola Mandir am Taumadhi Tole-12-gje.jpg|Bhaktapur
Patan-Krishna Mandir-02-Garudasaeule-Vishveshvara-Bhimsen-gje.jpg|Patan
Phakding-Namche-82-Tragtiere-2007-gje.jpg|Gimalajad (2007)
Machhermo to Gokyo-34-Treppenweg-2007-gje.jpg|Gimalajad (2007)
Mustang-Marpha-02-2015-gje.jpg|Mustang (2015)
Pokhara-Tansen-30-Reisfeld-Bueffelgespann pfluegt-2013-gje.jpg|Rispöudon ümbriradmine vl 2013
</gallery>

== Homaičendad ==
<references />

== Irdkosketused ==
* [http://www.parliament.gov.np/ Nepalan Federaližen parlamentan portal (''parliament.gov.np'').] {{ref-ne}} {{ref-en}}
* [http://www.nepal.gov.np/ Nepalan ohjastusen oficialine portal (''nepal.gov.np'').] {{ref-ne}} {{ref-en}}
* [http://www.presidentofnepal.gov.np/ Nepalan prezidentan oficialine sait (''presidentofnepal.gov.np'').] {{ref-ne}} {{ref-en}}
{{Commons|Nepal}}

{{Azii}}

[[Kategorii:Nepal| ]]
