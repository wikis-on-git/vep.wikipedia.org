{{Valdkund
| Nimi = Nepalan Federativine Demokratine Tazovaldkund<br />संघीय लोकतान्त्रिक गणतन्त्र नेपाल<br /><small>''(Sanghija Loktāntrik Ganatantra Nepāl)''</small>
| Valdkundznam = Coat of arms of Nepal.svg
| Flag = Flag of Nepal.svg
| Valdkundznam text = Nepalan valdkundznam
| Flag text = Nepalan flag
| Pälidn = Katmandu
| Eläjiden lugu = 30.986.975<ref>[https://www.cia.gov/library/publications/the-world-factbook/geos/np.html Nepalan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 147.181
| Kart = LocationNepal.svg
| Kel' = [[nepalan kel'|nepalan]] ([[nepali]])
| Valdkundan pämez' = [[Bhandari Bidhya Devi|Bidhya Devi Bhandari]]
| Päministr = [[Khadga Prasad Oli]]
| Religii = [[induizm]], [[buddizm]]
| Valüt = [[nepalan rupii]] (NPR)
| Internet-domen = [[.np]]
| Telefonkod = +977
| Aigvö = [[UTC]]+5:45
}}
'''Nepal''' ([[nepali]]: नेपाल ''Nepāl''), täuz' oficialine nimi — '''Nepalan Federativine Demokratine Tazovaldkund''' ([[nepalan kel'|nepalan kelel]]: संघीय लोकतान्त्रिक गणतन्त्र नेपाल ''Sanghija Loktāntrik Ganatantra Nepāl''), om valdkund [[Suviazii|Suviazijas]]. Sen pälidn da kaikiš suremb lidn om [[Katmandu]].

Nepal sijadase kaksiden kaikiš tihedašti elänzoittud maiden keskes mail'mas — [[Kitai]]n da [[Indii|Indijan]] keskes.

Nepal om mägima, kaikiš korktemb valdkund mail'mas. Enamba 40% territorijad sijadase korktusil 3000 m da sen ülemb.

== Istorii ==
Vl 1768 sügüz'kun 25. päiväl valdkundan aluz oli pandud kuti Nepalan kunigahuz.

Vl 2008 semendkun 28. päiväl tedištoitihe tazovaldkundan ohjandusen formad Nepalas kunigahusen sijas.

Vl 2007 vilukun 15. päiväl nügüdläine Konstitucii<ref>[http://www.supremecourt.gov.np/ic.pdf Nepalan aigaline Konstitucii vn 2007. — Supremecourt.gov.np.] {{ref-ne}}, [http://www.worldstatesmen.org/Nepal_Interim_Constitution2007.pdf sen anglijankel'ne versii (worldstatesmen.org)] {{ref-en}}</ref> tuli väghe.

== Geografijan andmused ==
[[Fail:Nepal topo en.jpg|thumb|left|300px|Nepalan topografine kart.]]
Valdkund om röunoiš [[Kitai]]nke pohjoižes (röunan piduz — 1236 km), [[Indii|Indijanke]] suves (1690 km). Ühthine röunoiden piduz — 2926 km. Nepal om mererandatoi valdkund.

Nepalan reljef om mägikaz täuzin. Korktuz ližadab suvespäi pohjoižhe. Kaikiš korktemb čokkoim om [[Džomolungm]]-mägi, 8848 metrad valdmeren pindan päl. Kaikiš madalamb čokkoim om [[Kančan Kalan]], 70 metrad valdmeren pindan päl.

Territorii da sen klimat alajagase vöihe korktusiden mödhe. Om 6 vöd:
* suves — [[tropine vö|tropine]] (korktused 1200 metrhasai). Nece om [[Gang]]-jogen alangišton pohjoižpala;
* sid' [[subtropine vö|subtropine]] (1200-1900 m);
* mägiden [[ven vö]] (1900-2800 m);
* vilu vö (3000-4000 m);
* [[al'pižed nitud]] (4000-5200 m);
* [[jä]]n zon (5200-7000 m), igähižen [[lumi|lumen]] zon (7000 metrad da sen ülemba).

Surembaine jogi om [[Karnal]], surembaine järv — [[Rar (järv)|Rar]].

Londuseližed pävarad oma [[vezi]], [[gidroenergii]], [[raud|raudkivend]]; toižed varad — [[vas'k]], [[kobal't (himine element)|kobal't]], [[cink]], [[kvarc]], [[mec]].

== Politine sistem ==
[[Fail:Kathmandu-35.JPG|thumb|right|250px|''Singha Durbar'' («Levan pert'kulu») om Nepalan ohjastusen ištundsija [[Katmandu]]s.]]
Ohjandusen form om federativine [[parlamentine tazovaldkund|parlamentine]] tazovaldkund äjiden partijoiden sistemanke.

Valdkundan pämez' om prezident. Parlament valičeb prezidentad 6 vodeks. Üks' varaprezident om hänele abhu. Parlament valičeb ohjastusen päministrad-ki.

Parlament — Kahtenz' Konstitucine Suim — om aigaline, üks'kodine 601 ühtnijanke. Kaik rahvaz valiči sen 575 ühtnijad, völ 26 ohjastuz pani. Suim om sädamha valdkundan ut Konstitucijad. Ühtenz' Suim tuli erižmel'žusihe partijoiden keskes, tirpi satusetomut da oli pästtud radmaspäi.

Vl 2013 kül'mkun 19. päiväl Nepalan järgvaličendad oliba valdkundan parlamentha. Vl 2008 heinkun 19. päivän (1nz' tur) da 21. päivän (2nz' tur) prezidentan järgvaličendad oliba parlamentas — Ühtendes Konstitucižes Suimas ([[Ram Baran Jadav]] sai vägestust, oti 52,20% kahtendel tural). Ohjastusen päministr om [[Khadga Prasad Oli]] vs 2015 redukun 12. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nepalan administrativiž-territorialine jagand]].''

Nepalas om 14 zonad — agjad, kudambad alajagase 75 ümbrikho. Zonad ühtenzoittas 5 statistižhe regionha: Keskregion, Päivnouzmaine, Päivlaskmaine, Keskpäivlaskmaine, Edahaine Päivlaskmaine.

== Eläjad ==
Nepalas elädas [[nepalalaižed]]. Ristitištos vaiše läz 14% oma lidnoiden eläjad, no heiden palaha ližadab kaikuččen voden 3,5%.

Toižed sured lidnad (enamba 100 tuh. rist., vn 2011 rahvahanlugemižen mödhe<ref>[http://cbs.gov.np/wp-content/uploads/2012/11/National%20Report.pdf Preliminary Result of National Population Census 2011.] — National Planning Commission Secretariat, Central Bureau of Statistics (CBS), Government of Nepal (cbs.gov.np). {{ref-en}}</ref>, surembaspäi penembha): [[Biratnagar]], [[Pokhar]], [[Lalitpur (Nepal)|Lalitpur]] ([[Patan]]).

== Ižanduz ==
Nepalan päeksport om [[maplodud]] (14%), [[raud]] da [[teraz]] lehthil, torvil da vanuimel (13%), [[sobad]] (läz 12%), [[lang]] villaspäi (11%), [[kour]]ad (8%); toine eksport — [[kivi|kived]] (3%), [[südäivezi|südäiveded]] (3%), [[parfümerii]] da [[muil]] (3%), [[čai]] (2%), [[vas'k]], [[alüminii]]. [[Indii]] om päpartnör torguindas (eksportan dai importan läz pol't).

== Homaičendad ==
<references />

== Irdkosketused ==
* [http://www.nepal.gov.np/ Nepalan ohjastusen oficialine portal.] {{ref-ne}} {{ref-en}}
* [http://www.presidentofnepal.gov.np/ Nepalan prezidentan oficialine sait.] {{ref-ne}} {{ref-en}}

{{Azii}}

[[Kategorii:Nepal| ]]
