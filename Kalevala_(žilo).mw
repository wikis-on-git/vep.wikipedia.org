{{Eländpunkt
 | Nimi = Kalevala <small>(vep. i karj.)</small><br />Калевала <small>(ven.)</small><br />Uhtua / Kalevala <small>(suom.)</small>
 | Lidnanznam = 
 | Flag = Flag of Kalevala.svg
 | Lidnanznam text = 
 | Flag text = Kalevalan flag
 | Valdkund = Venäma
 | Eläjiden lugu = 3,902
 | Voz' = 2016
 | Pind =
 | Fail = Дом жилой Леонтьевой.JPG
 | Pämez' = Zoja Pekšujeva (2013-)
 | Telefonkod = +7-81454-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
{{Znamoičendad|Kalevala (znamoičendad)}}
'''Kalevala''' (mugažo [[karjalan kel'|karjalan kelel]]; [[venäkel'|ven]].: ''Калевала'', [[suomen kel'|suom]].: ''Uhtua'' vai ''Kalevala'') om [[Venäma]]n lidnanvuitte žilo [[Karjalan Tazovaldkund]]an pohjoižes. Se om [[Kalevalan rahvahaline rajon|Kalevalan rahvahaližen rajonan]] administrativine keskuz da kaikiš suremb eländpunkt, mugažo Kalevalan lidnkundan keskuz.

== Istorii ==
Ezmäižed eländpunktad Kalevalan sijas mainitasoiš vozil 1552-1553. Necen eländpunktan nimi oli '''Uht''' ([[karjalan kel'|karj]]. ''Uhtua''). 19. voz'sadal [[Elias Lönnrot]] kirjuti tetaban [[Kalevala]]-eposan runoiden tobmad palad nügüdläižen žilon tahos.

Venäman rahvahanikoiden sodan aigan [[Pohjoižkarjalan valdkund|Uhtan Tazovaldkund]] oli tedotadud žilos lähižiden kundoiden suiman jäl'ghe vl 1920 keväz'kus, no Rusttan armijan sodaväged tuliba Uhtaha sil-žo vodel semendkus.

Uht tegihe ühtennimižen rajonan keskuseks vl 1927 elokun 29. päiväl. Vl 1935 uhokun 20. päiväl [[VCIK]] udesnimiti rajonad Kalevala-eposan sadavoččen jubilejan oiktastuseks.

[[Toine mail'man soda|Toižen mail'man sodan]] aigan frontan ezipird oli 16 kilometras žilospäi päivlaskmha.

Vl 1963 udesnimitihe žilod-ki rajonan nimitusen mödhe nügüdläižikš i anttihe lidnanvuiččen žilon statusad.

== Geografijan andmused ==
Žilo sijadase rajonan keskuses, [[Keskkuito]]-järven-vezivaradimen pohjoižel randal. Matkad [[Petroskoi]]hesai om 411 kilometrad suvhe orhal, 553 km avtotedme. Lähembaine lidn om [[Kostamukš]], 74 km orhal, 148 km avtotedme.

== Tobmuz ==
10 ezitajad mülüdas Lidnkundan Nevondkundha (ven. ''Совет поселения''). Valitihe heid järgenduseližen kerdan vl 2013 sügüz'kun 8. päiväl (koumanz' kucund)<ref>[http://www.vybory.izbirkom.ru/region/izbirkom?action=show&vrn=4104002107148&region=10&prver=0&pronetvd=null Выборы депутатов Калевальского городского поселения третьего созыва (Kalevalan lidnkundan ezitajiden valičendad - koumanz' kucund). — Tedod mänijoiš valičendoiš da referendumiš (vybory.izbirkom.ru) // Venälaižen Federacijan keskuzline valičemižlaudkund.] {{ref-ru}}</ref>.

Zoja Pekšujeva radab lidnkundan pämehen vn 2013 sügüz'kun 8. päivän valičendoiden jäl'ghe. Hänen valdatusiden strok om nell' vot. Varapämez' da koume specialistad oma hänele abhu.

== Eläjad ==
Vn 2002 Venäman rahvahanlugemižen mödhe eläjiden lugu oli 5 578 ristitud (kaikiš suremb ristitišt), vl 2010 — 4 529 ristitud. Rajonan ristitišton viž ühesandest eläb žilos.

[[Hristanuskond]]an kaks' tulendad om žilos: ortodoksine i lüteranine kundad.

Vspäi 1999 [[Kalevalan rahvahaline municipaline kodirandantedištandmuzei]] om avaitud žilos.

== Ižanduz da transport ==
Ižandusen sarakod oma mecan varhapanend (mecižandusen edheotand) da avtotesauvondan kompanijan palakund.

Avtote ühtenzoitab žilod [[Kem' (lidn)|Keminke]] vspäi 1928. 1920-1990-nzil vozil žilo oli ühtenzoittud mugažo lendimil, purulaivoil i motorvenehil Karjalan lidnoidenke.

Kul'turpert', lapsidensädamižen pert' i 3 kirjištod oma žilos. Opendusen aluzkundad oma alaškol, keskškol, lapsidenmuzikškol, lapsidensportškol.

== Homaičendad ==
<references />

== Irdkosketused ==
* [http://www.kalevala-mo.ru/ Kalevalan lidnkundan oficialine sait.] {{ref-ru}}

[[Kategorii:Kalevalan rahvahaline rajon|*]]
[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
