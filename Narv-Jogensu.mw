{{Eländpunkt
 | Nimi = Narv-Jogensu<br />Narva-Jõesuu
 | Lidnanznam = EST Narva-Jõesuu linn COA.png
 | Flag = Flag of Narva-Jõesuu.svg
 | Lidnanznam text = Narv-Jogensun lidnanznam
 | Flag text = Narv-Jogensun flag
 | Valdkund = Estinma
 | Eläjiden lugu = 2,620
 | Voz' = 2019-01-01
 | Pind = 11.03
 | Fail = Narva-Jõesuu sanatoorium.jpg
 | Pämez' =
 | Telefonkod = +372-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Narva-Jõesuu linn.png|thumb|left|250px|Vn 2012 lidnan kart.]]
'''Narv-Jogensu''' ({{lang-et|Narva-Jõesuu}} [ˈnɑrˈʋɑ-ˈjɤeˈsuː]; edel 1921. vot ''Hungerburg'') om lidn da kurort [[Estinma]]n pohjoižpäivnouzmas, mülüb [[Ida-Virun makund]]ha. Se om makundan kudenz' lidn seičemespäi eläjiden lugun mödhe.

== Istorii ==
Eländpunktan aluz om pandud 14. voz'sadal kuti kalanpüdajiden külä. Sirtihe külähä kalanpüdandan pramozlad [[Narv (lidn)|Narv]]-lidnaspäi 16. voz'sadan augotišes, mainitase kirjutadud purtkiš vspäi 1503. Žilon oficialine nimi oli ''Hungerburg'' vhesai 1921, sid' nügüdläižikš (nimi om olmas vspäi 1890), vll 1923−1928 nimitusen variant oli est. ''Naroova-Jõesuu''. Žilo oli [[Narv (lidn)|Narv]]-lidnan rajonaks vspäi 1934 i nevondkundaližen aigan. Se erištui Narvaspäi i sai lidnan statusad vl 1993. Lidn kadoti municipališt statusad vn 2017 reforman jäl'ghe, mülüb [[Narv-Jogensun volost'|Narv-Jogensun volostihe]] i om sen tobmuden keskuseks.

Narv-Jogensu šingotase lebuturizmal kaikiš pidembanno (kümne kilometrad) merikül'bendrandanno valdkundas, severz'-se adivpertid oma saudud. Erasil vozil nened edheotandad radoiba täs: mecpilindtegim, uksusan i mujuiden edheotand (19. voz'sada), kalanümbriradmižen i laivankohendusen edheotandad (nevondkundaližen aigan).

== Geografijan andmused ==
Lidn sijadase makundan pohjoižpäivnouzmaižes čogas, [[Suomen laht]]en suvirandal i [[Narv (jogi, lankteb Suomen lahthe)|Narv]]-jogensun hural randal, ani [[Venäma]]n röunanno. Matkad makundan [[Jihvi]]-keskushesai om 45 km päivlaskmha-suvipäivlaskmha avtotedme, [[Tallidn]]-pälidnhasai om 205 km päivlaskmha E20-avtotedme. Lähembaižed lidnad oma [[Narv (lidn)|Narv]] 14 km suvipäivnouzmha avtol i [[Sillamäe]] 20 km suvipäivlaskmha meredme vai avtotedme.

Evropižen E9-avtomaršrutan agj om lidnas.

== Eläjad ==
Vn 2011 Estinman rahvahanlugemižen mödhe eläjiden lugu oli 2 632 ristitud. Kaikiš suremb ristitišt (andmused oma vspäi 2000) oli 3 011 eläjid vl 2007.

Rahvahad (2007): [[estilaižed]] — 13,2%, [[venälaižed|venänikad]] — 76,2%, toižed rahvahad — 10,6%. Venäkel'žed eläjad oma enambuses lidnas, koumandez (2007) eläb [[Venäma]]n rahvahanikusenke heiden keskes.

== Galerei ==
<gallery mode="packed" heights="125px">
Narva-Jõesuu tuletorn 2008.jpg|Lidnan majak (lämoičuhunduz, om saudud vl 1808)
Narva-Joesuu church - panoramio.jpg|Narv-Jogensun lüteranine jumalanpert'<br />(vn 2012 nägu)
Narva-Jõesuu park.jpg|Lidnan puišt
Noorus SPA Hotel 2015.jpg|«Noorus»-spa-adivpert' (2015)
EU-EE-IV-Narva-Jõesuu-Russia-Estonia board.JPG|Merivaldmad röunmal (2009)
</gallery>

== Homaičendad ==
<references/>

== Irdkosketused ==
* [http://www.narva-joesuu.kovtp.ee/ Lidnan tobmuden aluzkundoiden oficialine sait (''narva-joesuu.kovtp.ee'').] {{ref-et}} {{ref-en}} {{ref-ru}}
{{Commons|Category:Narva-Jõesuu}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Ida-Virun makund]]
