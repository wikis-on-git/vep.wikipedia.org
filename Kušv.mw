{{Eländpunkt
 | Nimi = Kušv<br/>Кушва
 | Lidnanznam = Coat of Arms of Kushva (Sverdlovsk oblast).png
 | Flag = Flag of Kushva (Sverdlovsk oblast).png
 | Lidnanznam text = Kušvan lidnanznam
 | Flag text = Kušvan flag
 | Valdkund = Venäma
 | Eläjiden lugu = 26,787
 | Voz' = 2021
 | Pind = 50
 | Fail = Goroblagodatsky mine-1.jpg
 | Pämez' = Mihail Slepuhin<br />(sulaku 2013—)
 | Telefonkod = +7-34344-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:W W Kushva.jpg|thumb|left|250px|Lidnan da sen ümbrišton nägu kaimdajaspäi edel 2006. vot]]
'''Kušv''' ({{lang-ru|Кушва}} «hapnu vezi» [[permin komin kel'|permin komin]] kelespäi) om [[Venäma]]n lidn da raudtesol'm [[Sverdlovskan agj]]an päivlaskmas. Se om [[Kušvan lidnümbrik]]on administrativine keskuz.

== Istorii ==
Eländpunktan aluz om pandud ''Kušvan tegim-žiloks'' ({{lang-ru|Кушвинский Завод}}) [[raud|raudkivendon]] löudmižsijanno (Blagodat'-raudmägi, nimitihe [[Anna Ioannovna]]-imperatornaižen nimen kändusel ivrit-kelespäi), ühtennimižen jogen randal vl 1735. Saudihe padoseinäd jogel, i ezmäine čuhunduzpäč radaškanzi vn 1739 sügüz'kul. Raudte ühtenzoiti [[Alatagil]]anke i [[Jekaterinburg]]anke vl 1878, raudtestancii nimitase ''Goroblagodatskai'' ({{lang-ru|Гороблагодатская}}). Toižed lidnan raudtestancijad oma Kušv i Blagodat' jonol edemba [[Jugr]]ahasai. Žilo sai lidnan statusad vn 1925 semendkus, nimitase nügüdläižikš vspäi 1926.

Kušv šingotase kaivuzohjandusel (löudmižsijad lidnan ümbrištos i kivendon jändusiden kogod), raudkivendon küllästamižel kahtel fabrikal, vanundpuiden valkoiden tegimel, sauvondmaterialiden tegimištol (transportmašiništon tegimen metalližkonstrukcijad, keramzitan tegim, raudbetonantegim, rusttan savičun edheotand, šebin') i sömtegimištol (maidtegim, leibänkombinat). Edel 2003. vot sijaližen raudkivendon [[vanadii|vanadijanke]] samine da sen küllästoitand oliba olmas, nügüd' kar'jer jäi 315 m süvütte.

== Geografijan andmused ==
Lidn sijadase 20 km päivnouzmha [[Uralmäged|Uralan]] pämägisel'gaspäi, Kušv-jogen randoil (20 km pitte, [[Tur (jogi)|Turan]] oiged ližajogi, [[Obinjogi|Obin]] hurapol'ne bassein), 250..260 metrhasai korktusil, 240 m ü.m.t. keskmäižel korktusel. Korktusiden vajehtuz sase 50..60 metrhasai. Kušv-lidn ümbärdab Kušvan uitod (keskuses i suves) i Blagodat'-mäged (päivnouzmas). Matkad [[Jekaterinburg]]hasai om 168 km suvhe-suvipäivnouzmha orhal, 192 km avtotedme vai raudtedme. Lähembaižed lidnad oma [[Ülätur]] 4 km pohjoižhe-pohjoižpäivnouzmha orhal, avtotedme vai raudtel, i [[Krasnoural'sk]] 17 km päivnouzmha-pohjoižpäivnouzmha orhal, 20 km avtotedme vai raudtel.

== Eläjad ==
Vn 2010 Venäman rahvahanlugemižen mödhe eläjiden lugu oli 30 167 ristitud, lidnümbrikon seičeme kümnendest. Kaikiš suremb lidnan ristitišt oli 47 tuhad eläjid vl 1967.

Rahvahad (ozutadud rahvahudenke vl 2010): [[venälaižed]] — 93,4%, [[totarlaižed]] — 2,9%, toižed rahvahad — 3,7%.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/604 Kušvan pühäpertid ''sobory.ru''-saital.] {{ref-ru}}</ref> ratas lidnas: Mikoi-arhangelan jumalanpert' (om saudud vll 1886−1892) i ph. Spiridon Trimifuntalaižen jumalanpert'. [[Islam]]an pühäpert' om olmas lidnas.

Barančinskijan elektromehanižen tehnikuman Kušvan filial om professionaližen opendusen aluzkundaks.

== Galerei ==
<gallery mode="packed" heights="125px">
Kushva Administration 006 1969.jpg|Lidnümbrikon administracijan sauvuz (2019)
The Archangel Michael Church (Kushva) 3.jpg|Mikoi-arhangelan jumalanpert', vn 2019 nägu
Kushva Roll Manufacturing Factory-5.jpg|Kušvan vanundpuiden valkoiden tegim vl 2020
Kushva Stroiteley13 006 1983.jpg|«[[Rostelekom|Rostelekom:an]]» i počtan palakund (2019)
Ст. Гороблагодатская.jpg|Goroblagodatskai-raudtestancii vl 2005
</gallery>

== Homaičendad ==
<references />

== Irdkosketused ==
* [http://kushva.midural.ru/ Lidnümbrikon tobmuden oficialine sait (''kushva.midural.ru'').] {{ref-ru}}
{{Commons|Kushva}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Kušvan lidnümbrik|*]]
