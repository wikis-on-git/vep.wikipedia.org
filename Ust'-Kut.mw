{{Eländpunkt
 | Nimi = Ust'-Kut<br />Усть-Кут
 | Lidnanznam = Coat of Arms of Ust-Kut 2009.png
 | Flag = Flag of Ust-Kut.gif
 | Lidnanznam text = Ust'-Kutan lidnanznam
 | Flag text = Ust'-Kutan flag
 | Valdkund = Venäma
 | Eläjiden lugu = 42,272
 | Voz' = 2017
 | Pind = 56
 | Fail = Полет над городом усть-кут.jpg
 | Pämez' = Aleksandr Dušin<br />(sügüz'ku 2017—)
 | Telefonkod = +7-39565-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Ust'-Kut ''' ({{lang-ru|Усть-Кут}}) om [[Venäma]]n lidn da lidnankund [[Irkutskan agj]]an keskuzpalas. Om [[Ust'-Kutan rajon]]an administrativižen keskusen.

== Istorii ==
Eländpunktan aluz om pandud vl 1631 sureks tal'vdundsijaks sauvomha lidnust, nimitihe Kut-jogen mödhe ({{lang-ru|Кута}} «sokaz taho» [[evenkan kel'|evenkan kelel]]). Ust'-Kutan lidnuz da žilo senno ({{lang-ru|село Усть-Кутское}}) seižuiba tarabošsijanno [[Angar (jogi)|Angaraspäi]] Lenha i edemba Jakutijha, oliba jarmankoiden olendsijaks 19. voz'sadhasai. Oigenzihe kükstud mehid sihe pit'kan aigan. Vl 1943 kätihe radnikžiloks. Se sai lidnan statusad vl 1954 nügüdläiženke nimenke, ühtištuihe Osetrovo-radnikžilonke (nüg. jogiportan nimituz).

Vn 1951 heinkul ezmäine jonuz tuli lidnha, i vll 1958−1989 ''Len-raudtestancii'' oli sarakon [[Taišet]]aspäi lopstancijaks, vspäi 1974 — [[Baikalan-Amuran magistral'|BAM:an]] sauvomižen bazaks. Vspäi 1989 stancii mülüb BAM:an päivlaskmaižhe palaha. Vl 2001 lidn eli läbi Lenan sur'vedes, sen-žo voden tal'vel lämuz'verkoiden kollaps oli. Vll 1963−2004 Ust'-Kut alištui agjan tobmudele oikti. Vl 1996 mülütihe Jakurim-radnikžilod lidnha.

== Geografijan andmused ==
Lidn sijadase [[Len (jogi)|Lenan]] i sen huran Kut-ližajogen randoil, 291 m ü.m.t. keskmäižel korktusel, om ümbärtud kall'oil da taigmecal. Matkad [[Irkutsk]]hasai om 510 km suvhe orhal, 973 km avtotedme vai 1385 km raudtedme. Lähembaine lidn om [[Železnogorsk Ilimal]] 100 km päivlaskmha orhal, 150 km avtotedme vai raudtedme.

Turuk-žilo (vai mikrorajon, {{lang-ru|Турука}}, 93 rist. vl 2010) mülüb lidnankundha Ust'-Kutan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 45 375 ristitud, rajonan viž kudendest. Kaikiš suremb lidnan ristitišt oli 62 400 eläjid vl 1996.

[[Ortodoksine hristanuskond|Ortodoksižen hristanuskondan]] kaks' jumalanpertid om olmas lidnas.

Ust'-Kutan tegimištoline tehnikum<ref>[http://www.ukpt38.ru/ Tehnikuman oficialine sait (''ukpt38.ru'').] {{ref-ru}}</ref> om professionaližen opendusen aluzkundaks.

== Ižanduz da transport ==
Lidn šingotase [[kivivoi]]n samižen da pompandan kompanijoiden bazaks, jogilaivištol i raudten edheotandoil, lämuzenergetikal, mecan ümbriradmižel pilindmaterialoihe i sömtegimištol (leibtegim, maidtegim).

Avtobusad da taksid oma kundaližeks transportaks. Len om päraudtestancijaks, sen ližaks kuz' stancijad radab. Kezaaigal voib sadas Peledui-žilhosai Len-jogedme. Regionaline civiline lendimport (''UKX / УСК'') sijadase 10 km pohjoižhe lidnan keskusespäi, tehtas reisid Irkutskha, [[Krasnojarsk]]ha i vahtreisid Irkutskan agjan pohjoižhe.

== Galerei ==
<gallery mode="packed" heights="125px">
Братская могила партизан, погибших за советскую власть (общий вид).jpg|Pölištunuziden nevondkundaližhe tobmudehe näht partizanoiden velleskaum (2015)
Вид на Курорт.jpg|Nägu Kurortha sildaspäi (2012)
Lena osetrovo.JPG|Osetrovo-jogistancijan sauvuz vl 2008
Терминал Аэропорта Усть-Кута.jpg|Ust'-Kut-lendimportan terminal vl 2018
Вокзал на станции Лена.jpg|Len-päraudtestancijan sauvuz vl 2016
</gallery>

== Homaičendad ==
<references/>

== Irdkosketused ==
* [http://dumauk.ru/ Lidnan Duman oficialine sait (''dumauk.ru'').] {{ref-ru}}
* [http://www.admustkut.ru/ Lidnan Administracijan oficialine sait (''admustkut.ru'').] {{ref-ru}}
{{Commons|Category:Ust-Kut}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Ust'-Kutan rajon|*]]
