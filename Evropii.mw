{{10000}}{{A10000}}
[[Fail:Eu-Block.jpg|thumb|left|200px|Evropijan palaine]]
{{Himine element|63|Evropii|Eu|151,965|HimLantanoid|2|8|18|25|8|2|0|}}
'''Evropii''' (''Eu'' — ''europium'' latinan kelel) om 63nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harv londuses, sen pala mail'mas om 5 × 10<sup>−10</sup>. Vl 1896 francijalaine himik Ežen Anatol' Demarse sai puhtast evropijad ezmäižen kerdan. Ei voi löuta evropijad Mas joudjas olendas.

Metall, sen hapanduz, hlorid i nitrat oma vähäntoksižed ristitun täht.

== Fizižed ičendad ==
Evropii om pehmed hobedaižvauged [[metall|mametall]]. Kristalline segluz om kubine mülükeskustoittud normaližen painuden al, völ kaks' modifikacijad oleleb korktan painuden al.

Atommass — 151,965. Ninevuz (normaližiš arvoimižiš) — 5,243 g/sm³. Suladandlämuz — 1099 K (826 C°). Kehundlämuz — 1802 K (1529 C°).

Londuseline evropii kogoneb kahtes stabiližes izotopaspäi: <sup>151</sup>Eu (52,2%) i <sup>153</sup>Eu (47,8%). Tetas 36 ratud radioaktivišt izotopad 130..150, 152, 154..167 atommassanke i 17 izomärad, niiden keskes nelläl pol'čihodamižen pord om hätkemb: <sup>150</sup>Eu (36,9 vot), <sup>152</sup>Eu (13,516 vot), <sup>154</sup>Eu (8,593 vot) i <sup>155</sup>Eu (4,76 vot).

== Himižed ičendad ==
Evropii muigotub [[il'm]]as kebnas i katase hapandusen (Eu<sub>2</sub>O<sub>3</sub>) kerthel. Pölü voib palada poukahtuden il'mas. Muigotandmärad: +3 (tobjimalaz), +2, +1.

== Kävutand ==
Ottas kävutamižhe evropijad atomenergetikas, elektronikas i medicinas.

Maksoi 800..2000 US$ kilogrammas vl 2014. Päeksportör — [[Kitai]], mugažo om evropijan löudmižsijid [[Kenii|Kenijas]] (kaikiš suremb), [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Eu/key.html Evropii ''webelements.com''-saital.] {{ref-en}}
* [http://n-t.ru/ri/ps/pb063.htm Kirjutuz evropijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Europium}}

{{Periodine tablut}}

[[Kategorii:Himižed elementad kirjamišton mödhe]]
