{{Eländpunkt
 | Nimi = Kištim<br />Кыштым
 | Lidnanznam = Coat of Arms of Kyshtym (Chelyabinsk oblast).png
 | Flag = Flag of Kyshtym (Chelyabinsk oblast).png
 | Lidnanznam text = Kištiman lidnanznam
 | Flag text = Kištiman flag
 | Valdkund = Venäma
 | Eläjiden lugu = 36,243
 | Voz' = 2020
 | Pind = 45.67
 | Fail = Храм Рождества Христова с высоты птичьего полета в Кыштыме.webp
 | Pämez' = Lüdmila Šebolaeva<br />(sulaku 2010—)
 | Telefonkod = +7-35151-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Kištim''' ({{lang-ru|Кышты́м}}, {{lang-ba|Ҡыштым}} «tün' tal'vdundsija») om [[Venäma]]n lidn da transporttesol'm [[Čeläbinskan agj]]an pohjoižes. Se om Kištiman lidnümbrikon administrativine keskuz.

== Istorii ==
Eländpunktan aluz om pandud osttud [[baškiralaižed|baškiran]] territorijal vl 1757 kuti žilod kahtenno tegimenno severziš-se kilometriš toine toižespäi: Üläkištiman kaugedraudan i Alakištiman raudan, nimitihe jogen mödhe. Ezmäine puruvedim tuli tegimidennoks vn 1896 redukul. Vn 1921 lämoipalo pani mantazole pertišton koumandest i tegimid, udessaudihe tegimid vodele 1925. Ühtenzoittihe žiloid da anttihe lidnan statusad nügüdläiženke nimitusenke vl 1934. [[Toine mail'man soda|Toižen mail'man sodan]] aigan Leningradan pedagogine institut Gercenan nimed oli evakuiruidud neche lidnha.

Kištim šingotase tegimištol sijaližel torhudel: metalloiden ([[vas'k]], [[selen]], [[tellur]], [[kuld]], [[hobed]]), grafitan, materialoiden kaolinaspäi, abrazivoiden, lämoinvastaižiden materialoiden i kvarcan koncentratan<ref>[http://russianquartz.com/ Kvarcan edheotandan sait (''russianquartz.com'').] {{ref-ru}} {{ref-en}}</ref> pästand. Mugažo kaivuzmašiništon tegim, sömtegimišt (konditerine fabrik, kalankazvatusen edheotand) i omblendedheotandad ratas lidnas.

== Geografijan andmused ==
Lidn sijadase ümbrikon päivnouzmaiženno röunanno, ühtennimižen jogen purtkel i randoil ({{lang-ru|Кыштым}} 25 km pitte, [[Tobol]]an hurapol'ne bassein), 260 m ü.m.t. keskmäižel korktusel. Om ümbärtud mecoil i penil järvil. Lidnan uit läbitab Kištiman suvipäivlaskmad, Sugomak-järv (3,72 km²) om ani päivlaskmha lidnaspäi. Matkad [[Čeläbinsk]]an keskushesai om 81 km suvipäivnouzmha orhal, 98 km avtotel vai raudtel. Lähembaižed lidnad oma [[Ozörsk (Čeläbinskan agj)|Ozörsk]] päivnouzmha, [[Karabaš]] suvipäivlaskmha i [[Kasli]] pohjoižpäivnouzmha.

Kaks'toštkümne žilod mülüdas lidnümbrikho Kištiman ližaks. Lidnümbrikon pind — 763 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 38 942 ristitud, lidnümbrikon — 41 791 ristitud. Kaikiš suremb lidnan ristitišt oli 41..42 tuhad eläjid vll 1989−2005 (42 852 rist. vl 1989). Kaik 37 480 eläjad oli lidnas i 40 150 eläjad kaikes lidnümbrikos vl 2017.

[[Ortodoksine hristanuskond|Ortodoksižen hristanuskondan]] Raštvoiden päjumalanpert' i nell' jumalanpertid<ref>[http://sobory.ru/geo/distr/1044 Kištiman lidnümbrikon pühäpertid ''sobory.ru''-saital.] {{ref-ru}}</ref>, [[islam]]an pämečet' oma avaitud lidnas.

Professionaližen opendusen aluzkundad oma Suviuralan valdkundaližen kolledžan (Čeläbinsk) Kištiman filial i [[Miass]]an medicinižen kolledžan Kištiman filial.

== Galerei ==
<gallery mode="packed" heights="125px">
Церковь Рождества Христова в Кыштыме (действующая).jpg|Raštvoiden päjumalanpert', vn 2010 nägu
Кыштым (мечеть и автостанция).jpg|Islaman pühäpert' i avtobusstancii päraudtestancijanno, vn 2018 nägu
Истребитель МИГ-29 возле Радиозавода в Кыштыме.webp|Radiotegim i MiG-29-lendim vl 2021
Дом культуры металлургов в Нижнем Кыштыме.webp|Metallurgoiden kul'turkeskuz (2021)
Кыштым (здание вокзала).jpg|Kištim-päraudtestancijan sauvuz vl 2018
</gallery>

== Homaičendad ==
<references />

== Irdkosketused ==
* [http://sdkgo.eps74.ru/ Lidnümbrikon Deputatoiden suiman oficialine sait (''sdkgo.eps74.ru'').] {{ref-ru}}
* [http://www.adminkgo.ru/ Lidnümbrikon Administracijan oficialine portal (''adminkgo.ru'').] {{ref-ru}}
{{Commons|Кыштым}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
