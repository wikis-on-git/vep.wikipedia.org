{{1000}}
{{Valdkund
| Nimi = Francijan Tazovaldkund<br />République française
| Flag = Flag of France.svg
| Valdkundznam = Armoiries république française.svg
| Flag text = Francijan flag
| Valdkundznam text = Francijan valdkundznam
| Pälidn = Pariž
| Eläjiden lugu = 66,259,012<ref>[https://www.cia.gov/library/publications/the-world-factbook/geos/fr.html Francijan ristitišton endustuz vl 2014 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2014
| Pind = 674,685
| Kart = EU-France.svg
| Kel' = [[francijan kel'|francijan]]
| Valdkundan pämez' = [[Makron Emmanuel'|Emmanuel' Makron]]
| Päministr = [[Kaznöv Bernar|Bernar Kaznöv]]
| Religii = [[hristanuskond]], [[ateizm]]
| Valüt = [[evro]] (€) (EUR)
| Internet-domen = [[.fr]]<ref>Mugažo [[.eu]] kuti EÜ:n ühtnii.</ref>
| Telefonkod = +33
| Aigvö = tal'vel [[UTC]]+1,<br/>kezal [[UTC]]+2
}}
{{Znamoičendad|Francii (znamoičendad)}}
'''Francii''' ({{lang-fr|France}}), täuz' oficialine nimi — '''Francijan Tazovaldkund''' ({{lang-fr|République française}}), om valdkund [[Päivlaskmaine Evrop|Päivlaskmaižes Evropas]], [[Keskmeri|Keskmeren]] da [[Atlantine valdmeri|Atlantižen valdmeren]] randoil. Sen pälidn da kaikiš suremb lidn om [[Pariž]].

Francii om üks' videspäi kaikenaigaižes [[Ühtenzoittud Rahvahiden Organizacii|ÜRO:n]] valdkundas-ühtnijaspäi. Vspäi 1949 Francii om [[PAKO:n]] ühtnii (vozil 1966−2009 ei ühtnend sodavägil), vspäi 1957 [[Evropan Ühtištuz|EÜ:n]] ühtnii sen alusenpanijaks.

== Istorii ==
Valdkundan aluz om pandud vl 863 Verdenan kožundkirjutesen satuseks. Vll 1789−1799 mail'man [[Sur' francine revolücii|ezmäine buržuazine revolücii]] tegihe Francijas i Ezmäine Tazovaldkund oli sätud.

Vn 1958 4. päiväl redukud jäl'gmäine konstitucii (Videnden Tazovaldkundan konstitucii) om vahvištadud.

== Geografijan andmused ==
[[Fail:France map Lambert-93 topographic-blank.svg|thumb|left|250px|Francijan topografine kart.]]
Kontinentaližel Francijal oma mavaldkundröunad [[Ispanii|Ispanijanke]], [[Andorr]]anke, [[Bel'gii|Bel'gijanke]], [[Lüksemburg]]anke, [[Saksanma]]nke, [[Šveicarii|Šveicarijanke]], [[Italii|Italijanke]] da [[Monako]]nke. Ühthine röunoiden piduz — 2751 km. Sen ližaks, [[Francijan Gvian]] om röunoiš [[Brazilii|Brazilijanke]] (649 km) da [[Surinam]]anke (556 km). Ühthine röunoiden piduz — 1205 km. Ühthemänho — 3956 km.

Valdkundan ühthine pind — 674 843 km², sidä kesken metropolijas — 547 030 km². Valdmeren randanpird om 4853 km, sidä kesken metropolijas — 3427 km.

Londuseližed pävarad oma [[kivihil']], [[metall]]ad ([[raud|raudkivend]], [[uran (himine element)|urankivend]], [[alüminii|boksitad]], [[cink]], [[vas'k]], [[hahktin]], [[nikel']]); toižed varad — [[mec]], [[gidroenergii]], [[kaliisol|kalii]]- da [[kivisol]], [[kivivoi]], [[londuseline gaz]].

== Politine sistem ==
[[Fail:Paris Assemblee Nationale DSC00074.jpg|thumb|right|250px|''[[Burboniden pert'kulu]]'' om Francijan parlamentan alakodin ištundoiden sija [[Pariž]]as.]]
Ohjandusen form om unitarine konstitucine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident. Hän paneb päministrad radsijha.

Parlament om kaks'kodine. Üläkodi om Senat ({{lang-fr|Sénat}}) 348 ühtnijanke. Valičijoiden kollegii änestab heid kudeks vodeks, se kogoneb alakodin da municipalitetoiden ühtnijoid, a mugažo valdkundan pänevojid. Senatan mülükund udištase poleks kaikuččel koumandel vodel. Alakodi om Nacionaline Suim ({{lang-fr|Assemblée nationale}}) 577 delegatanke, kaik rahvaz valičeb heid videks vodeks. Alakodile sab pästta ohjastust radmaspäi miččel taht aigal.

Vn 2017 7. päiväl semendkud [[Makron Emmanuel'|Emmanuel' Makron]] om valitud udeks 25. prezidentaks (kahtenz' tur — 66,06%), tuleškandeb radho nedališ, 15. päiväspäi. Vs 2016 tal'vkun 6. päiväspäi [[Kaznöv Bernar|Bernar Kaznöv]] om ohjastusen pämez'.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Francijan administrativiž-territorialine jagand]].''

Francii jagase 27 regionha ({{lang-fr|région}}): 22 metropolijan regionad da 5 merentagašt regionad-departamentad. Metropolijad alajagasoiš 96 departamentha ({{lang-fr|département}}). Kaik om 101 departamentad. Sen ližaks, 5 merentagašt territorijad da 3 territorijad eriliženke statusanke oma Francijan palaks.

== Eläjad ==
Francijas elädas [[francijalaižed]].

Toižed sured lidnad (enamba 1 mln ristituid lidnaglomeracijas vl 2012, surembaspäi penembha): [[Lion]], [[Marsel']], [[Tuluz]], [[Lill']], [[Bordo]], [[Nicc]].

Vl 2013 eläjiden lugu oli 65.951.611 ristitud.

== Ižanduz ==
Vl 2011 Francijan päeksport oli [[avto]]d, [[jüguavto]]d da niiden palad (9%), [[lendim]]ed, [[punolendim]]ed da kosmine tehnik (8%), [[likutim]]ed da [[gazturbin]]ad (läz 5%), [[zell'|zelläd]] (5%); toine eksport — [[kivivoi]] (3%), [[vin]] (2%), [[elektromašiništ]], [[nižu]], [[sagud]].

== Homaičendad ==
<references />

== Irdkosketused ==
* [http://www.assemblee-nationale.fr/ Francijan parlamentan alakodin oficialine sait (''assemblee-nationale.fr'').] {{ref-fr}} {{ref-en}}
* [http://www.gouvernement.fr/ Francijan Tazovaldkundan ohjastusen oficialine sait (''gouvernement.fr'').] {{ref-fr}} {{ref-en}}

{{Commons|France}}
{{Evrop}}

[[Kategorii:Francii| ]]
