{{Eländpunkt
 | Nimi = Veihai<br />威海市
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 2,906,548
 | Voz' = 2020
 | Pind = 5,797
 | Fail = Weihai City.jpg
 | Pämez' = 
 | Telefonkod = +86-631
 | Aigvö = [[UTC]]+8
}}
'''Veihai''' ({{lang-zh|威海市}}, [[pin'jin']]: ''Wēihăi Shì'') om lidn, lidnümbrik da meriport [[Kitai]]n päivnouzmas, mülüb [[Šan'dun]]-agjaha.

== Istorii ==
Vll 1890−1930 ''Veihaivei''-territorii ({{lang-zh|威海卫}}) oli [[Britanine imperii|Suren Britanijan]] kortomas i nimitihe lidnad ''Port Edvard:aks'' ({{lang-en|Port Edward}}). Om Kitain lidnan oficialiženke statusanke vspäi 1951. Lidnümbrik om olmas vspäi 1987.

Veihai šingotase industrijan koumel zonal (oma zavottüd vll 1991, 1992 i 2000), kalanümbriradmižel i turizmal, maižandusel (pähkmed, fruktad).

== Geografijan andmused ==
Lidn sijadase agjan pohjoižpäivnouzmas, Šan'dunan pol'sarel, [[Pakuine meri|Pakuižen meren]] randal. Röunatab [[Jan'tai]]nke päivlaskmas.

Klimat om [[ven vö|ven]] ümbärdajan meren valatoitandanke, kovad tulleid oma paksud. Voden keskmäine lämuz om +12,5 C°, heinkun-elokun +24..+25 C°, tal'vkun-uhokun −1..+2 C°. Paneb sadegid 680 mm vodes, enamba heinkus-elokus (308 mm pordos), vähemba tal'vkus-keväz'kus (13..22 mm kus).

Veihain lidnümbrik jagase kahteks lidnrajonaks (环翠 ''Huan'cui'' i 文登 ''Ven'den'') da kahteks lidnmakundaks. Ned alajagasoiš 66 ühtnikaks: 52 žilod i 14 irdkomitetad.

== Eläjad ==
Vn 2010 Kitain rahvahanlugemižen mödhe lidnümbrikon eläjiden lugu oli 2 804 771 ristitud, sidä kesken kahten lidnrajonan — 1,5 mln ristituid.

Viden universitetan kampusad (Šan'dun-agj, Harbin, Pekin) oma avaitud lidnümbrikos.

== Irdkosketused ==
* [http://www.weihai.gov.cn/ Lidnan tobmuden sait (''weihai.gov.cn'').] {{ref-zh}} {{ref-en}} {{ref-ja}} {{ref-ko}}
{{Commons|Category:Weihai}}

[[Kategorii:Veihai| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
[[Kategorii:Šan'dun]]
