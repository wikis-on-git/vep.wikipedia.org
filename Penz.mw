{{Eländpunkt
 | Nimi = Penz<br />Пенза
 | Lidnanznam = Coat of Arms of Penza (Penza oblast) (2001).png
 | Flag = Flag of Penza.png
 | Lidnanznam text = Penzan lidnanznam
 | Flag text = Penzan flag
 | Valdkund = Venäma
 | Eläjiden lugu = 523,553
 | Voz' = 2018
 | Pind = 290.4
 | Fail = Penza 2013.png
 | Pämez' = Nikolai Taktarov<br />(eloku 2018—)
 | Telefonkod = +7-8412-xxx-xxx
 | Avtokod = 58
 | Aigvö = [[UTC]]+3 ([[MSK]]+0)
}}
[[Fail:Районы Пензы.png|thumb|left|250px|Penzan rajonad:<br />{{legend|orange|Raudten rajon}} {{legend|Yellow|Leninan rajon}} {{legend|fuchsia|Oktäbrin rajon}} {{legend|#00FF7F|Pervomaiskii-rajon}}]]
'''Penz''' ({{lang-ru|Пенза}}) om lidn da lidnümbrik i raudtesol'm [[Venäma]]n päivlaskmas. Se om [[Penzan agj]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1663 kuti ''Penz-lidnuz'' Venäman röunal, mainitase lidnan statusanke kerdalaz. Om nimitadud penen Penz-jogen mödhe ({{lang-ru|Пенза}} 78 km pitte, Suran hura ližajogi). Vozil 1796−1928 oli Penzan gubernijan pälidnaks. Vl 1874 raudte tuli lidnha.

Penz šingotase erazvuiččel mašinansauvomižel (kompressorad, torvarmatur, kosmižen i himižen sarakon täht), teraztorviden pästandal, elektronikan i ladimiden edheotandoil, zell'tegimel, bumagfabrikal (bumag-aluz), sömtegimištol (liha- i maidproduktad, konditerine fabrik).

== Geografijan andmused ==
Lidn sijadase [[Sur (Volgan ližajogi)|Sur-jogen]] molembil randoil ({{lang-ru|Сура}}, [[Volg]]an oiged ližajogi), 174 m keskmäižel korktusel valdmeren pindan päl. Matkad [[Moskv]]hasai om 629 km lodeheze avtotedme. [[Zarečnii (Penzan agj)|Zarečnii]]-SATÜ röunatab lidnanke päivnouzmas. Suran vezivaradim om ülezjogen, suvipäivnouzmha lidnaspäi.

Penz jagase 4 (vspäi 1979) lidnrajonha, ičeze administracii om kaikuččes, no ned ei olgoi municipaližikš ühtnikoikš. Lidn om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 517 311 ristitud. Kaikiš suremb ristitišt oli 552 tuhad eläjid vozil 1992−1993.

== Transport ==
Avtobusad, trolleibusad, maršruttaksid i taksid oma kundaližeks transportaks lidnas. «Moskv — Čeläbinsk»-mante ([[M5 (avtote)|M5]], «Ural») ümbärdab lidnfartaloid pohjoižespäi. Ezilidnelektrojonused ühtenzoittas lähižidenke lidnoidenke.

Federaline civiline Penz-lendimport (''PEZ / ПНА'', 181 tuh. passažiroid vl 2018) sijadase 9 km suvhe lidnan keskusespäi. Tehtas reisid Moskvha, om sezonižid reisid Sočihe i Simferopolihe.

== Tetabad sündnuded ==
* [[Lermontov Mihail|Mihail Lermontov]] (1812−1841) — oli venälaine kirjutai da runokirjutai.
* [[Jegor Krid]] (sünd. 1994) — venälaine pajatai.
* [[Timur Rodrigez]] (Timur Kerimov) (sünd. 1979) — azerbaidžanlaine mez', Venäman pajatai, TV-vedai, akt'or.
* [[Volä Pavel|Pavel Volä]] (sünd. 1978) — venälaine akt'or, jumorist.

== Homaičendad ==
<references />

== Irdkosketused ==
* [http://www.pgduma.ru/ Lidnan Duman oficialine sait (''pgduma.ru'').] {{ref-ru}}
* [http://www.penza-gorod.ru/ Lidnan administracijan oficialine sait (''penza-gorod.ru'').] {{ref-ru}}
{{Commons|Category:Penza}}

{{Penzan agjan lidnad}}
{{Venälaižen Federacijan subjektoiden pälidnad}}

[[Kategorii:Penz| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Penzan agjan lidnad|*]]
[[Kategorii:Penzan agj|*]]
[[Kategorii:Penzan agjan lidnümbrikod]]
