{{Eländpunkt
 | Nimi = Bremen
 | Lidnanznam = Bremen Wappen(Mittel).svg
 | Flag = Flag of Bremen.svg
 | Lidnanznam text = Bremenan lidnanznam
 | Flag text = Bremenan flag
 | Valdkund = Saksanma
 | Eläjiden lugu = 568,006
 | Voz' = 2017-12-31
 | Pind = 326.73
 | Fail = Bremen montage.jpg
 | Pämez' = Karsten Ziling<br />(heinku 2015—)
 | Telefonkod = +49-421
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Bremen, administrative divisions (towns+districts) - de - colored.svg|thumb|left|250px|Bremen-lidnan ümbrikod.]]
'''Bremen''' (mugažo [[saksan kel'|saksan kelel]], virktas: [ˈbʁeːmən]) om lidn [[Saksanma]]n lodehes, [[Bremen (federacijanma)|Bremen-federacijanmas]] (sen toine nimi om ''Joudjaline Ganzejan Bremen-lidn''), kudambha mülüb [[Bremerhafen]]-lidn-port-ki.

== Istorii ==
[[Karl Sur']] pani eländpunktan alust vl 787 arhiepiskopoiden rezidencijaks. Vl 1260 Bremen ühtni [[Ganzejan Ühtnend|Ganzejha]]. Lidnas tegihe torguindlaivoid («koggoid») kaiken Ganzejan täht.

Bremen šingotase aerokosmižel industrijal (palad [[Airbus]]-kompanijan täht, kosmižen [[EADS Astrium]]-kompanijan tegim), avtosauvomižel ([[Daimler]]-gruppan [[Mercedes-Benz]]-kebnavtoiden tegim), mašiništon tehmižel (torvarmatur i purukondensatižen sisteman ladimed), sömtegimištol (olud, merenproduktad i kül'menzoittud söndtavarad, kofe, šokolad, paštikod) da sen kompanijoiden päfateroil, mugažo kaikiš suremb mail'mas [[vill]]an kompanii sijadase lidnas. Kogosüdäiprodukt ühthele hengele oli US$53,379 vl 2013.

== Geografijan andmused ==
Lidn sijadase [[Vezer]]-jogen randoil 60 km sen jogensuspäi, 10..32 m korktusil valdmeren pindan päl (11 m om keskmäine). [[Alasaksonii]]-federacijanma ümbärdab Bremenad kaikiš polišpäi. Lähembaižed sured lidnad oma [[Gamburg]] 110 km pohjoižpäivnouzmha da [[Gannover]] 120 km suvipäivnouzmha.

Bremen jagase 5 ümbrikho (saks. ''Stadtbezirk''): Pohjoine, Suvi, Päivlaskm, Päivnouzm, Keskuz (saks. ''Nord, Süd, West, Ost, Mitte'').

== Eläjad ==
Vn 2011 EÜ:n rahvahanlugemižen mödhe eläjiden lugu oli 542 707 ristitud. Kaikiš suremb lidnan ristitišt oli 607 184 eläjad vl 1969. Läz 2,4 mln ristituid elädas lidnas ezilidnoidenke («Bremen — [[Ol'denburg]]»-region).

== Transport ==
Avtobusad da tramvaid oma kundaližeks transportaks lidnas. Lidnelektrojonused (saks. ''Bremen S-Bahn'') ühtenzoittas ezilidnoidenke.

Rahvahidenkeskeine civiline Bremen-lendimport (''BRE'', 2,5 mln passažiroid vl 2017) sijadase 3 km suvhe lidnan keskusespäi, Vezeran hural randpolel. Sišpäi tehtas reisid Evropan äjihe surihe lidnoihe da čarterreisid Keskmeren lebutahoihe, Saksanman surihe lidnoihe.

== Irdkosketused ==
* [http://www.bremen.de/ Lidnan tobmuden sait (''bremen.de'').] {{ref-de}} {{ref-en}}
{{Commons|Category:Bremen}}

{{Saksanman federacijanmad}}

[[Kategorii:Bremen| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Bremen (federacijanma)|*]]
