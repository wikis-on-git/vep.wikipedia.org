{{Eländpunkt
 | Nimi = Istr<br />Истра
 | Lidnanznam = Coat of Arms of Istra (2008).png
 | Flag = Flag of Istra.svg
 | Lidnanznam text = Istran lidnanznam
 | Flag text = Istran flag
 | Valdkund = Venäma
 | Eläjiden lugu = 33,558
 | Voz' = 2020-01-01
 | Pind = 17
 | Fail = Истра-коллаж1.jpg
 | Pämez' =
 | Telefonkod = +7-49831-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Istr''' ({{lang-ru|И́стра}}) om [[Venäma]]n lidn [[Moskvan agj]]an keskuzpalan päivlaskmas. Se om [[Istran lidnümbrik]]on (edel vn 2017 keväz'kud — rajonan) administrativine keskuz, kaikiš suremb lidn i eländpunkt.

== Istorii ==
Eländpunkt mainitase ezmäižen kerdan vl 1589 kuti Safatovo-žilo ({{lang-ru|Сафа́тово}}). Udesnimitihe sidä ''Voskresenskoje''-žiloks vl 1636 Sündun Eläbzdusen (ven. ''Воскресение'') jumalanpertin mödhe. Žilo sai makundan lidnan statusad ''Voskresensk''-nimitusenke vl 1781. Oli muite lidnaks vspäi 1796 vhesai 1921, sid' makundan i rajonan keskuseks. Udesnimitihe nügüdläižikš vl 1930 jogen mödhe. [[Toine mail'man soda|Toižen mail'man sodan]] aigan lidn oli okkupiruidud nacistoil lühüdaks aigaks vn 1941 lopus (26. kül'mku — 10. tal'vku), no oli muretud läz täuzin.

Istr-lidn šingotase elektrotehnikan i elektromehanikan tedotegimištaluzkundoil (masiništ üläkingitusiden täht, laivišton täht, elektrotermine, röntgenapparatad), metallanümbriradmižen tegimel, savičtegimel, sömtegimištol (maidproduktad, söm lapsiden täht), zell'edheotandal («KRKA»), mebel'tegimel i omblendfabrikal, kurortižel industrijal.

== Geografijan andmused ==
[[Fail:Istra City - Rayon administration.jpg|thumb|left|250px|Lidnümbrikon tobmuden pert'.]]
Lidn sijadase lidnümbrikon keskuzpalan päivnouzmas, [[Istr (jogi)|ühtennimižen jogen]] hural randal tobjimalaz ({{lang-ru|Истра}} 113 km pitte, [[Moskv (jogi)|Moskvan]] hura ližajogi), 165 m ü.m.t. keskmäižel korktusel. Matkad [[Moskv]]hasai (Moskvan avtorengaztehesai) om 35 km päivnouzmha. Lähembaine lidn om [[Dedovsk]] 12..15 km päivnouzmha orhal, avtotel vai raudtel.

''Novojerusalimskai''-raudtestancii ({{lang-ru|Новоиерусалимская}}, vspäi 1901, suvipäivlaskmas) i ''Istr''-platform (suves) ratas lidnas «Moskv ([[Rigan päraudtestancii (Moskv)|Rigan päraudtestancii]]) — [[Volokolamsk]]»-keskustal, se keskust om lidnan suviröunaks. Moskvan agjan pen' avtorengaz (A107-trass) mäneb 3 km päivnouzmha lidnaspäi.

Istr oli lidnankundan keskuseks edel vn 2017 keväz'kud, sen pind oli 22,88 km².

== Eläjad ==
Vl 1939 lidnan ristitišt oli 7 323 eläjad, vl 1959 — 6 982 eläjad. Vn 2010 Venäman rahvahanlugemižen mödhe lidnan eläjiden lugu oli 35 111 ristutud. Otab nelländest lidnümbrikon ristitištos. Kaikiš suremb ristitišt oli 35 800 eläjad vl 1992 i 35 139 eläjad vl 2014. [[Ortodoksine hristanuskond|Ortodoksižen hristanuskondan]] Novojerusalimskii-mez'jumalankodi (vspäi 1656, viž pühäpertid), kaks' jumalanpertid<ref>[http://sobory.ru/geo/locat/214 Istran pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 94,3%, [[ukrainalaižed]] — 1,8%, toižed rahvahad — 3,9%.

Professionaližen opendusen aluzkund om [[Krasnogorsk]]an kolledžan Istran filial i Istran profkolledž<ref>[http://ipc.edusite.ru/ Istran profkolledžan sait (''ipc.edusite.ru'').] {{ref-ru}}</ref>.

== Homaičendad ==
<references />

== Irdkosketused ==
* [http://istra-adm.ru/ Lidnümbrikon tobmuden aluzkundoiden oficialine sait (''istra-adm.ru'').] {{ref-ru}}
{{Commons|Category:Istra, Russia}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Istran lidnümbrik|*]]
