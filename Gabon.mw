{{Valdkund
| Nimi = Gabonan Tazovaldkund<br />République gabonaise
| Valdkundznam = Coat of arms of Gabon.svg
| Flag = Flag of Gabon.svg
| Valdkundznam text = Gabonan valdkundznam
| Flag text = Gabonan flag
| Pälidn = Librevil'
| Eläjiden lugu = 2,119,036<ref>[https://www.cia.gov/library/publications/the-world-factbook/geos/gb.html Gabonan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 267,667
| Kart = LocationGabon.svg
| Kel' = [[francijan kel'|francijan]]
| Valdkundan pämez' = [[Bongo Ondimba Ali ben|Ali ben Bongo Ondimba]]
| Päministr = [[Rose Christiane Ossouka Raponda]]
| Religii = [[hristanuskond]], [[islam]]
| Valüt = [[KFA:n frank]] (XAF)
| Internet-domen = [[.ga]]
| Telefonkod = +241
| Aigvö = [[UTC]]+1
}}
'''Gabon''' ({{lang-fr|Gabon}} [ɡaˈbõ]), täuz' oficialine nimituz — '''Gabonan Tazovaldkund''' ({{lang-fr|République gabonaise}}), om valdkund [[Afrik|Keskmäižes Afrikas]]. Pälidn da kaikiš suremb lidn om [[Librevil']].

== Istorii ==
Vn 1960 17. päiväl elokud Gabon tedištoiti ičeze ripmatomudes [[Francii|Francijaspäi]].

Vl 1961 nügüdläine Konstitucii om vahvištadud. Se om väges voziden 1975, 1991, 2003 znamasižidenke vajehtusidenke.

== Geografijan andmused ==
[[Fail:Gabon Topography.png|thumb|left|250px|Gabonan topografine kart.]]
Gabon om mavaldkundröunoiš [[Ekvatorialine Gvinei|Ekvatorialiženke Gvinejanke]] lodehes (röunan piduz — 345 km), [[Kamerun]]anke pohjoižes (349 km), [[Kongon Tazovaldkund]]anke (2567 km) päivnouzmas da suves. Ühthine röunoiden piduz — 3261 km. Valdkund sijadase [[Atlantine valdmeri|Atlantižen valdmeren]] randpolel. Valdmeren [[Gvinejan laht]]en randišton pird om 885 km, se sijadase päivlaskmas da suvipäivlaskmas. Gabonan pind om 267 667 km².

Valdkundan kaikiš korktemb čokkoim om [[Ibundži]]-mägi (1575 m).

Klimat om räk da neps, [[ekvatorialine vö|ekvatorialine]] pohjoižes i [[subekvatorialine vö|subekvatorialine]] toižil paloil. Jogiden verk om tihed da täuz'vezine.

Londuseližed pävarad oma [[kivivoi]], [[londuseline gaz]], [[diamant]]ad, [[metall]]ad ([[raud|raudkivend]], [[uran (himine element)|urankivend]], [[niobii]], [[marganc]], [[kuld]]); toižed varad oma [[mec]], [[gidroenergii]].

== Politine sistem ==
[[Fail:Libreville-palais-senat.jpg|thumb|right|250px|''Senatan pert'kulu'' om Gabonan parlamentan üläkodin ištundoiden sija [[Librevil'|Libreviliš]].]]
Ohjandusen form om unitarine [[prezidentine tazovaldkund|prezidentine]] tazovaldkund dominirujanke partijanke. Valdkundan pämez' om prezident. Kaik rahvaz valičeb händast seičemeks vodeks, strokuiden lugu om röunatusita. Prezident paneb päministrad radnikusele.

Parlament om kaks'kodine. Üläkodi om Senat ({{lang-fr|Sénat}}) 91 ezitajanke, agjoiden suimad da municipaližed nevondkundad valitas heid kudeks vodeks. Alakodi om Nacionaline Suim (franc.: ''Assemblée Nationale'') 143 deputatanke. Kaik rahvaz valičeb kaikid heid (edel oli 120 deputatad i prezident pani 9 heišpäi), valdatusiden strok om viž vot.

Nügüdläine Gabonan prezident om [[Ali ben Bongo Ondimba]], radab vs 2009 elokun 30. päiväspäi, valitihe järgkerdan vn 2016 27. päiväl redukud (sai 49,80%). [[Žuljen Nkoge Bekale]] radab päministran vs 2019 vilukun 12. päiväspäi. Parlamentan ühtnijoiden pidestunuded valičendad oliba vn 2018 6. i 27. päivil redukud (edel sidä vn 2011 tal'vkus).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gabonan administrativiž-territorialine jagand]].''

Gabon jagase 9 agjaha (provincijha, {{lang-fr|province}}). Agjad alajagasoiš 50 departamentaks (franc.: ''département'').

== Eläjad ==
Gabonas elädas [[gabonalaižed]]. Vn 2014 heinkus valdkundan ristitišt oli 1 672 597 eläjad. Kaikiš suremb ristitišt om nügüd'.

Uskondan mödhe (2012): Riman [[katoline jumalankodikund|katolikad]] — 42,3%, [[protestantizm|protestantad]] — 12,3%, toižed [[hristanuskond|hristanuskojad]] — 27,4%, [[islam]]anuskojad — 9,8%, [[animizm|animistad]] — 0,6%, toižed uskojad — 0,5%, uskondata i uskondan ozutandata — 7,1%.

Toižed sured lidnad (enamba 50 tuh. ristituid vl 2010, surembaspäi penembha): [[Port Žantil']], [[Fransvil']]. Vl 2006 ristitišton viž kudendest oliba lidnoiden eläjikš. 

== Ižanduz ==
Gabonan päeksport om [[kivivoi]] (69%), [[pu (material)|pumaterialad]] (16%), [[marganc]] (10%); toine eksport — [[räzin]] londuseližes [[kaučuk]]aspäi (1%), kontorkalud (1%).

== Homaičendad ==
<references />

== Irdkosketused ==
* [http://www.gouvernement.ga/ Gabonan Tazovaldkundan oficialine sait (''gouvernement.ga'').] {{ref-fr}}
{{Commons|Gabon}}

{{Afrik}}

[[Kategorii:Gabon| ]]
