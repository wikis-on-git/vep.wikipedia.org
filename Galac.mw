{{Eländpunkt
 | Nimi = Galac<br />Galați
 | Lidnanznam = ROU GL Galati CoA.png
 | Flag = 
 | Lidnanznam text = Galacan lidnanznam
 | Flag text = 
 | Valdkund = Romanii
 | Eläjiden lugu = 304,340
 | Voz' = 2016
 | Pind = 246.4
 | Fail = Galati20080617.JPG
 | Pämez' = Ionuc-Florin Pukänu<br/>(2016—,<br/>''Ionuț-Florin Pucheanu'')
 | Telefonkod = +40-(0)x36
 | Aigvö = tal'vel [[UTC]]+2,<br />kezal [[UTC]]+3
}}
'''Galac''' ({{lang-ro|Galați}} [ɡaˈlat͡sʲ]) om [[Romanii|Romanijan]] lidn da port valdkundan päivnouzmas-suvipäivnouzmas. Se om valdkundan kahesanz' lidn eläjiden lugun mödhe, [[Galacan ümbrik]]on administrativine keskuz.

== Istorii ==
Eländpunkt mainitase vspäi 1445. Nimituz libub grekižes ''Galazion''-sanaspäi ({{lang-el|Γαλαζιον}} «taivazma»), mugoi lidnan nimi oli Vizantijan imperijas.

Galac šingotase [[raud]]an [[metallurgii|metallurgijan]] «[[Arselor-Mittal]]»-kompanijan kombinatal, laivansauvomižel i merijogiportal, himižel tegimištol, tekstilin da meblin pästandal.

== Geografijan andmused ==
Lidn sijadase röunanno Moldovanke, kontrol'punkt radab lidnanno, i ei edahan Ukrainan röunaspäi. Levitase [[Dunai]]n suhišton hural randal, koumel terrasal, 55 m ü.m.t. keskmäižel korktusel. Matkad [[Mustmeri|Mustmerennoks]] om 80 kilometrad. Lähembaine järed lidn om [[Brejil]] 15 km suvhe Dunain ülezjogen.

Klimat om [[ven vö|ven]] kontinentaline, keza om räk. Voden keskmäine lämuz om +11,1 C°, minimaline il'man lämuz oleskeli −28,6 C°. Paneb sadegid 487 mm vodes, 24 millimetraspäi uhokus 69 millimetrhasai kezakus.

== Eläjad ==
Vn 2011 Romanijan rahvahanlugemižen mödhe lidnan eläjiden lugu oli 249 432 ristitud. Kaikiš suremb lidnan ristitišt oli 326 141 eläjad vl 1992.

Ristitišton 98,5% oma [[romanijalaižed]] (2011).

Galacan «Dunărea de Jos» (Aladunain) universitet radab vspäi 1974 (11 752 üläopenikad 2015−2016. openduzvodes), se om sätud politehnižen i pedagogižen institutoiden ühtištusel.

== Irdkosketused ==
* [http://primariagalati.ro/ Lidnan oficialine sait (''primariagalati.ro'').] {{ref-ro}}
{{Commons|Galați}}

[[Kategorii:Romanijan lidnad]]
[[Kategorii:Eländpunktad kirjamišton mödhe]]
[[Kategorii:Galacan ümbrik|*]]
