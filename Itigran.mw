[[Fail:Arakamchechen1w.png|thumb|right|290px|Itigran (alahan) i [[Arakamčečen]] (ülähän) sared]]
[[Fail:Whale Ribs, Yttygran Island.jpg|thumb|right|275px|Kitoiden allei Itigranal]]
'''Itigran''' ('''Ittigran''') ({{lang-ru|Итыгран}}) om sar' [[Beringan meri|Beringan meren]] [[Senävinan sal'm]]es, [[Čukotkan avtonomine ümbrik|Čukotkan avtonomižen ümbrikon]] [[Providenskii rajon|Providenskii-rajonan]] röunoiš.

== Geografine sijaduz ==
Itigran sijadase pohjoižhe [[Čukotkan nem'|Čukotkan nemespäi]], läz longibokad [[Čukotkan pol'sar'|Čukotkan pol'sarenn'okuspäi]], 1,5 km kontinentaližes randištospäi i 3,8 km [[Arakamčečen]]-sarespäi. Pind om 55 km². Sar' vedase 13,5 km piduseks, kaikiš znamasine leveduz — 5 km.

Üläpunkt om Itigran-mägi 545 m kortte. Sarel om kaks' pen't järved — ''Keskmäine'' i ''Kamalikah''.

== Toponim ==
''Iginran'' (''Игынран'')-nimituz znamoičeb «händikahan peza» [[čukačun kel'|čukačun kelel]]. [[Eskimosan kel'|Eskimosan kelel]] ''Siklük'' (''Сиклюк'') om «lihakop». Om toine-ki toponiman augotižlibundan versii — čukačun ''Етгыран''-sanaspäi, mi znamoišeb «eländkodi pol'tel». Ende mecnikad kaiken tegiba seižutest sarel, konz oigeniba [[regikoir]]il vai [[baidar]]oil [[Čaplino]]späi [[Janrakinnot]]ha. Sigä hüvä mectuz oli meriživatoile, sigä-žo tegihe surid lihavaroid.

== Istorižed andmused ==
Itigran-sar' om avaitud da ümbrikirjutadud [[Litke Födor|Födor Litken]] ekspedicijan aigan vn 1828 elokus.

1940-nziden voziden augotišhesai [[eskimosalaižed|eskimosine]] [[Siklük]]-žilo oli olmas sarel.

== Kul'turjäl'gused ==
Sar' om tetab [[Kitoiden allei|Kitoiden allejal]] — amuižel [[eskimosalaižed|eskimosan]] sauvusel, kudamb kogoneb kaidud maha [[grenlandijalaine kit|grenlandijaižiden kitoiden]] pämalloiden da löugluiden paralleližiš rivišpäi. Kitoiden allei om tehtud 50-60 pämall'aspäi, 30 löugluspäi i sadoišpäi specialižešti pandud kivid. Datiruiše möhäižen Punukan periodal (XIV—XVI voz'sadad).

== Irdkosketused ==
* [http://www.vokrugsveta.ru/vs/article/5732/ Kitoiden allei [[Ümbri mirus]] aiglehtesen saital (''vokrugsveta.ru'').] {{ref-ru}}
* [http://www.ruschudo.ru/miracles/241.html Kitoiden allei, Venäman seičeme čudod (''ruschudo.ru'').] {{ref-ru}}
* [http://www.ethno-online.ru/index.php?go=Gallery&in=view&id=78 Kitoiden allejen fotod ''ethno-online.ru''-saital.]

[[Kategorii:Venäman sared]]
[[Kategorii:Rahvahatomad sared]]
[[Kategorii:Čukotkan avtonomine ümbrik]]
[[Kategorii:Beringan meri]]
[[Kategorii:Tünen valdmeren sared]]
[[Kategorii:Sared kirjamišton mödhe]]
