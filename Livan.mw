{{10000}}
{{Valdkund
| Nimi = Livanan Tazovaldkund<br />الجمهورية اللبنانية<br /><small>''(Al'-Džumhurija al'-Lübnanija)''</small>
| Valdkundznam = Coat of arms of Lebanon.svg
| Flag = Flag of Lebanon.svg
| Valdkundznam text = Livanan valdkundznam
| Flag text = Livanan flag
| Pälidn = Beirut
| Eläjiden lugu = 6,100,075<ref>[https://www.cia.gov/library/publications/the-world-factbook/geos/le.html Livanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 10,452
| Kart = LocationLebanon.svg
| Kel' = [[araban kel'|araban]]
| Valdkundan pämez' = [[Aun Mišel' Naim|Mišel' Aun]]
| Päministr = [[Diab Hasan|Hasan Diab]]
| Religii = [[islam]], [[hristanuskond]]
| Valüt = [[Livanan funt]] (LBP)
| Internet-domen = [[.lb]]
| Telefonkod = +961
| Aigvö = tal'vel [[UTC]]+2,<br />kezal [[UTC]]+3
}}
'''Livan''' ({{lang-ar|لبنان‎‎}} ''Lübnan''), täuz' oficialine nimi — '''Livanan Tazovaldkund''' ({{lang-ar|الجمهورية اللبنانية}} ''Al'-Džumhurija al'-Lübnanija''), om valdkund [[Päivlaskmaine Azii|Päivlaskmaižes Azijas]], [[Keskmeri|Keskmeren]] randal. Sen pälidn da kaikiš suremb lidn om [[Beirut]].

== Istorii ==
Vn 1943 22. päiväl kül'mkud Livan tedištoiti ičeze ripmatomudes [[Francii|Francijaspäi]].

Vn 1926 semendkun 23. päivän vahvištadud Konstitucii (völ edel ripmatomut) tirpi järgenduselišt udištamišt vl 1990.<ref>[http://archive.is/20130802161349/worldconstitutions.ru/archives/90 Livanan Konstitucii 1990. — ''Worldconstitutions.ru''.] {{ref-ru}}</ref>

Vozil 1975−1990 sur' Rahvahanikoiden soda tegihe valdkundas.

== Geografijan andmused ==
[[Fail:Lebanon Topography.png|thumb|left|250px|Livanan topografine kart.]]
Valdkund otab [[Keskmeri|Keskmeren]] päivnouzmaižen randan palad. Mererandan piduz om 225 km.

Livan om mavaldkundröunoiš [[Sirii|Sirijanke]] pohjoižes da päivnouzmas (röunoiden piduz — 375 km), [[Izrail'|Izrailinke]] suves (79 km). Ühthine röunoiden piduz — 454 km.

Mererandaline alangišt om vaiše severt-se kilometrad levette. Mäged ottas valdkundan tobmad palad, ned oma [[Livan (mägisel'g)|Livan]]- da [[Antilivan]]-mägisel'gad. Kaikiš korktemb čokkoim om [[Livan (mägisel'g)|Livan]]-sel'gan [[Kurnat as Saud]]-mägi, 3088 m valdmeren pindan päl.

Klimat om [[Keskmeri|Keskmeren]] [[tropine vö|tropine]]. Keskmäine lämuz kezal om +28 C° mererandal, +22 C° mägil; tal'vel +13° da +6°. Paneb sadegid 400 mm vodes mererandal, 1000 mm mägipautkil. Tal'vel om vilukaz da neps (mägil lämuz om alemba noläd, sigä paneb lunt, se ei suland lophu kezhasai). Kezal om räk da kuivahk. Lete- da pölütorokad oleskeldas.

Londuseližed varad oma [[vezi]], [[raud|raudkivendod]], [[mouckivi]], [[keitandsol]].

== Politine sistem ==
[[Fail:BeirutParliament.jpg|thumb|right|250px|Livanan parlamentan pert' [[Beirut]]as.]]
Ohjandusen form om unitarine [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om prezident ({{lang-ar|رئيس الجمهورية اللبنانية}} ''Rajijs aldžumhuriat allubnania''). Parlament valičeb händast kudeks vodeks, üks'jäižeks strokuks. Prezident vahvištab ohjastusen päministrad parlamentan nevondan mödhe. Kvotad uskondan mödhe ottud kaikes tobmudes: prezident om hristanuskoi, päministr om islamanuskoi. Ministrišton radsijad alajagasoiš mugažo: pol'ohjastust oma hristanuskojad, ohjastusen kahtenz' pol' oma islamanuskojad.

Livanan parlament om üks'kodine Ezitajiden Suim ([[araban kel'|araban kelel]]: مجلس النواب ''Mažlis an-Nuvvab'') 128 ühtnijanke, sidä kesken 64 oma [[hristanuskond|hristanuskojišpäi]], 64 — [[islam]]an uskojišpäi.

Vl 2018 semendkun 6. päiväl Livanan parlamentoiden ühtnijoiden valičendad oliba (valdkundan parlamentha sidä kesken), edeližed valičendad oliba vl 2009. Vl 2016 redukun 31. päiväl prezidentan pit'kastunuded valičendad parlamentas oliba, [[Mišel' Aun]] om valitud, hän-žo tegi prezidentan velgusidme vll 1988 (sügüz'ku) − 1990 (reduku). [[Hasan Diab]] radab päministran vs 2020 vilukun 21. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Livanan administrativiž-territorialine jagand]].''

Livanan Tazovaldkund jagase 6 agjaks ({{lang-ar|muhafaza}}). Agjad alajagasoiš, päiči [[Beirut]]-pälidnas, 25 ümbrikoks (arab. ''kadaa''). Ümbrikod jagasoiš municipalitetoikš (arab. ''nahija'').

== Eläjad ==
[[Fail:Lebanon religious groups distribution.jpg|thumb|right|200px|Livanan levigandusen kart rahvahan da uskondan mödhe.]]
Livanas elädas [[livanalaižed]]: [[arabalaižed]] — 95%, [[armenijalaižed]] — 4%, toižed rahvahad — 1%. Arabad-hristanuskojad nimitadas ičtase finikijalaižikš. Vn 2014 heinkus valdkundan ristitišt oli 5 882 562 eläjad.

Uskondan mödhe (2017): [[islam|islamanuskojad]] — 57,7% (28,7% sunnitad, 28,4% šijitad, toižed oma alavitad da ismailitad), [[hristanuskond|hristanuskojad]] — 36,2% (kaikiš suremb religijankund om katolikad), [[druzad]] — 5,2%, toižed uskojad — 0,9%.

Livanan toižed sured lidnad (enamba 100 tuh. ristituid, surembaspäi penembha): [[Tripoli (Livan)|Tripoli]], [[Sidon]], [[Zahle]], [[Alei]]. Kaik om läz tuhad lidnoid valdkundas. Lidnoiden ristitišton mär om 56%.

== Ižanduz ==
Kaikiš enabma šingotadud [[maižanduz]] araban mail'mas. Turizman potencial.

Vl 2012 Livanan päeksport oli [[kuld]] (21%), [[juvelirižed tegesed]] da [[kalližarvoižed kived]] (11%), elektromašiništ (10%); toine eksport — [[raud]], [[vas'k]], [[alüminii]], [[cement]], [[kirj]]ad, [[frukt]]ad.

== Homaičendad ==
<references />

== Irdkosketused ==
* [http://www.lp.gov.lb/ Livanan parlamentan oficialine sait (''lp.gov.lb'').] {{ref-ar}}
* [http://www.presidency.gov.lb/ Livanan prezidentan oficialine sait (''presidency.gov.lb'').] {{ref-en}} {{ref-ar}} {{ref-fr}}
* [http://www.pcm.gov.lb/ Livanan ohjastusen oficialine sait (''pcm.gov.lb'').] {{ref-ar}}
* [http://www.dawlati.gov.lb/en/home Livanan e-ohjastusen oficialine portal (''dawlati.gov.lb'').] {{ref-en}} {{ref-ar}} {{ref-fr}}
{{Commons|Lebanon}}

{{Azii}}

[[Kategorii:Livan| ]]
