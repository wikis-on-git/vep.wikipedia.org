{{Valdkund
| Nimi = Livanan Tazovaldkund<br />الجمهورية اللبنانية<br /><small>''(Al'-Džumhurija al'-Lübnanija)''</small>
| Valdkundznam = Coat of arms of Lebanon.svg
| Flag = Flag of Lebanon.svg
| Valdkundznam text = Livanan valdkundznam
| Flag text = Livanan flag
| Pälidn = Beirut
| Eläjiden lugu = 5,882,562<ref>[https://www.cia.gov/library/publications/the-world-factbook/geos/le.html Livanan ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 10,452
| Kart = LocationLebanon.svg
| Kel' = [[araban kel'|araban]]
| Valdkundan pämez' = [[Salam Tammam|Tammam Salam]] (''velgusiden oigendai'')
| Päministr = [[Salam Tammam|Tammam Salam]]
| Religii = [[islam]], [[hristanuskond]]
| Valüt = [[Livanan funt]] (LBP)
| Internet-domen = [[.lb]]
| Telefonkod = +961
| Aigvö = tal'vel [[UTC]]+2,<br />kezal [[UTC]]+3
}}
'''Livan''' ([[araban kel'|arab.]]: لبنان‎‎ ''Lübnan''), täuz' oficialine nimi — '''Livanan Tazovaldkund''' ([[araban kel'|arab.]]: الجمهورية اللبنانية ''Al'-Džumhurija al'-Lübnanija''), om valdkund [[Päivlaskmaine Azii|Päivlaskmaižes Azijas]], [[Keskmeri|Keskmeren]] randal. Sen pälidn da kaikiš suremb lidn om [[Beirut]].

== Istorii ==
Vl 1943 kül'mkun 22. päiväl Livan tedoti ičeze ripmatomudes [[Francii|Francijaspäi]].

Vn 1926 semendkun 23. päivän vahvištadud Konstitucii (völ edel ripmatomut) tirpi järgudištamišt vl 1990<ref>[https://archive.is/20130802161349/worldconstitutions.ru/archives/90 Livanan Konstitucii 1990. — Worldconstitutions.ru.] {{ref-ru}}</ref>.

Vozil 1975-1990 sur' Rahvahanikoiden soda oli valdkundas.

== Geografijan andmused ==
[[Fail:Lebanon Topography.png|thumb|left|250px|Livanan topografine kart.]]
Livan otab [[Keskmeri|Keskmeren]] päivnouzmaižen randan palad. Mererandan piduz om 225 km.

Livan om mavaldkundröunoiš [[Sirii|Sirijanke]] pohjoižes da päivnouzmas (röunoiden piduz — 375 km), [[Izrail'|Izrailinke]] suves (79 km). Ühthine röunoiden piduz — 454 km.

Mererandaline alangišt om vaiše severt kilometrad levette. Mäged ottas valdkundan tobmad palad, ned oma [[Livan (mägisel'g)|Livan]]- da [[Antilivan]]-mägisel'gad. Kaikiš korktemb čokkoim om [[Livan (mägisel'g)|Livan]]-sel'gan [[Kurnat as Saud]]-mägi, 3088 m valdmeren pindan päl.

Klimat om [[Keskmeri|Keskmeren]] [[tropine vö|tropine]]. Kesklämuz kezal om +28°C mererandal, +22°C mägil; tal'vel +13° da +6°. Paneb sadegid 400 mm vodes mererandal, 1000 mm mägipautkil. Tal'vel om vilukaz da neps (mägil lämuz om alemba noläd, sigä paneb lunt, se ei suland lophu kezhasai). Kezal om räk da kuivahk. Lete- da pölütorokad oleskeldas.

Londuseližed varad oma [[vezi]], [[raud|raudkivendod]], [[mouckivi]], [[keitandsol]].

== Politine sistem ==
[[Fail:BeirutParliament.jpg|thumb|right|250px|Livanan parlamentan pert' [[Beirut]]as.]]
Ohjandusen form om unitarine [[parlamentine tazovaldkund|parlamentine]] tazovaldkund äjiden partijoiden sistemanke. Kvotad uskondan mödhe ottud kaikes tobmudes: prezident om hristanuskoi, päministr om islaman uskoi. Ministrišton radsijad alajagase mugažo: pol'ohjastust oma hristanuskojad, toine ohjastusen pol' oma islaman uskojad.

Valdkundan pämez' om prezident. Parlament valičeb händast 6 vodeks, üks'jäižeks strokuks. Prezident vahvištab ohjastusen päministrad parlamentan nevondan mödhe.

Livanan parlament om üks'kodine Ezitajiden Suim ([[araban kel'|araban kelel]]: مجلس النواب ''Mažlis an-Nuvvab'') 128 ühtnijanke (64 — [[hristanuskond|hristanuskojišpäi]], 64 — [[islam]]an uskojišpäi).

Vl 2009 kezakun 7. päiväl Livanan järgvaličendad parlamentha oliba (valdkundan parlamentha sidä kesken), sen jäl'ghe parlamentan ühtnijad jätksi ičeleze valdatusid kahtendeks strokuks. Vl 2008 semendkun 25. päiväl prezidentan järgvaličendad parlamentas oliba, Mišel' Suleiman oli valitud. Hänen valdatused lopihe vl 2014 semendkun 25. päiväl, sid' uden prezidentan valičendoid ei olend.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Livanan administrativiž-territorialine jagand]].''

Livanan Tazovaldkund alajagase 6 agjaha ([[araban kel'|arab.]] ''muhafaza''), a ned, päiči [[Beirut]]-pälidnas, — 25 ümbrikho ([[araban kel'|arab.]] ''kadaa''). Ümbrikod alajagase municipalitetoihe (arab. ''nahija'').

== Eläjad ==
[[Fail:Lebanon religious groups distribution.jpg|thumb|right|200px|Livanan levigandusen kart rahvahan da uskondan mödhe.]]
Livanas elädas [[livanalaižed]] ([[arabalaižed]] — 90%, [[armenijalaižed]] — 6%).

Livanan toižed sured lidnad (enamba 100 tuh. ristitud, surembaspäi penembha): [[Tripoli (Livan)|Tripoli]], [[Sidon]], [[Zahle]], [[Alei]]. Kaik om läz tuhad lidnoid valdkundas. Lidnristitišton mär om 56%.

== Ižanduz ==
Vl 2012 Livanan päeksport oli [[kuld]] (21%), [[juvelirižed tegesed]] da [[kalližarvoižed kived]] (11%), elektromašiništ (10%); toine eksport — [[raud]], [[vas'k]], [[alüminii]], [[cement]], [[kirj]]ad, [[frukt]]ad.

== Homaičendad ==
<references />

== Irdkosketused ==
* [http://www.lp.gov.lb/ Livanan parlamentan oficialine sait.] {{ref-ar}}
* [http://www.presidency.gov.lb/English/Pages/default.aspx Livanan prezidentan oficialine sait.] {{ref-en}} {{ref-ar}} {{ref-fr}}
* [http://www.dawlati.gov.lb/en/home Livanan e-ohjastusen oficialine portal.] {{ref-en}} {{ref-ar}} {{ref-fr}}

{{Commons|Lebanon}}
{{Azii}}

[[Kategorii:Livan| ]]
