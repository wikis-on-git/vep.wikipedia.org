{{Eländpunkt
 | Nimi = Beloreck<br />Белорецк <small>(ven.)</small><br />Белорет <small>(bašk.)</small>
 | Lidnanznam = Coat of Arms of Beloretsk (Bashkortostan).png
 | Flag = Flag of Beloretsk (Bashkortostan).png
 | Lidnanznam text = Beloreckan lidnanznam
 | Flag text = Beloreckan flag
 | Valdkund = Venäma
 | Eläjiden lugu = 64,921
 | Voz' = 2020
 | Pind = 41
 | Fail = BeloretskView.jpg
 | Pämez' = Kirill Jegupov<br />(heinku 2020—)
 | Telefonkod = +7-34792-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
[[Fail:Beloretsk Mosque2.JPG|thumb|left|250px|Vanh mečet', vn 2010 nägu]]
'''Beloreck''' ({{lang-ru|Белоре́цк}}, {{lang-ba|Белорет}}) om [[Venäma]]n lidn [[Baškortostanan Tazovaldkund]]an päivnouzmas. Se om [[Beloreckan rajon]]an da lidnankundan administrativine keskuz.

== Istorii ==
Eländpunktan aluz om pandud vl 1762 kuti ''Beloreckii tegim'' ({{lang-ru|Белорецкий завод}}) samha [[raud]]ad lähevenujas kivendospäi (kaks' löudmižsijad) metallurgijan mahtusel, om nimitadud venäkel'žen jogen nimitusen mödhe Venäman Berg-kollegijal. Žilo sai lidnan statusad vl 1923 nügüdläiženke nimenke. 21. voz'sadaspäi tegimen pätegend om teraraudvanuimen da terazkervačuiden pästand.

Beloreckan ižandusen päsarakod oma raudan [[metallurgii]] i metalltegesiden pästand (punotišed, veskad), sömtegimišt (leibänkombinat, argvoisagudkombinat, lihakombinat), sauvondmaterialiden tehmine (mecan ümbriradmine, raudbetontegesiden tegim).

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] molembil randoil i [[Uralmäged|Suviuralan]] pautkil, 500 m keskmäižel korktusel valdmeren pindan päl. Padosein om saudud lidnan keskuses Vaugedjogel, se röunatab Beloreckan uitad (vezivaradint). Matkad [[Uf]]ahasai om 245 km lodeheze. Lähembaine järed lidn om [[Magnitogorsk]] 90 km suvipäivnouzmha.

Klimat om [[ven vö|ven]] kontinentaline. Voden keskmäine lämuz om +2,4 C°.

Beloreck om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 68 806 ristitud. Kaikiš suremb ristitišt oli 75 tuhad eläjid vl 1987. Lidn otab kaks' koumandest rajonan ristitištos.

Rahvahad (2010): [[venälaižed]] — 69,6 %, [[baškiralaižed]] — 18,9 %, [[totarlaižed]] — 8,6 %, toižed rahvahad — 2,9 %.

[[Islam]]an «Žamig»-pämečet' i vanh pühäpert' oma olmas lidnas. [[Ortodoksine hristanuskond|Ortodoksižen hristanuskondan]] koume pühäpertid<ref>[http://sobory.ru/geo/locat/9516 Beloreskan pühäpertid ''sobory.ru''-saital.] {{ref-ru}}</ref> oma avaitud: ph. Stroican jumalanpert' i kaks' časounäd. Niiden ližaks Mikulai-čudonsädajan päjumalanpert' om sauvomas vspäi 2000.

Professionaližen opendusen aluzkundad: Beloreckan metallurgine, pedagogine i medicinine<ref>[http://www.belormedkol.ru/ Beloreckan medicinižen kolledžan sait (''belormedkol.ru'').] {{ref-ru}}</ref> kolledžad, Baškirijan arhitekturan da sauvondan kolledžan filial (ende Beloreckan sauvondan kolledž), üläopendusen aluzkundoiden koume filialad (Magnitogorsk, Uf).

Edeline lidnankundan pämez' om Sergei Poläkov (reduku 2013 — kezaku 2020).

== Galerei ==
<gallery mode="packed" heights="125px">
Beloret square.jpg|Metallurgoiden torg (2012)
Church in Beloretsk.jpg|Pühän Stroican jumalanpert', vn 2013 nägu
Заводоуправление. Вид с плотины.JPG|Beloreckan metallurgine kombinat i sen kontor vl 2012
Дкм белорецк.Центральный вход.JPG|Metallurgoiden kul'turkeskuz (2012)
Ilshats Beloretskrailwaystation.jpg|Beloreck-päraudtestancijan sauvuz vl 2010
</gallery>

== Homaičendad ==
<references />

== Irdkosketused ==
* [http://beloretsk.bashkortostan.ru/ Lidnan da rajonan tobmuden aluzkundoiden oficialine sait (''beloretsk.bashkortostan.ru'').] {{ref-ru}}
* [http://www.beloreck-tv.ru/ Lidnan telekompanijan sait (''beloreck-tv.ru'').] {{ref-ru}} {{ref-ba}}
{{Commons|Category:Beloretsk}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Beloreckan rajon|*]]
