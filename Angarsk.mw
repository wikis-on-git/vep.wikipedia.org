{{Eländpunkt
 | Nimi = Angarsk<br />Ангарск
 | Lidnanznam = Coat of Arms of Angarsk.svg
 | Flag = Flag of Angarsk (2004).svg
 | Lidnanznam text = Angarskan lidnanznam
 | Flag text = Angarskan flag
 | Valdkund = Venäma
 | Eläjiden lugu = 226,374
 | Voz' = 2017
 | Pind = 294
 | Fail = Ледовый городок.Ангарск2014. - panoramio.jpg
 | Pämez' = Sergei Petrov<br />(sulaku 2015—)
 | Telefonkod = +7-3955-xxx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Angarsk''' ({{lang-ru|Ангарск}}) om [[Venäma]]n lidn da lidnümbrik [[Irkutskan agj]]an suves. Se om agjan kahtenz' surtte lidnümbrik i koumanz' surtte lidn, [[Irkutsk]]an lodehline ezilidn.

== Istorii ==
Eländpunktan aluz om pandud [[Transsib]]al ''Maisk-radnikžiloks'' vl 1946 pästmaha nozolad poltust [[kivivoi]]špäi saksan reparacijan mašiništol. ''Angarsk'' sai lidnan statusad vn 1951 30. päiväl semendkud, nimitihe jogen mödhe. Šingotihe himižen sarakon keskuseks, vn 1959 rahvahanlugemine fiksirui 134 390 eläjad. Vll 1993−1997 Angarskan rajon oli olmas. Sädihe lidnümbrikod vl 2015 lidnaspäi enččenke rajonanke.

== Geografijan andmused ==
Lidn sijadase [[Angar (jogi)|Angar]]- i Kitoi-jogiden keskes i niiden ühthejoksmusenno. Angar jokseb päivnouzmaižeks röunaks ({{lang-ru|Ангара}}, hura rand), Kitoi om päivlaskmaižeks röunaks ({{lang-ru|Китой}}, jogen oiged rand), 425 m ü.m.t. keskmäižel korktusel. Voib nähta [[Päivnouzmaine Sajan|Päivnouzmaižen Sajanan]] Kitoin Gol'cad-mägisel'gad poudal päiväl. Matkad [[Irkutsk]]an röunhasai om 10 km suvipäivnouzmha orhal. Toižed lähembaižed lidnad oma [[Šelehov (lidn)|Šelehov]] 25 km suvhe orhal i [[Sibirin Usol'je]] 20 km lodeheze orhal.

Lidnanvuitte Meget-žilo (8 918 rist. vl 2014, tel Irkutskannoks), 7 žilod, 3 küläd da 2 zajimkad mülüdas lidnümbrikho Angarskan ližaks. Lidnümbrikon pind — 1 150 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 233 567 ristitud. Kaikiš suremb lidnan ristitišt oli enamba 260 tuhad eläjid vll 1987−2001 (269 000 eläjid vll 1991−1993). Vl 2017 kaik 238 508 ristitud elihe lidnümbrikos.

[[Ortodoksine hristanuskond|Ortodoksižen hristanuskondan]] ph. Stroican päjumalanpert'<ref>[http://sobory.ru/geo/locat/13525 Angarskan pühäpertid ''sobory.ru''-saital.] {{ref-ru}}</ref> (om saudud vll 1995−2006), Jumalanmaman pühän Emäganpäivän jumalanpert' i časoun', [[protestantizm]]an jumalanpertid i [[islam]]an «Al' Furkan»-pühäpert' oma olmas lidnas.

== Ižanduz ==
Angarsk šingotase kivivoihimižen i himižen sarakon tegimil (poltuz, voi, voižimed, heretused, bazižed substancijad), elektrolizan kombinatal ([[uran (himine element)|uranan]] küllästamine, katalizatorad), sauvondmaterialiden edheotandoil (cement, gazbeton, torved, metalližkonstrukcijad) i sömtegimištol.

Avtobusad, tramvaid, ezilidnelektrojonused (viž stancijad) da taksid oma kundaližeks transportaks lidnas. Lähembaine lendimport sijadase [[Irkutsk]]as.

== Galerei ==
<gallery mode="packed" heights="125px">
Памятник политкаторжанам в Ангарске.jpg|Muštnik oigetud katargha politižile türmatud mehile (2019)
Свято-Троицкий кафедральный собор (Ангарск).jpg|Ph. Stroican päjumalanpert', vn 2012 nägu
Ангарская государственная техническая академия.jpg|Angarskan valdkundaline tehnine universitet (2011, ende akademii)
ДК Нефтехимиков, Ангарск.jpg|«Neftehimik»-kul'turkeskuz (2019, ''Kivivoihimik'')
Большая Арена Ермак.jpg|«Jermak»-sportkeskusen Sur' Aren (2012)
Angarsk. Celebration (WR).tif|Praznuičend Angarskas (2001). Lidnan počtamt om tagamal huralpäi
Angarsk railway station.jpeg|Angarsk-päraudtestancijan sauvuz vl 2011
</gallery>

== Homaičendad ==
<references />

== Irdkosketused ==
* [http://duma-angarsk.ru/ Lidnan Duman oficialine sait (''duma-angarsk.ru'').] {{ref-ru}}
* [http://angarsk-adm.ru/ Lidnan Administracijan oficialine sait (''angarsk-adm.ru'').] {{ref-ru}}
{{Commons|Angarsk}}

{{Irkutskan agjan lidnad}}

[[Kategorii:Angarsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
