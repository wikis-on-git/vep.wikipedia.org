{{Personalii
| изображение = Nana patekar.jpg
| описание изображения = Nana Patekar edel 2011 vot
}}
'''Nana Patekar''' (mugažo [[anglijan kel'|anglijan kelel]]; {{lang-mr|नाना पाटेकर}}; sünd. [[1. viluku]] [[1951. voz'|1951]], [[Murud Džandžir]], [[Maharaštr]], [[Indii]]), todesine nimi — '''Višvanath «Nana» Patekar''', om indijalaine ak'tor da režissör. Edestab rolid fil'miš [[hindi]]- i marathi-kelil tobjimalaz.

== Biografii ==
Nana om sündnu Murud Džandžir-lidnha, Dinkar Patekar-pirdajan i hänen Sandžana-akan kanzha. Priha palahteli lujas ičeze irdnägon tagut školas opeten, ei lugend ičtaze čomačuks, sikš miše oli muzaverine vellesiden erineden. No Nana zavodi edestada školan spektakliš jo koumandes klassaspäi neniden-žo palahtelendoiden tagut. Konz hän openzi seičemendes klassas, kaik pereh sirdi [[Mumbai]]he.

Om pästtud «Sir J. J. Institute of Applied Art»-aluzkundaspäi. Radoi reklaman agentuses i siš tegi tundmust tuleban aigan Nilkanti-akanke. Nilkanti edesti teatran rolid joudajan aigan i nevoi Nanale mända rata teatrha kävutamha ičeze lahjakahut. Nana Patekar debütirui režissöraks vl 1991.

== Kanz ==
Om naižiš vspäi 1978, Nilkanti om hänen ak. Akt'oral om üks' Malhar Patekar-poig.

== Valitud fil'mografii ==
* «''Lähtend ajaden''» (1978) — Vasu
* «''Minun än' ''» (1984) — Džagmohandas
* «''Tätüižen vei''» (1987) — Kumar
* «''Salam Bombei!''» (1988) — Baba-diler
* «''Lind''» (1990) — Anna Set
* «''Muzikan mail'm''» (1996) — Džozef Braganza, Ennin tat
* «''Lämoi-tundištai''» (1996) — Višvanath
* «''Kova ustavzoitand''» (1999) — Adžit Arja-major
* «''Taksi nomer 9211''» (2005) — Raghav Šastri
* «''Blefan tedai''» (2005) — Čandrakant «Čandru» Parekh
* «''Hüväd tulgat!''» (2007) — Udai Šankar Šetti
* «''Bassein''» (2007) — Nana
* «''Elo om täuz' mall' ''» (2012) — Kallu / Sem
* «''Teatran kunigaz''» (2016) — Appa Belvarkar

== Homaičendad ==
<references />

== Irdkosketused ==
* {{IMDb|0007113}}
* {{KP|143232}}

[[Kategorii:Indijan akt'orad]]
[[Kategorii:Indijan režissörad]]
[[Kategorii:Akt'orad kirjamišton mödhe]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Maharaštr-štatha]]
