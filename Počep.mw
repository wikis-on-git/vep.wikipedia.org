{{Eländpunkt
 | Nimi = Počep<br />Почеп
 | Lidnanznam = Герб Почепа.jpg
 | Flag = 
 | Lidnanznam text = Počepan lidnanznam
 | Flag text = 
 | Valdkund = Venäma
 | Eläjiden lugu = 16,663
 | Voz' = 2017
 | Pind = 19.93
 | Fail = Train Station Pochep.jpg
 | Pämez' = 
 | Telefonkod = +7-48345-xx-xxx
 | Avtokod = 32
 | Aigvö = [[UTC]]+3 ([[MSK]]+0)
}}
[[Fail:Pochep Voskresensky cathedral.jpg|thumb|left|200px|Voskresenskii päjumalanpert' Počepas (läz 1771).]]
'''Počep''' ({{lang-ru|Почеп}}) om [[Venäma]]n lidn da lidnankund [[Bränskan agj]]an keskuzpalas. Se om [[Počepan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1447<ref>''«Пану Захари Почапъ, а Сетолоска, а Бобынина земля, а Шумърома; у вотъчину. Инъдик[тъ] 10. Панъ Монивидъ»''. // Литовская метрика. Т. I. — Piter, 1910. — Lp. 48. {{ref-ru}}</ref>. Oli lidnuseks 16.-17. voz'sadal, sen mapudotesed oma kaičenus lidnanno tähäsai. Žilo sai lidnan statusad vl 1925. Vozil 1941 (22. eloku) — 1943 (21. sügüz'ku) oli okkupiruidud nacistižen [[Germanijan imperii|Germanijan]] sodavägil, tegihe sijaližiden [[evrejalaižed|evrejalaižiden]] rikondad — 1800 ristitud. Ei ole himižen azegišton varoid lidnan ümbrištos (oli Venäman kudendez), likvidiruihe niid täuzin.

Počepan ižandusen päsarakod oma sömtegimišt (pästtas leibäd, maidod, void, kanaproduktoid) i mecan ümbriradmine, mugažo omblendfabrik om olmas.

== Geografijan andmused ==
Lidn sijadase Sudost'-jogen randoil ([[Desn (Dnepran ližajogi)|Desnan]] oiged ližajogi), 150 m ü.m.t. keskmäižel korktusel. Matkad [[Bränsk]]hasai om 84 km pohjoižpäivnouzmha avtotedme vai raudtedme. Lähembaižed lidnad (avtotedme) oma [[Trubčevsk]] 51 km suvipäivnouzmha, [[Uneč]] 64 km päivlaskmha i [[Mglin]] 48 km lodeheze.

Počep om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 17 161 ristitud, rajonan nell' ühesandest. Kaikiš suremb lidnan ristitišt oli 18 200 eläjad vozil 1998−2001.

Počepan mehaniž-agrarine tehnikum<ref>[http://pocheptechn.ucoz.ru/ Počepan mehaniž-agrarižen tehnikuman sait (''pocheptechn.ucoz.ru'').] {{ref-ru}}</ref> om professionaližen opendusen aluzkundaks.

== Transport ==
''Počep-raudtestancii'' om olmas lidnas vspäi 1887 «[[Bränsk]] — [[Gomel']]»-jonol. Avtote «Bränsk — Gomel'» läbitab lidnan suvipalad.

== Homaičendad ==
<references />

== Irdkosketused ==
* [http://www.admpochep.ru/ Počep-lidnan da sen rajonan tobmuden aluzkndoiden oficialine sait (''admpochep.ru'').] {{ref-ru}}
* [http://www.surnameindex.info/info/chernigov/mglin/pochep/index.html Историческая информация о местечке Почеп] {{ref-ru}}

{{Commons|Category:Pochep}}

{{Bränskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Bränskan agjan lidnad]]
[[Kategorii:Počepan rajon|*]]
