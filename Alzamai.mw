{{Eländpunkt
 | Nimi = Alzamai<br />Алзамай
 | Lidnanznam = Coat of Arms of Alzamayskoe (Irkutsk oblast).png
 | Flag = Flag of Alzamayskoe (Irkutsk oblast).png
 | Lidnanznam text = Alzamain lidnanznam
 | Flag text = Alzamain flag
 | Valdkund = Venäma
 | Eläjiden lugu = 6,040
 | Voz' = 2017
 | Pind = 50.33
 | Fail = Along the Trans-Siberian in Alzamay, Nizhneudinsky rayon.jpg
 | Pämez' = Aleksandr Lebedev<br />(reduku 2005—)
 | Telefonkod = +7-39557-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Alzamai''' ({{lang-ru|Алзамай}}) om [[Venäma]]n lidn da lidnankund [[Irkutskan agj]]an päivlaskmas. Se om [[Alaudinskan rajon]]an kahtenz' lidn da eländpunkt eläjiden lugun mödhe.

== Istorii ==
Eländpunktan aluz om pandud raudtestancijaks [[Transsib]]al i žiloks senno vl 1897, nimitihe stancijad Alzamai-žilon mödhe 7 kilometras (nüg. Vanh Alzamai-žilo, 261 rist. vl 2012). 1920-nzil vozil saudihe vedimdepod, špaloiden ceh i himižmecedheotand radaškanziba. [[Toine mail'man soda|Suren sodan]] aigan vl 1942 sirtihe žilho kärauzimiden tegint [[Dnipro|Dnepropetrovskaspäi]] (nüg. kohendamiž-mehanine tegim), i vl 1943 kätihe Alzamaid radnikžiloks. Vll 1945−1959 oli Alzamain rajonan keskuseks. Radnikžilo sai lidnan statusad vn 1955 semendkul. Vhesai 2005 alištui [[Alaudinsk]]-lidnan tobmudele oikti.

Lidn šingotase raudten edheotandoil.

== Geografijan andmused ==
Lidn sijadase Toporok-jogen hural randal tobjimalaz ([[Angar (jogi)|Angar-jogen]] hurapol'ne bassein), [[Päivnouzmaine Sajan|Päivnouzmaižen Sajanan]] ezimägištol, 300 m ü.m.t. keskmäižel korktusel. Matkad [[Irkutsk]]hasai om 515 km suvipäivnouzmha orhal, 600 km «Sibir'»-trassadme (R-255) vai Transsib-raudtedme. Lähembaine lidn om [[Taišet]] 60 km lodeheze orhal, 69 km «Sibir'»-avtotel vai Transsibal.

Alzamai om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 6 730 ristitud. Kaikiš suremb ristitišt oli 13 060 eläjad vl 1959. [[Ortodoksine hristanuskond|Ortodoksižen hristanuskondan]] Jumalanmaman «Pölištunuziden aznoičend»-jumalaižen pühäpert' om olmas vspäi 1997.

== Irdkosketused ==
* [http://alzamai.ru/ Lidnan municipaližen ühtnikan oficialine portal (''alzamai.ru'').] {{ref-ru}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Alaudinskan rajon]]
