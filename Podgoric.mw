{{Eländpunkt
 | Nimi = Podgoric<br />Подгорица / Podgorica
 | Lidnanznam = Podgorica Coat of Arms.png
 | Flag = Flag of Podgorica.svg
 | Lidnanznam text = Podgorican lidnanznam
 | Flag text = Podgorican flag
 | Valdkund = Mustmägi
 | Eläjiden lugu = 150,977<ref>[http://www.podgorica.me/teritorija-i-stanovnistvo Lidnan ristitišt da rahvahad voziden 1948−2011 rahvahanlugemižiden mödhe lidnan saital (''podgorica.me'').] {{ref-me}}</ref>
 | Voz' = 2011
 | Pind = 225
 | Fail = Podgorica lok Vc.jpg
 | Pämez' = Slavolüb Stijepovič<br />(2014—)
 | Telefonkod = +382-20
 | Aigvö = tal'vel [[UTC]]+1,<br />kezal [[UTC]]+2
}}
'''Podgoric''' ([[mustmägin kel'|mustmägin kelel]]: ''Подгорица / Podgorica'', vozil 1952−1992 — '''Titograd''') om [[Mustmägi]]n pälidn (vspäi 1945) da kaikiš suremb lidn.

== Istorii ==
Edel meiden erad illirižed heimod eliba lidnan ümbrištos. Rimalaižen imperijan aigan kaks' lidnad oliba Podgorican da sen ümbrišton territorijal — ''Birziminium'' i ''Dioklei''. 5. voz'sadaspäi slavižed heimod paniba ''Ribnic''-lidnan alust, nimitihe jogen mödhe.

Nimitadud nügüdläižikš eländpunkt mainitase ezmäižen kerdan vl 1326. Vozil 1474−1878 lidn oli [[Osmanan imperii|Osmanan imperijan]] palaks, turkad sauvoiba lidnust lidnas i vspäi 1864 se oli olmas ''Bogurtlen''-nimenke. Vl 1878 Mustmägi-ruhtinazkund sai ripmatomut.

Podgoric šingotase valdkundan tegimišton da kommercijan keskuseks.

== Geografijan andmused ==
Lidn sijadase alangištos, Morač-jogen ({{lang-me|Morača}}) da sen Ribnic-ližajogen randoil (Adriatižen meren bassein), 45 metrad valdmeren pindan päl keskmäižel korktusel. Goric-mägi om 130 metrad korkte, se seižub lidnan keskuses.

Klimat om [[Keskmeri|Keskmeren]]. Räk kuiv keza da läm' tal'v oleldas lidnas. Tal'vel läz ei olele lunt, om äi päipaštod vodes ümbri. Voden keskmäine lämuz om +15,3 C°. Paneb sadegid 1661 mm vodes.

Podgoric jagase 21 rajonha ičeohjastusenke.

== Eläjad ==
Vn 2011 Mustmägin rahvahanlugemižen mödhe lidnan eläjiden lugu oli 150 977 ristitud. Kaikutte nellänz' Mustmägin ristit eläb Podgoricas.

== Transport ==
Pälidn om valdkundan kaikiš suremb avtote- da raudtesol'm.

Rahvahidenkeskeine civiline Podgoric-lendimport (''TGD'') sijadase 11 km suvipolehe lidnan keskusespäi, lähižes Golubovci-ezilidnas. Tehtas reisid [[Evrop]]an verhiže maihe.

== Homaičendad ==
<references />

== Irdkosketused ==
* [http://www.podgorica.me/ Lidnan ohjastusen oficialine portal (''podgorica.me'').] {{ref-me}} {{ref-en}}
{{Commons|Podgorica}}

{{Evropan pälidnad}}

[[Kategorii:Podgoric| ]]
[[Kategorii:Mustmägin lidnad]]
[[Kategorii:Eländpunktad kirjamišton mödhe]]
[[Kategorii:Mustmägi]]
[[Kategorii:Pälidnad]]
