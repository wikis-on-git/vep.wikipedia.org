{{Valdkund
| Nimi = Islandii<br />Ísland
| Valdkundznam = Coat of arms of Iceland.svg
| Flag = Flag of Iceland.svg
| Valdkundznam text = Islandijan valdkundznam
| Flag text = Islandijan flag
| Pälidn = Reikjavik
| Eläjiden lugu = 343,518<ref>[https://www.cia.gov/library/publications/the-world-factbook/geos/ic.html Islandijan ristitišton endustuz vn 2018 heinkul // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 103,000<ref name="islandijan geografii">[http://www.statice.is/Statistics/Geography-and-environment/Geographical-data Several geographical data (Erased geografijan andmused). — Islandijan statistik (''statice.is'').] {{ref-en}}</ref>
| Kart = Europe-Iceland.svg
| Kel' = [[islandijan kel'|islandijan]]
| Valdkundan pämez' = [[Gvüdni Jouhannesson]]
| Päministr = [[Katrin Jakobsdouttir]]
| Religii = [[hristanuskond]]
| Valüt = [[Islandijan kron]] (ISK)
| Internet-domen = [[.is]]
| Telefonkod = +354
| Aigvö = [[UTC]]+0
}}
'''Islandii''' ({{lang-is|Ísland}} [ˈistlant], kändase kuti «sar'», se om täuz' oficialine nimituz) — sar'hine valdkund [[Evrop]]an pohjoižes. Pälidn da kaikiš suremb lidn om [[Reikjavik]] (valdkundan ristitišton läz koumed videndest sen ezilidnoidenke).

Vspäi 1949 om [[Pohjoižatlantižen Kožundkirjutesen organizacii|PAKO:n]] ühtnijaks. Ei ole ičeze regulärižid sodavägid, vaiše randkaičendvägi om.

== Istorii ==
Vn 1944 17. päiväl kezakud Islandii tedoti ripmatomut [[Danii|Danijaspäi]] da tegihe tazovaldkundaks, sil-žo päiväl parlament vahvišti valdkundan konstitucijad ({{lang-is|Stjórnarskrá}}). Nece konstitucii<ref>[http://www.government.is/constitution Islandijan Konstitucijan tekst ohjastusen saital (''government.is'').] {{ref-en}}</ref> om väges tähäsai, voziden 1984, 1991, 1995 da 1999 znamasižidenke vajehtusidenke. Kaikel rahvahal kirjutadud uden Konstitucijan projekt om hüvästadud vl 2012 redukun 20. päiväl referendumal.

== Geografijan andmused ==
[[Fail:Map of Iceland.svg|thumb|left|250px|Islandijan topografine kart.]]
Islandii om mail'man kaikiš suremb vulkanižen augotižlibundan sar'. Se sijadase ani suvhe [[Pohjoine nabapird|Pohjoižes nabapirdaspäi]].

Eile Islandijan valdkundališt röunad kuivmadme. Valdkund sijadase lodehpolehe [[Sur' Britanii|Sures Britanijaspäi]]. Sen randad lainištab [[Atlantine valdmeri]] kaikiš polišpäi. Ühthine randanpiduz om 6088 km. Islandijaspäi [[Grenland]]hasai om 287 km lodeheze<ref name="islandijan geografii"/>, [[Fareran Sared|Fareran Sarihesai]] — 420 km suvipäivnouzmha, [[Šotlandii|Šotlandijhasai]] — 798 km suvipäivnouzmha, [[Norvegii|Norvegijhasai]] — 970 km päivnouzmha.

Valdkundan kaikiš korktemb čokkoim om [[Hvannadalšnukur]]-vulkan (2110 m). [[Tundr]] otab 62,7% saren territorijad. [[Geizer]]ad oma levitadud.

Klimat om [[ven vö|ven]] lämän [[Gol'fstrim]]-joksendan tagut. Vodenkeskeine lämuz om +3..+5 C°. Paneb sadegid 500..750 mm vodes pohjoižrandištol da 3800 mm vodes suvirandištol. Mecoiden pind om läz sadandest.

Londuseližed pävarad oma [[kala]], [[geotermine energii]], [[alüminii]]; toižed varad — [[rik]], [[gidroenergii]].

== Politine sistem ==
[[Fail:Reykjavik althing.jpg|thumb|right|250px|Islandijan parlamentan pert' [[Reikjavik]]as.]]
Ohjastusen form om unitarine [[parlamentine tazovaldkund|parlamentine]] tazovaldkund.

Valdkundan pämez' om prezident ({{lang-is|Forseti}}). Kaik rahvaz valičeb händast nelläks vodeks, strokuiden lugu om röunatusita. Nügüdläine [[Gvüdni Jouhannesson]]-prezident om valdatusiš ühtendel strokul vs 2016 elokun 1. päiväspäi. Prezident paneb päministrad radsijha valičendoiden parlamentha satusiden mödhe, parlamentan nevondan mödhe.

Parlament ({{lang-is|Alþingi}}, virktas «Al'ting», kätas «Ühthine Suim») om üks'kodine, siš om 63 ühtnijad. Kaik rahvaz valičeb heid nelläks vodeks. Se om kaikiš vanhemb parlament mail'mas, radab vspäi 930, udessündutadud vl 1845.

Edelstrokuižed valičendad parlamentha oliba vn 2016 29. päiväl redukud rahvahansuimiden taguiči ohjastuzkundad vaste. Valitihe prezidentad jäl'gmäižen kerdan vn 2016 25. päiväl kezakud (vägestai sai 39,1%). Vodes 2017 kül'mkun 30. päiväspäi [[Katrin Jakobsdouttir]] radab päministran.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Islandijan administrativiž-territorialine jagand]].''

Islandii jagase kudhe agjaha (valičemižümbrikho, {{lang-is|kjördæmi}}). Kaks' niišpäi oma [[Reikjavik]]as da völ üks' ühtenzoitab sen ezilidnoid. Agjad alajagasoiš 23 järgeližhe ümbrikho (üks'lugu {{lang-is|sýslur}}) da 24 lidnha ičeohjastusenke ({{lang-is|kaupstaðir}}). Ümbrikod da lidnad alajagasoiš 76 kundha ({{lang-is|sveitarfélög}}).

Mugažo jagadas valdkundad 8 statistižhe regionha ({{lang-is|landsvæði / héruð}}).

== Eläjad ==
Vl 2014 valdkundan eläjiden lugu oli 325 671 ristitud<ref>[http://www.statice.is/Pages/1135 Population development 2014. — Statistics Iceland (''statice.is'').] {{ref-en}}</ref>. Kaikiš suremb ristitišt om nügüd'.

Islandijas elädas [[islandijalaižed]].

Valdkundas om 32 lidnad, kus eläb enamba 1 tuhad ristituid. Järed lidnad (enamba 10 tuh. ristituid vl 2014<ref>[http://www.statice.is/Statistics/Population/Municipalities Population by municipality, age and sex 1998-2014 — Division into municipalites as of 1 January 2014 (Ristitišt municipalitetan, igän da sugun mödhe vozil 1998−2014). — «Statistics Iceland»-organizacii (''statice.is'').] {{ref-en}}</ref>): [[Koupavogür]], [[Habnarfjordür]], [[Aküreiri]], [[Keblavik]], [[Gardabair]].

== Ižanduz ==
Islandijan päeksport om kaikenvuitte [[kala]] kaikil näguil (34%, [[liha]]nke), ümbriradmatoi [[alüminii]] (31%); toine eksport — aerokosmine produkcii (4%), [[raud]]an ühthesuladused (3%), [[söm živatoile]] (3%), [[zell'|zelläd]] (2%), [[kalarazv]] (2%), alüminiivanuim (1%).

== Homaičendad ==
<references />

== Irdkosketused ==
* [http://www.iceland.org/ Islandijan valdkundaline informacine keskuz da Islandijan sur'oigenduzkundad (''iceland.org'').] {{ref-is}} {{ref-en}}
* [http://www.althingi.is/ Islandijan parlamentan oficialine portal (''althingi.is'').] {{ref-is}} {{ref-da}} {{ref-en}}
* [http://www.government.is/ Islandijan ohjastusen oficialine sait (''government.is'').] {{ref-is}} {{ref-en}}
* [http://www.statice.is/ Islandijan Statistikan radnikoičend (''statice.is'').] {{ref-en}} {{ref-is}}

{{Commons|Iceland}}
{{Evrop}}

[[Kategorii:Islandii| ]]
