{{1000}}{{A10000}}
'''Nobelän premii''' ({{lang-sv|Nobelpriset}} [nʊˈbɛ̂lːˌpriːsɛt], {{lang-no|Nobelprisen}}, {{lang-en|Nobel Prize}} [ˈnoʊbɛl]) om üks' kaikiš arvokahembiš rahvahidenkeskeižiš premijoišpäi. Sihe mülüdas mötal', diplom i rahalahj läz 1 mln US$ surtte. Anttas joga vodel vspäi 1901 kaikiš znamasižembiš tedoidusiš i löudusiš, järedas tondas [[ristitkund]]an kul'turha vai šingoteshe. Tedotadas laureatid redukun zavodindas.

Premii om alusenpandud Ročinman [[Al'fred Nobel']]-himikan-inženeran da edheotajan (1833−1896) zavetoičendan mödhe. Viž arvlahjad oma sätud vl 1895 neniš sarakoiš: himii, literatur, kožund, fizik, medicin (fiziologii). Arvlahj ekonomikan tedoidusiš om alusenpandud Ročinman Riksbankal (keskuzbankal) vl 1968 i andase vspäi 1969, no se ei ole Nobelän premijaks formaližikš. Arvlahjan kožundas laureat valičese i lahjatase Norvegijan [[Oslo]]-pälidnas, pandas toižiden arvlahjoiden laureatid Ročinmas ceremonijanke [[Stokhol'm]]as.

Rahalahj, Nobelän komitetan i ceremonijan rajadused makstas Nobelän fondan rahoišpäi. Sen fondan statut om pädokument arvlahjan tondan ohjandimidenke. Vaiše eläbile personile sab oigeta premijad, kožundan arvlahjas sab organizacijoile-ki. Voib ei antta premijad ku ei ole sättujid kandidatoid. Premii andase kerdan elos tobjimalaz. Voib jagada premijad kahten tedotön kesken, i lahjoitud mehiden lugu om koume vai sen vähemba.

Nobelän komitet röunati nominacijoiden lugud. Mail'mas om Nobelän premijan analogoid neniš sarakoiš: matematik i informatik, geografii, muzik, čomamaht, arhitektur.

== Homaičendad ==
<references />

== Irdkosketused ==
* [http://nobelprize.org/ Nobelän premijan organizacijan sait (''nobelprize.org'').] {{ref-en}}

{{stub}}
[[Kategorii:Nobelän premii| ]]
