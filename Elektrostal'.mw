{{Eländpunkt
 | Nimi = Elektrostal'<br />Электросталь
 | Lidnanznam = Coat of Arms of Elektrostal (Moscow oblast).svg
 | Flag = Flag of Elektrostal (Moscow oblast).svg
 | Lidnanznam text = Elektrostalin lidnanznam
 | Flag text = Elektrostalin flag
 | Valdkund = Venäma
 | Eläjiden lugu = 157,371
 | Voz' = 2019-01-01
 | Pind = 51.45
 | Fail = Ногинское шоссе (Электросталь).JPG
 | Pämez' = Vladimir Pekarev<br />(tal'vku 2016—)
 | Telefonkod = +7-49657-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Elektrostal'''' ({{lang-ru|Электроста́ль}}) om [[Venäma]]n lidn da lidnümbrik [[Moskvan agj]]an päivnouzmas. Se om agjan kahesanz' lidn eläjiden lugun mödhe.

== Istorii ==
Ende nened küläd oliba lidnan territorijal: Afanasovo, Šebanovo i Visokovo. Zatišje-mectahond ({{lang-ru|Зати́шье}}) oli läz niid. Nügüdläižen eländpunktan aluz om pandud vl 1916, konz sauvoškanzihe kaks' tegint: raudan elektrometallurgijan tegim i šlibakoiden Bogorodskii-tegim. Molembad tegimed radaškanziba voden 1917 aigan, ned oma olmas tämbäi-ki. Vl 1925 nimitihe Zatišje-pol'stancijad ''Elektrostalikš''. Radnikžilon nimituz oli ''Zatišje'' vhesai 1928. Se sai lidnan statusad vn 1938 26. päiväl tal'vkud.

Elektrostal' šingotase südäitukuižen poltusen tegimel, raudan elektrometallurgijan «Elektrostal'»-tegimel (hüväladuline [[teraz]] lomuspäi), mašiništon tehmižel katilpertiden, metallurgižen i atomižen sarakoiden täht, sauvondmaterialiden pästandal (rosttumatomad torved, pertinsauvomižen kombinat — beton, sauvondblokad), himižen kaičendan abutusiden i [[fil'tr]]iden tehmižel.

== Geografijan andmused ==
Lidn sijadase [[Kläz'm]]-jogen oiktal randpolel, 5 kilometras jogespäi, 150 m ü.m.t. keskmäižel korktusel. Mecmassivad oma kaičenus lidnan päivnouzmaižen i päivlaskmaižen röunoidenno. Matkad [[Moskv]]an rengazavtotehesai om 38 km päivlaskmha. Lähembaižed lidnad oma [[Noginsk]] 1 km pohjoižhe i [[Pavlovskii Posad]] 10 km päivnouzmha.

Raudteplatformad oma Metallurg (suvipalas), Elektrostal' (keskuses) i Mašinostroitel' (pohjoižes) sarakol [[Černogolovk]]hasai «Moskv — Vladimir»-keskustaspäi. Moskvan pen' avtorengaz (A107-trass) läbitab lidnan päivlaskmad. «Volg»-avtote (M7-trass) mäneb 1 km pohjoižhe lidnaspäi.

Viž küläd i viž žilod mülüdas lidnümbrikho Elektrostalin ližaks vspäi 2018. Kaikiš surembad oma Vsevolodovo-külä (2959 rist. vl 2010) i Uded Pertid-žilo ({{lang-ru|Новые Дома}}, 1630 rist. vl 2010). Lidnümbrikon pind om 135,36 km².

== Eläjad ==
Vl 1939 lidnan ristitišt oli 42 607 eläjad, vl 1959 — 96 922 eläjad. Vn 2010 Venäman rahvahanlugemižen mödhe 155 196 ristitud elihe lidnas. Kaikiš suremb ristitišt oli 153 tuhad eläjid vll 1990−1992 i 155..158 tuhad eläjid vspäi 2010 (158 508 rist. vl 2017). Kaik 165 364 ristitud elihe lidnümbrikos vl 2019.

Rahvahad (2010): [[venälaižed]] — 95,8%, [[ukrainalaižed]] — 1,6%, toižed rahvahad — 2,6%. [[Ortodoksine hristanuskond|Ortodoksižen hristanuskondan]] koume jumalanpertid<ref>[https://sobory.ru/geo/distr/3205 Elektrostalin lidnümbrikon pühäpertid ''sobory.ru''-saital.] {{ref-ru}}</ref> i koume časounäd oma olmas lidnas, jumalanpert' i kuz' časounäd lidnümbrikon toižiš eländpunktoiš.

Professionaližen opendusen aluzkundad oma viž kolledžad, Elektrostalin politehnine institut<ref>[http://elpol.ru/ Elektrostalin politehnižen institutan sait (''elpol.ru'').] {{ref-ru}}</ref> i Moskvan üläopendusen severz'-se filialad.

== Galerei ==
<gallery mode="packed" heights="125px">
Elektrostal. Street Mira. img 18.jpg|Lidnümbrikon administracijan pert' Mirun irdal
Elektrostal. Church of the ascension. img 001.jpg|Sündun Voznesenjan jumalanpert'<br />(vn 2020 nägu)
Elektrostal. Street Gorkogo. 2020 year. img 052.jpg|«Elektrostal'»-tegimen kontrol'punkt nomer 2
Elektrostal. Kristall Ice Palace. 2020 year. img 03.jpg|«Kristall»-jäpert'kulu vl 2020
Железнодорожный вокзал (Электросталь).JPG|Elektrostal'-raudtestancijan pert'
</gallery>

== Homaičendad ==
<references />

== Irdkosketused ==
* [http://www.electrostal.ru/ Lidnümbrikon tobmuden aluzkundoiden sait (''electrostal.ru'').] {{ref-ru}}
{{Commons|Category:Elektrostal}}

{{Moskvan agjan lidnad}}

[[Kategorii:Elektrostal'| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
