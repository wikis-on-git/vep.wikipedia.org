{{Valdkund
| Nimi = Namibijan Tazovaldkund<br />Republic of Namibia
| Valdkundznam = Coat of Arms of Namibia.svg
| Flag = Flag of Namibia.svg
| Valdkundznam text = Namibijan valdkundznam
| Flag text = Namibijan flag
| Pälidn = Vindhuk
| Eläjiden lugu = 2.358.163<ref>[http://www.webcitation.org/6EKsSoijY Namibii: geografijan andmusiden profil' nimitusen variantoidenke. — World-gazetteer.com.]</ref>
| Voz' = 2013
| Pind = 825.435
| Kart = LocationNamibia.svg
| Kel' = [[anglijan kel'|anglijan]]
| Valdkundan pämez' = [[Pohamba Hifikepunje|Hifikepunje Pohamba]]
| Päministr = [[Geingob Hage|Hage Geingob]]
| Religii = [[hristanuskond]]
| Valüt = [[namibijan dollar]] (NAD)
| Internet-domen = [[.na]]
| Telefonkod = +264
| Aigvö = tal'vel [[UTC]]+1<br />kezal [[UTC]]+2
}}
'''Namibii''', oficialižikš '''Namibijan Tazovaldkund''' ([[anglijan kel'|angl.]] ''Republic of Namibia''; edel 1968 vot sen sijas oli '''Suvipäivlaskmpol'ne Afrik'''), om valdkund [[Suviafrik]]as. Sen pälidn da kaikiš suremb lidn om [[Vindhuk]]. Vn. 1990 keväz'kun 21. päivän Namibii sai ripmatomut [[Suviafrikan Tazovaldkund]]aspäi.

== Geografijan andmused ==
Namibii om röunoiš [[Angol]]an (röunan piduz — 1376 km) da [[Zambii|Zambijanke]] (233 km) pohjoižes, [[Botsvan|Botsvananke]] päivnouzmas (1360 km), [[Suviafrikan Tazovaldkund]]anke suvipäivnouzmas da suves (855 km). Sen päivlaskmaižed randad lainištab [[Atlantine valdmeri]]. Randpird om 1572 kilometrad.

Namibijan man keskuses om mägitazangišt. Sen da valdkundan kaikiš korktemb čokkoim om [[Brandberg]] (Königštain)-mägi, 2606 m meren pindan päl. [[Namib (rahvahatoi ma)|Namib]]-rahvahatoi ma levigandeb keskuzplaton päivlaskmha, [[Kalahari (rahvahatoi ma)|Kalahari]]-rahvahatoi ma levineb keskuzplaton päivnouzmha. Surembaižed joged oma [[Ruskedpakuine (jogi)|Ruskedpakuine]]- ([[SAT|SAT:an]] röun) da [[Fiš River]] (om vezivaradim). Äi tošt jogid eile, oma vaiše ojandehed. Ned täuttas vihmoiden voz'aigan, se oleleb lujaks, no harvoin, sikš miše vilu [[Bengel']]-merijoksmuz ei anda sadegile sättas.

Namibijan tobmas palas om räkän polhe da kuivan. Valdkundan pohjoižpäivnouzmas om [[savann]]an londuseline zon, a läz man pohjošt röunad om [[džunglid]].

Londuseližed päresursad — [[uran]] da [[almaz]]ad; äi resursoid varas: [[vas'k]], [[kuld]], [[hobed]], [[tin]], [[hahktin]], [[cink]], [[vol'fram]] da [[londuseline gaz]].

== Tobmuz ==
[[Fail:Tintenpalast-Windhoek.jpg|thumb|right|250px|Namibijan ohjastusen keskuz — Tintenpalast [[Vindhuk]]as.]]
Namibii om unitarine prezidentine konstitucine tazovaldkund. Valdkundan pämez' om prezident (rahvaz valičeb händast). Hän-žo om ohjastusen pämez, Namibijan konstitucijan mödhe]]<ref>[http://www.eisa.org.za/WEP/nam5.htm Namibijan Konstitucii. — Eisa.org.za.] {{ref-en}}</ref>. Prezidentan valdatusiden strok om 5 vot (om oiktuz valičemha tošti).

Parlament om kaks'kodine. Üläkodi, Nacionaline nevondkund ([[anglijan kel'|angl.]] ''National Council''), mülüb 26 ühtnijad (heid valitas agjoiden suimil 6 vodeks). Alakodi, Nacionaline suim ([[anglijan kel'|angl.]] ''National Assembly''), mülüb 72 deputatad (heid kaik rahvaz valičeb 5 vodeks).

== Administrativiž-territorialine jagand ==
[[Fail:Namibia Regions numbered.png|thumb|right|250px||Namibijan agjoiden kart.]]
Administrativiž-territorialižikš Namibii alajagase 13 agjaha ([[anglijan kel'|angl.]] ''region''), a ned — 102 valičemižümbrikho ([[anglijan kel'|angl.]] ''constituencies'').

Namibijan agjad:

{| align="center" class="wikitable sortable"
|+
! |#
! |Agj
! |Administrativine keskuz
! |Pind<ref>Namibia's Population by Region. //Election Watch (journal of Institute for Public Policy Research). 03-2013.</ref>,<br />km²
! |Ristitišt,<br />rist. (vn. 2011<br />rahvahanlugemine)<ref>[http://www.geohive.com/cntry/namibia.aspx Namibijan ristitišt. — Geohive.com]</ref>
! |Rahvahantiheduz,<br />rist./km²
|-----
| 1
| [[Zambezi (agj, Namibii)]]
| [[Katima Mulilo]]
| 14 785
| 90 596
| 6,1
|-----
| 2
| [[Erongo]]
| [[Svakopmund]]
| 63 539
| 150 809
| 2,4
|-----
| 3
| [[Hardap]]
| [[Marijental' (Namibii)|Marijental']]
| 109 781
| 79 507
| 0,7
|-----
| 4
| [[Karas (Namibii)|Karas]]
| [[Kitmanshup]]
| 161 514
| 77 421
| 0,5
|-----
| 5
| [[Kavango (Namibii)|Kavango]]
| [[Rundu]]
| 48 742
| 223 352
| 4,6
|-----
| 6
| [[Khomas]]
| [[Vindhuk]]
| 36 964
| 342 141
| 9,2
|-----
| 7
| [[Kunene (Namibii)|Kunene]]
| [[Opuvo]]
| 115 260
| 86 856
| 0,8
|-----
| 8
| [[Ohangven]]
| [[Eenhan]]
| 10 706
| 245 446
| 22,0
|-----
| 9
| [[Omaheke]]
| [[Gobabis]]
| 84 981
| 71 233
| 0,8
|-----
| 10
| [[Omusati]]
| [[Outapi]]
| 26 551
| 243 166
| 9,1
|-----
| 11
| [[Ošan]]
| [[Ošakati]]
| 8 647
| 176 674
| 20,0
|-----
| 12
| [[Ošikoto]]
| [[Omutii]]
| 38 685
| 181 973
| 4,7
|-----
| 13
| [[Očosondjup]]
| [[Očivarongo]]
| 105 460
| 143 903
| 1,4
|- style="background: #CCC;"
|  ||Kaik||    ||825 435||2 113 007||2,56
|+
|}

== Eläjad ==
Namibijan toižed järedad lidnad (enamba 30 tuh. rist., vn. 2011 rahvahanlugemižen mödhe<ref>[http://www.webcitation.org/69a2NuT9c Namibii: surembaižed lidnad da statistik niiden ristitišton polhe. (2011-05-26). — World-gazetteer.com.] {{ref-en}}</ref>, surembaspäi penembha): [[Rundu]], [[Uolfiš Bei]], [[Svakopmund]], [[Ošakati]]. Kaik om läz 40 lidnad (eländpunktad lidnnevondkundanke).

== Homaičendad ==
<references />

== Irdkosketused ==
* [http://www.grnnet.gov.na Namibijan Tazovaldkundan ohjastusen oficialine portal.] {{ref-en}}
* [https://commons.wikimedia.org/wiki/Atlas_of_Namibia Namibijan atlas Vikiaitas.] {{ref-en}}
* [http://www.nsa.org.na/ Namibijan statistine agentuz.] {{ref-en}}

{{Afrik}}

[[Kategorii:Namibii|*]]
