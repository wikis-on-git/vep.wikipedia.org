{{Valdkund
| Nimi = Namibijan Tazovaldkund<br />Republic of Namibia
| Valdkundznam = Coat of Arms of Namibia.svg
| Flag = Flag of Namibia.svg
| Valdkundznam text = Namibijan valdkundznam
| Flag text = Namibijan flag
| Pälidn = Vindhuk
| Eläjiden lugu = 2,484,780<ref>[https://www.cia.gov/library/publications/the-world-factbook/geos/wa.html Namibijan pind // Mail'man faktoiden kirj. — ''Cia.gov''.] {{ref-en}}</ref>
| Voz' = 2017
| Pind = 824,292
| Kart = LocationNamibia.svg
| Kel' = [[anglijan kel'|anglijan]]
| Valdkundan pämez' = [[Geingob Hage|Hage Geingob]]
| Päministr = [[Kuugongel'va Saara|Saara Kuugongel'va]]
| Religii = [[hristanuskond]]
| Valüt = [[namibijan dollar]] (NAD)
| Internet-domen = [[.na]]
| Telefonkod = +264
| Aigvö = tal'vel [[UTC]]+1<br />kezal [[UTC]]+2
}}
'''Namibii''', oficialižikš '''Namibijan Tazovaldkund''' ({{lang-en|Republic of Namibia}}), om valdkund [[Suviafrik]]as. Edel 1968 vot '''Suvipäivlaskmaine Afrik''' oli Namibijan sijas. Valdkundan pälidn da kaikiš suremb lidn om [[Vindhuk]].

== Istorii ==
Vn 1990 21. päiväl keväz'kud Namibii sai ripmatomut [[Suviafrikan Tazovaldkund]]aspäi.

== Geografijan andmused ==
[[Fail:Namibia Topography.png|thumb|left|250px|Namibijan topografine kart.]]
Namibii om mavaldkundröunoiš [[Angol]]an (röunan piduz — 1427 km) da [[Zambii|Zambijanke]] (244 km) pohjoižes, [[Botsvan|Botsvananke]] päivnouzmas (1544 km), [[Suviafrikan Tazovaldkund]]anke suvipäivnouzmas da suves (1005 km). [[Zimbabve]]n röunan čokkoimhesai (Zambijan da Botsvanan röunadme) om vaiše 200 metrad. Ühthine röunoiden piduz om 4220 km. Man päivlaskmaižed randad lainištab [[Atlantine valdmeri]]. Randanpird om 1572 kilometrad.

Namibijan man keskuses om mägitazangišt. Sen da valdkundan kaikiš korktemb čokkoim om [[Brandberg]] (Königštain)-mägi, 2606 m meren pindan päl. [[Namib (rahvahatoi ma)|Namib]]-rahvahatoi ma levigandeb keskuzplaton päivlaskmha, [[Kalahari (rahvahatoi ma)|Kalahari]]-rahvahatoi ma levineb keskuzplaton päivnouzmha. Znamasižed joged oma [[Ruskedpakuine (jogi)|Ruskedpakuine]]- ([[SAT|SAT:an]] röun) da [[Okavango]] (agjahižes pohjoižpäivnouzmas). Voden tobjas palas äjid toižid jogid ei ole, vaiše ojandehed oma olmas, ozutesikš, järed [[Fiš River]]-jogi, kudambas vezivaradim om. Ned täuttas vihmoiden voz'aigan, se oleleb lujaks, no harvoin, sikš miše vilu [[Bengel']]-merijoksmuz ei anda sadegile sättas.

Namibijan tobmas palas om räkän polhe da kuivan. Valdkundan pohjoižpäivnouzmas om [[savann]]an londuseline zon, a läz man pohjošt röunad om [[džunglid]].

Londuseližed pävarad oma [[uran (himine element)|uran]] da [[diamant]]ad; äi varoid jädas koskmatomil: [[vas'k]], [[kuld]], [[hobed]], [[tin]], [[hahktin]], [[cink]], [[vol'fram]] da [[londuseline gaz]].

== Tobmuz ==
[[Fail:Tintenpalast-Windhoek.jpg|thumb|right|250px|Namibijan ohjastusen keskuz — Tintenpalast [[Vindhuk]]as.]]
Namibii om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident, rahvaz valičeb händast. Hän-žo om ohjastusen pämez, Namibijan konstitucijan mödhe<ref>[http://www.eisa.org.za/WEP/nam5.htm Namibijan Konstitucii. — ''Eisa.org.za''.] {{ref-en}}</ref>. Prezidentan valdatusiden strok om viž vot, hänel om oiktuz valičemhas tošti.

Parlament om kaks'kodine. Üläkodi om Nacionaline Nevondkund ({{lang-en|National Council}}), mülüb 26 ühtnijad (valitas heid agjoiden suimil 6 vodeks). Alakodi, Nacionaline Suim ({{lang-en|National Assembly}}), mülüb 72 deputatad (kaik rahvaz valičeb heid 5 vodeks).

Parlamentan alakodin ühtnijoiden i prezidentan järgenduseližed valičendad oliba vn 2014 28. päiväl kül'mkud. [[Geingob Hage|Hage Geingob]] sai vägestust (86,73%). Hän om Namibijan 3. prezident i tuli radho vn 2015 21. päiväl keväz'kud, ende radoi valdkundan päministran (1990−2002 i 2012−2015).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Namibijan administrativiž-territorialine jagand]].''

Administrativiž-territorialižikš Namibii jagase 14 agjaha ({{lang-en|region}}). Agjad alajagasoiš 107 valičemižümbrikho ({{lang-en|constituencies}}).

== Eläjad ==
Namibijas elädas [[namibijalaižed]]. Vn 2011 Namibijan rahvahanlugemižen mödhe eläjiden lugu oli 2 113 077 ristitud. Kaikiš suremb ristitišt om nügüd'.

Toižed järedad lidnad (enamba 30 tuh. ristituid vn 2011 rahvahanlugemižen mödhe<ref>[http://www.webcitation.org/69a2NuT9c Namibii: kaikiš surembad lidnad da statistik niiden ristitišton polhe. (2011-05-26). — ''World-gazetteer.com''.] {{ref-en}}</ref>, surembaspäi penembha): [[Rundu]], [[Uolfiš Bei]], [[Svakopmund]], [[Ošakati]]. Kaik om läz 40 lidnad (eländpunktad lidnannevondkundanke).

== Ižanduz ==
Namibijan päeksport om [[metall]]ad (50%: [[radioaktivižed metallad]] 16%, [[cink]] da sen ühthesuladused 14%, [[uran (himine element)|uran]] da [[torii]] 13%, [[vas'k]] da sen ühthesuladused 7%), [[kala]] (17%), [[diamant]]ad (14%); toine eksport — [[vinmarj]] da [[izüm]] (3%), [[lehm|lehmänliha]] (3%), [[olud]].

== Homaičendad ==
<references />

== Irdkosketused ==
* [http://www.grnnet.gov.na/ Namibijan Tazovaldkundan ohjastusen oficialine portal (''grnnet.gov.na'').] {{ref-en}}
* [http://www.nsa.org.na/ Namibijan statistine agentuz (''nsa.org.na'').] {{ref-en}}
* [http://commons.wikimedia.org/wiki/Atlas_of_Namibia Namibijan atlas Vikiaitas.] {{ref-en}}
{{Commons|Namibia}}

{{Afrik}}

[[Kategorii:Namibii| ]]
