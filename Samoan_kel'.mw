'''Samoan kel'''' (ičeze nimituz om ''gagana Sāmoa'') om [[Samoa|Samoan]] da [[Amerikan Samoa|Amerikan Samoan]] ([[Anglijan kel'|anglijan kelen]] ühtes) oficialine kel', üks' [[avstronezijan keled|avstronezijan kelišpäi]]; sen kaikiš läheližemb kel' om [[tongan kel']] da sen toižed heimolaižed keled oma, ozutesikš, [[indonezijan kel']], [[hawaiian kel']] da [[Taivan' (sar')|Taivan']] saren keled. 

Samoan kelen paginoiden keskes ei ole lujid eroid, sikš erazvuiččiden paginoiden pagižijad toine tošt voidas kebnašti toimetada. Formalan paginan da eiformalan paginan keskes oma erod: eiformalan paginan kaiken kirjutadas ''k'' kirjaman ''t'' taguiči, ozutesikš, ''tama'' «poig» — ''kama''. 

Samoan kel' kävutab ičeze kirjamišton [[Latinan kirjamišt|latinan kirjamišton]] pohjal — sil om 18 kirjant, no 3 (''H'', ''K'', ''R'') il'mestudas vaiše ottud toižiš kelišpäi vaihiš. 

Erazvuiččiden meliden mödhe, samoan kelen pagižijoiden lugu mail'mas om 350—400 tuhad, kudambaišpäi pol' elädas Samoan sareil. Toižed tahol pagižijoiden lugun mödhe om [[Uz' Zelandii]] — äi samoan ristituid elädas sigä (114 tuhad, kudambaišpäi läz 81 tuhad tetas samoan kel't); 2013 voden informacijan mödhe, läz 2 % Uz' Zelandijan eläjiden teziba samoan kel't. 2016 rahvahanlugemižen mödhe, 44 875 ristitud, kudambad teziba samoan kel't, eliba [[Avstralii|Avstralijas]].

Samoan kelen nedal' (''Vaiaso o le Gagana Sāmoa'') om samoan kelen pühä, kudambad tehtas joga voz'; ezmäižen kerdan se om tehnu Avstralijan vodel 2010. 

== Kirjamišt ==

Vodel 1834 om tehnu kirjamišt samoan kelen täht latinan kirjamišton pohjal, sigä oli 14 kirjant; 3 — ''H'', ''K'', ''R'' — kävutadas vaiše ottud toižiš kelišpäi vaihiš. [[Makron (znam)|Makron]]-znamas, kudamban kävutadas, miše jonoštada pit'kid vokalid, tämbei paksus ei kirjutagoi. 

{|
|valign="top"|
{| class="wikitable"
|- style="background: #efefef;"
! Kirjam
! Kulund
! Nimituz
|-
| Aa
| a, a:
|''a''
|-
| Ee
| e, ɛ:
|''e''
|-
| Ii
| i, i:
|''i''
|-
| Oo
| o, o:
|''o''
|-
| Uu
| u, u:
|''u''
|-
| Ff
| f
|''fa''
|-
| Gg
| ŋ
|''nga''
|-
|}
|valign="top"|
{| class="wikitable"
|- style="background: #efefef;"
! Kirjam
! Kulund
! Nimituz
|-
| Ll
| l
|''la''
|-
| Mm
| m
|''mo''
|-
| Nn
| n
|''nu''
|-
| Pp
| p
|''pi''
|-
| Ss
| s
|''sa''
|-
| Tt
| t, k
|''ti''
|-
| Vv
| v
|''vi''
|-
|}
|}

== Istorii ==

Kuti enambuz [[polinezii|polinezijan]] rahvahiden, samoan rahvaz sai ičeze kirjamišton evropižilpäi. Vil'jam Anderson (ang. ''William Anderson'') vodel 1777 kirjuti ezmaižed sanad samoan kelel:

*''Tama‘loa'' («uk-pämez'»),
*''Tamae‘ty'' («naine-pämez'»),
*''Solle'' («jal'geline ristit»).

Nenel sanoil om samoan jüred, sikš miše lujas pojavad sanad voib löuta tämbeižes keles: ''tamāloa'' («uk»), tama‘ta‘i («naine» (ustavakaz form)), ''sole'' («poig!» — kavütadas, miše kucta).

Vil'jam Mariner (ang. ''William Mariner''), konz hän oli [[Tongan Kunigahuz|Tongal]], kirjuti erasid pajoid samoan kelel mušton mödhe. Nene pajod ei olgoi kändnud, sikš miše hän ei tedand samoan kel't, da sanad oma kirjutanud värin.

Konz evropižed tuliba sarile, pidi käta [[Biblii|Biblijan]] samoan kel'he, sikš pidi ezmäi säda kirjamišton samoan kelen täht, kudamb ei oli völ. Kirjamišt om sätud vodel 1834 da ezmäi kirj, kudamban nimituz om «''E tala A, E, F''», om pästnu vodel 1834. Kirjas oli 11 lehtpolid: oigedkirjutesen urokad da tekstad samoan kelel. Siš kirjas oigedkirjutusel om eroid tambeižen oigedkirjutesen kohtha; vodel 1836 nece oigedkirjutuz om toižetanu: ''p'' kirjaman augotiba kävutada ''b'' kirjaman taguiči da ''g'' kirjaman — ''ng'' da ''gn'' [[digraf|digrafiden]] taguiči; mugažo augotiba kävutada makron-znaman pit'kiden vokaliden täht.

== Homaičendad ==
<references />

{{stub}}
[[Kategorii:Samoa|Samoa]]
[[Kategorii:Keled i dialektad kirjamišton mödhe]]
[[Kategorii:Samoan kel']]
