{{Personalii
| изображение = RanaDaggubati.jpg
| описание изображения = Rana Daggubati «Baahubali: Augotiž»-fil'man presskonferencijal, vn 2015 kezaku
}}
'''Ramanaidu Daggubati''', om tutab '''Rana Daggubati'''-nimenke (mugažo [[anglijan kel'|anglijan kelel]], {{lang-te|దగ్గుబాటి రానా}}, {{lang-hi|राना दग्गुबाटि}}; sünd. [[14. tal'vku]] [[1984]], [[Čennai|Madras]], [[Tamilnad]], [[Indii]]), vai muite '''Rana''', om indijalaine akt'or da prodüser. Edestab telugukel'žiš fil'miš tobjimalaz.

== Biografii ==
Rana om sündnu Čennai-lidnha, Sureš Babu Daggubati-prodüseran i hänen Lakšmi Daggubati-akan pereheze. Hänen Ventakeš-däd' om populärine akt'or, tatan Ramanaidu Daggubati-tat (Rana:n ded) radoi prodüseran. Rana openui [[Haidarabad]]-lidnan publižes školas i Čennain «Chettinad Vidyashram»-školas. Edel fil'madandoid Rana radoi vizualižiden effektoiden pirdajaks da prodüseraks. Zavodi akt'oran kar'jerad vl 2010.

Akt'or eläb kanzanke heiden pertiš Haidarabad-lidnas.

== Valitud fil'mografii akt'oraks ==
* «''Lider''» (2010) — Ardžun Prasad
* «''Sada vägestust vai pölištuda''» (2011) — DiŽei Džoki Fernandes
* «''Minun tahtoind''» (2012) — Ganeš
* «''Sur' opendai''» / «''Kitänd Krišnale''» (2012) — tehnologijan Babu-bakalavr
* «''Nece norišt om meletoi''» (2013) — Vikram (''kameo'')
* «''[[Baahubali: Augotiž]]''» (2015) — Bhallaladeva
* «''Rudramadevi''» (2015) — Čalukija Virabhadra
* «''Gazi-VA-laivan atak''» (2017) — Ardžun Verma
* «''[[Baahubali: Lopind]]''» (2017) — Bhallaladeva
* «''Olen kunigaz, minä-žo olen ministr''» (2017) — Radha Džogendra

== Mel'hetartujad faktad ==
* Akt'or om neniden sportjoukuiden pidajan: «Telugu Tigers» (futzal), «Telugu Titans» ([[kabaddi]]), «Baahubali Boxers» (boks).
* Vl 2017 starinoiči ühtes interv'juišpäi, miše hän oli sogenzunu laps'aigan, no satusekaz transplantacijan operacii pördi nägemišt hurale sil'male.<ref>[http://indianexpress.com/article/entertainment/regional/baahubali-2-rana-daggubati-blind-one-eye-watch-video-4634017/ Rana Daggubati is blind in right eye. Baahubali 2 actor makes shocking revelation, watch video (Rana Daggubati om soged oiktas sil'mas. «Baahubali 2»-fil'man akt'or tegi šokirujad tedištoitust, kacu videod) / ''Indianexpress.com''.] {{ref-en}}</ref>

== Homaičendad ==
<references />

== Irdkosketused ==
* {{IMDb|2281292}}
* {{KP|1421712}}
* [http://www.instagram.com/ranadaggubati/ Rana Daggubati — Instagram.]

[[Kategorii:Indijan akt'orad]]
[[Kategorii:Indijan prodüserad]]
[[Kategorii:Telugulaižed]]
[[Kategorii:Akt'orad kirjamišton mödhe]]
[[Kategorii:Prodüserad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Čennaihe]]
