{{Eländpunkt
 | Nimi = Dubn<br />Дубна
 | Lidnanznam = Coat of arms of Dubna.svg
 | Flag = Flag of Dubna (Moscow oblast) (2003).png
 | Lidnanznam text = Dubnan lidnanznam
 | Flag text = Dubnan flag
 | Valdkund = Venäma
 | Eläjiden lugu = 74,985
 | Voz' = 2020-01-01
 | Pind = 63.36
 | Fail = Dubna Collage.jpg
 | Pämez' = Maksim Danilov<br />(tal'vku 2017—)
 | Telefonkod = +7-49621-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Dubn''' ({{lang-ru|Дубна́}}) om [[Venäma]]n tedolidn da lidnümbrik [[Moskvan agj]]an pohjoižes.

== Istorii ==
Eländpunktan aluz om pandud 11. voz'sadan augotišes, mainitase vspäi 1134, oti 6 gektarad, mongoližed sodaväged paniba lidnad mantazole vl 1238. Dubnan muitpunkt oli olmas hätken sen sijas [[Suren Uz'lidnan tazovaldkund]]an i [[Pohjoižpäivnouzmaine Venä|Pohjoižpäivnouzmaižen Venän]] röunal. Gorodišče-žilo oli olmas Dubnan jogensun randal.

Panihe peitol'žen Dubno-tedožilon alust vl 1947. Kätihe eländpunktad oficialižeks radnikžiloks vl 1954, anttihe lidnan statusad vl 1956, om olmas nügüdläiženke nimenke vspäi 1958. Ühtištuihe Ivan'kovo-lidnanke (alusenpandud vl 1937) vn 1960 13. päiväl tal'vkud. Om tedolidnan statusanke vspäi 2001.

Dubn šingotase ladimensauvomižen «Tenzor»-tegimel, mašinansauvomižen tegimel (aviakosmine sarak), kontrol'sistemiden projektiruindan edheotandal, [[südäitukuine fizik|südäitukuižen fizikan]] tedoidusil mail'man znamoičendanke i Ivan'kovon GES:al.

== Geografijan andmused ==
Lidn sijadase [[Volg]]-jogen randoil, Dubn-jogen ({{lang-ru|Дубна}} 167 km pitte) lanktendanno oiktalpäi, 125 m ü.m.t. keskmäižel korktusel. [[Kanal Moskvan nimed]] zavodiše lidnas, mäneb [[Ivan'kovon vezivaradim]]espäi. Röunatab [[Tverin agj]]anke. Matkad [[Moskv]]an rengazavtotehesai om 121 km suvhe. Lähembaižed lidnad oma [[Kimri]] (Tverin agj) pohjoižpäivnouzmha, [[Taldom]] päivnouzmha, [[Konakovo]] (Tverin agj) päivlaskmha-suvipäivlaskmha.

Dubn om lidnümbrikon üks'jäine eländpunkt.

== Eläjad ==
Vl 1959 lidnan ristitišt oli 14 009 eläjad, vl 1967 — 39 tuhad eläjid. Vn 2010 Venäman rahvahanlugemižen mödhe 70 700 ristitud elihe lidnas. Kaikiš suremb ristitišt om enamba 70 tuhad eläjid vspäi 2010 (75 179 rist. vl 2016). [[Ortodoksine hristanuskond|Ortodoksižen hristanuskondan]] kuz' jumalanpertid<ref>[http://sobory.ru/geo/locat/1327 Dubnan pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 94,7%, [[ukrainalaižed]] — 1,7%, toižed rahvahad — 3,6%.

Lidn om järed openduzkeskuz: Valdkundaline «Dubn»-universitet<ref>[http://www.uni-dubna.ru/ Valdkundaližen «Dubn»-universitetan sait (''uni-dubna.ru'').] {{ref-ru}} {{ref-en}}</ref>, Moskvan üläopendusen aluzkundoiden koume filialad, Moskvan agjan tegimištoliž-ekonomine kolledž, Moskvan agjan agrariž-tehnologine «Dubn»-tehnikum<ref>[http://mosagroteh.ru/ Agrariž-tehnologižen «Dubn»-tehnikuman sait (''mosagroteh.ru'').] {{ref-ru}}</ref>.

== Homaičendad ==
<references />

== Irdkosketused ==
* [http://www.naukograd-dubna.ru/ Lidnümbrikon tobmuden aluzkundoiden sait (''naukograd-dubna.ru'').] {{ref-ru}}
{{Commons|Category:Dubna}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
