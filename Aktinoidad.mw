{{10000}}{{A10000}}
'''Aktinoidad''' vai '''Aktinidad''' om radioaktivižiden himižiden elementoiden grupp, kaik niid om 14. Mülüdas [[himižiden elementoiden periodine tablut|himižiden elementoiden periodižen tabluden]] III gruppha, 7 periodha.

Elementoiden nomerad oma 90..103. Iče [[aktinii (himine element)|aktinii-element]] ei ole aktinoid, no kactas sidä gruppan ramuziš paksus.

[[Enriko Fermi]]-fizikantedomez' ezimeleti ezmäižeks elementoiden olendad tabludes [[uran (himine element)|uranan]] taga hänen vn 1934 eksperimentoiden jäl'ghe. [[Gol'dšmidt Viktor Moric|Viktor Gol'dšmidt]]-geohimik tariči «aktinoidad»-terminan vl 1937.

== Ičendad ==
Aktinoidoil om läz ühtejiččid ičendoid. Kaik ned oma tipižed [[metall]]ad. Kaik elementad oma radioaktivižed, pehmdad da hobedakahad. [[Torii]] om toižiden aktinoidoiden kovamb: se voib vanuda eskai.

Grupp jagase kahteks ristikoičijaks alagruppaks: transuranižed (kaik elementad uranan taga tabludes) da transplutonižed elementad (plutonijan taga).

Ei ole londuses äjid aktinoidoid, ned oma ratud, sinteziruidud elementad. Uran i torii oma olmas londuses, avaitihe niid ezmäižikš. Voib sada neptunijad, plutonijad, protaktinijad i americijad znamasižiš lugumäriš, mugažo aktinijad. Toižed aktinoidad i niiden äjad izotopad oma harvad lujas heredan radioaktivižen čihodamižen tagut. Samižen mahtused oma reakcii südäitukreaktoras, südäitukpoukahtuz, kebnembiden elementoiden bombardiruid neitronil da kebnoil atomil.

== Kävutand ==
Aktinoidoiden tipine kävutand om [[atomenergetik]]as poltuseks i südäitukazegištos (uran, neptunii, plutonii, torii), sidä kesken kosmosas. Toižed kävutandad oma himižiden elementoiden sintez, radiohimižiden substancijoiden sintez da tedoiduz, kontrolirujad ladimed (americii savun andimiš), ühthesuladusiden paremboičend (torii).

Torijan i uranan izotopoiden relätivine mülünd kävutase [[tähtaz|tähthiden]] igän maričendan täht.

== Homaičendad ==
<references />

{{Commons|Category:Actinides}}

{{stub}}
[[Kategorii:Himižiden elementoiden gruppad]]
