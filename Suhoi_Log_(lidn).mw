{{Eländpunkt
 | Nimi = Suhoi Log<br/>Сухой Лог
 | Lidnanznam = Coat of Arms of Sukhoi Log (Sverdlovsk oblast).png
 | Flag = Flag of Sukhoi Log (Sverdlovsk oblast).png
 | Lidnanznam text = Suhoi Logan lidnanznam
 | Flag text = Suhoi Logan flag
 | Valdkund = Venäma
 | Eläjiden lugu = 33,689
 | Voz' = 2018
 | Pind = 30
 | Fail =
 | Pämez' = Roman Valov<br />(kezaku 2017—)
 | Telefonkod = +7-34373-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Suhoi Log''' ({{lang-ru|Сухой Лог}}) om [[Venäma]]n lidn [[Sverdlovskan agj]]an suves. Se om [[Suhoi Logan lidnümbrik]]on administrativine keskuz, mülüb sihe. Edel 1996 vot kaks' municipališt ühtnikad oli: Suhoi Log-lidn i Suhoi Logan rajon.

== Istorii ==
Eländpunktan aluz om pandud vl 1710 kuti ''Suholožskai-slabad'' ({{lang-ru|Сухоложская слобода}}), ümbärdajad küläd da žilod oma olmas 17. voz'sadan lopuspäi. Sauvondmaterialiden tegimed radaškanziba žilos 1930-nzil vozil. Vn 1943 uhokus anttihe radnikžilole lidnan statusad nügüdläiženke nimenke. Vspäi 1965 lidn om alištunu agjan tobmudele oikti.

Suhoi Log šingotase libutimiden tegimel (sildkranad), valamižtegimel (terasespäi, kaugedraudaspäi) i sauvondmaterialiden tegimištol (cement, leskusenvastaižed materialad, šifer, azbestcementtorved).

== Geografijan andmused ==
Lidn sijadase [[Pišm]]-jogen oiktal randal tobjimalaz (ven. ''Пышма'', [[Tur (jogi)|Tur-jogen]] oiged ližajogi, [[Ob' (jogi)|Obin]] hurapol'ne bassein), 170 m ü.m.t. keskmäižel korktusel. ''Kunar''-raudtestancii (ven. ''Кунара'') radab «[[Bogdanovič (lidn)|Bogdanovič]] — [[Artömovskii]]»-keskustal. Matkad [[Jekaterinburg]]hasai om 87 km päivlaskmha orhal, 106 km avtotedme vai raudtedme. Lähembaine lidn om [[Bogdanovič (lidn)|Bogdanovič]] 10 km suvhe orhal, avtol i raudtel.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 34 554 ristitud, lidnümbrikon seičeme kümnendest. Kaikiš suremb lidnan ristitišt oli 36 800 eläjad vodel 1992. [[Ortodoksine hristanuskond|Ortodoksižen hristanuskondan]] Sündun nägundan jumalanpert' om olmas vspäi 1865.

Rahvahad (2010, ozutadud rahvahudenke): [[venälaižed]] — 94,8%, [[totarlaižed]] — 1,6%, toižed rahvahad — 3,6%.

Suhoi Logan äiprofil'ne tehnikum<ref>[http://smt-sl.ru/ Suhoi Logan äiprofil'žen tehnikuman sait (''smt-sl.ru'').] {{ref-ru}}</ref>, Sverdlovskan agjan medicinižen kolledžan filial (Jekaterinburg) i Jekaterinburgan ekonomikan da tehnologijoiden kolledžan filial oma professionaližen opendusen aluzkundoikš.

== Homaičendad ==
<references/>

== Irdkosketused ==
* [http://www.goslog.ru/ Suhoi Logan lidnümbrikon oficialine sait (''goslog.ru'').] {{ref-ru}}
* [http://duma.goslog.ru/ Suhoi Logan lidnümbrikon Duman oficialine sait (''duma.goslog.ru'').] {{ref-ru}}
{{Commons|Category:Sukhoi Log}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Suhoi Logan lidnümbrik|*]]
