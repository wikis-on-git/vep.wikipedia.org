{{1000}}
[[Fail:LocationNSAmUNGeoscheme.png|thumb|left|200px|Amerikan regionad [[ÜRO|ÜRO:n]] mödhe:
{{legend|#0000FF|[[Pohjoižamerik]]}}
{{legend|#00FF00|[[Keskuzamerik]]}}
{{legend|#00FFFF|[[Kariban meren region]]}}
{{legend|#FFFC00|[[Suviamerik]]}}]]
[[Fail:Location North America.svg|thumb|200px|Pohjoižamerikan sijaduz.]]
[[Fail:North America satellite globe.jpg|thumb|250px|Pohjoižamerik]]
'''Pohjoižamerik''' ([[anglijan kel'|angl]].: ''North America'', [[francijan kel'|fr.]]: ''Amérique du Nord'', [[ispanijan kel'|isp]].: ''América del Norte, Norteamérica'', [[actekan keled|actek]].: ''Ixachitlān Mictlāmpa'') om [[kontinent]]. Se da [[Suviamerik]] mülüdas Man kuivha [[Amerik]]-palaha. Sijadase pohjoižel i päivlaskmaižel šurupoliškoil.

Pind lähižidenke saridenke — 24,2 millionad km². Eläjiden lugu — 565 mln (2013). 23 valdkundad da 22 rippujad territorijad sijadasoiš Pohjoižamerikas, no niiden keskes vaiše koume oma sured: [[Kanad]], [[Amerikan Ühtenzoittud Valdkundad|AÜV]] i [[Meksik]].

Pohjoižamerikan sariden pind om läz 3,9 mln km², kaikiš suremb niišpäi om [[Grenland]] (2,176 mln km²). Sarištod: [[Kanadan Arktine sarišt]], [[Vest-Indii]] ([[Kariban sared]], [[Bagaman sared]] da tž.), [[Aleutan sared]]. Järedad pol'sared: [[Labrador (pol'sar')|Labrador]], [[Aläsk (pol'sar')|Aläsk]], [[Kalifornii (pol'sar')|Kalifornii]], [[Florid (pol'sar')|Florid]], [[Jukatanan pol'sar'|Jukatan]].

Kaik klimatižed vöd oma kontinental päiči ekvatorialižes vönes. Pohjoižamerikan päivnouzmaižed randad lainištab [[Atlantine valdmeri]], sen [[Meksikan laht]] da [[Kariban meri]], suvipäivlaskmaižed da päivlaskmaižed randad — [[Tün' valdmeri]], pohjoižed randad — [[Jävaldmeri]]. [[Beringan sal'm]] sijadase Päivnouzmaižen Azijan i [[Pohjoižamerik]]an keskes. [[Panam]]an röun [[Kolumbii|Kolumbijanke]] lugetas röunaks Suviamerikanke.

[[Mississipi (jogi)|Mississipi]] [[Missuri (jogi)|Missuri]]-ližajogenke, [[Makkenzi (jogi)|Makkenzi]], [[Jukon (jogi)|Jukon]], [[Ph. Lavrentijan jogi]], [[Rio-Grande (jogi, Meksikan lahten bassein)|Rio-Grande]], [[Saskačevan (jogi)|Saskačevan]], [[Arkanzas (jogi)|Arkanzas]], [[Kolumbii (jogi)|Kolumbii]], [[Kolorado (jogi)|Kolorado]] i [[Ogaio (jogi)|Ogajo]] oma Pohjoižamerikan znamasižed joged. Järedad järved oma [[Sured järved]] ([[Üläjärv (Sured järved)|Üläjärv]], [[Erinjärv]], [[Guronjärv]], [[Mičiganjärv]] i [[Ontarionjärv]]), [[Sur' Kondjanjärv]], [[Sur' Orjanjärv]], [[Sur' Solakaz järv]], [[Vinnipeg (järv)|Vinnipeg]] da [[Atabask (järv)|Atabask]]. Kaikiš korktemb čokkoim om [[Denali]]-mägi (enzne Makkinli, 6194 m) AÜV:oiden Aläskas. Kaikiš alahamb čokkoim om [[Surman alangišt]]os (-86 m) AÜV:oiden suvipäivlaskmas.

Kontinentan eläjid da sündnuzid nimitadas [[pohjoižamerikalaižed|pohjoižamerikalaižikš]].

[[Amerikanistik]] om disciplin, tedoidab AÜV:oiden (erasti Kanadan-ki) politikad, istorijad, geografijad, oiktusen da ižandusen sistemid, kundad da sen kul'turad.

{{Kontinentad}}
{{Pohjoižamerik}}

{{stub}}
[[Kategorii:Pohjoižamerik| ]]
