{{Eländpunkt
 | Nimi = Sengilei<br/>Сенгилей
 | Lidnanznam = Sengiley Coat of Arms (1778).png
 | Flag = 
 | Lidnanznam text = Sengilein lidnanznam
 | Flag text = 
 | Valdkund = Venäma
 | Eläjiden lugu = 6,622
 | Voz' = 2016
 | Pind = 6
 | Fail = Sengiley rayon administration.JPG
 | Pämez' = Aleksei Kulakov (2013-)
 | Telefonkod = +7-84233
 | Avtokod = 73, 173
 | Aigvö = [[UTC]]+4 ([[MSK]]+1)
}}
'''Sengilei''' ([[venän kel'|ven]].: ''Сенгилей'') — om [[Venäma]]n lidn da lidnankund [[Ul'janovskan agj]]an suvipäivlaskmas.

== Istorii == 
Enzne tatarine ''Sengili-lidn'' oli muretud aigan joksten. Muretud lidn sijadase 5 km suvhe nügüdläižen Sengilein territorijaspäi. Lidn oli nimitadud Sengilei-jogen mödhe, nece nimi om [[erzän kel'|erzän]] augotižlibundal.

Ivan Daškov-ruhtinaz pani nügüdläižen eländpunktan alusen vl 1666 kuti ''Sengilein slabad''' (ven. ''Сенгилеевская слобода'') kaičemha venälaižid žiloid kalaidajiden heimoiden londoišpäi. Vl 1708 koume slabadad (''Staničnaj'' (päžilo), ''Butirskaj'' da ''Vibornaj'') ühtištuihe ''Pokrovskoje-külähä'' jumalanpertin nimen mödhe. Vozil 1780-1925 i vspäi 1943 se om Sengilei-lidnaks.

Vl 1954 Sengilein pala oli sirtud udhe sijha edel [[Kuibiševan vezivaradim]]en täutmišt (1955-1957).

== Geografijan andmused ==
Lidn seižub [[Volgaveren ülüz|Volgaveren ülüdel]]. Sengilei sijadase [[Volg]]an oiktal randal. Pened Sengileik- da Tušenk-joged lanktas Volgha lidnan territorijal jogen randal. Matkad [[Ul'janovsk]]hasai om 48 km lodeheze orhal, 72 km avtotedme.

Cemzavod-radnikžilo om lidnankundan toine eländpunkt, sijadase 6 km lodeheze orhal lidnaspäi (12 km avtotedme). Lidnankundan administracii om saudud neciš žilos. Sen ristitišt om 1102 eläjad (vl 2016).

== Eläjad ==
Vl 1913 eläjiden lugu oli 9 100 ristitud. Vn 2010 Venäman rahvahanlugemižen mödhe 6 958 ristitud elihe lidnas.

Rahvahad: [[venälaižed]], [[totarlaižed]], [[čuvašalaižed]], [[mordvinalaižed]].

== Ižanduz da transport ==
Ižandusen päsarakod oma sauvondmaterialoiden tegimed ([[savič|silikatsavič]], [[cement]]), hüväladuližen [[lete|kvarcletken]] rafiniruindtegim, mugažo pästtas [[mineraližed heretused|mineraližid heretusid]] i [[mouckivi|mouckivid]].

Kaks' specialižen keskopendusen aluzkundad om lidnas: pedagogine i tehnologine tehnikumad.

Jogivaldmad oma lidnas. Lähembaine raudtestancii sijadase rajonan lidnanvuiččes [[Krasnii Guläi]]-žilos 39 km päivlaskmha.

== Homaičendad ==
<references/>

== Irdkosketused ==
* [http://www.gorod-sengiley.narod.ru/ Sengilei-lidnan informacine sait.] {{ref-ru}}
* [http://sengilej.ru/auxview.aspx?id=261 Sengilei-lidnankundan lehtpoled Sengilein rajonan oficialižel saital.] {{ref-ru}}

{{Ul'janovskan agjan lidnad}}

[[Kategorii:Ul'janovskan agjan lidnad]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
