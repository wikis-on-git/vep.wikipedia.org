{{Eländpunkt
 | Nimi = Spassk Dal'nii<br />Спасск-Дальний
 | Lidnanznam = Blason de Spassk 2003 (Primorsky kray).png
 | Flag = 
 | Lidnanznam text = Spassk Dal'nijan lidnanznam
 | Flag text = 
 | Valdkund = Venäma
 | Eläjiden lugu = 39,311
 | Voz' = 2021
 | Pind = 43.49
 | Fail = Спасск-Дальний 6.jpg
 | Pämez' = Andrei Bessonov<br />(keväz'ku 2020—)
 | Telefonkod = +7-42352-xx-xxx
 | Avtokod = 25. 125
 | Aigvö = [[UTC]]+10 (MSK+7)
}}
'''Spassk Dal'nii''' ({{lang-ru|Спасск-Дальний}}) om [[Venäma]]n lidn da lidnümbrik [[Merenrandaline rand|Merenrandaližen randan]] päivlaskmas, lidn randan alištusenke. Om [[Spasskan rajon (Merenrandaline rand)|Spasskan rajonan]] administrativižeks keskuseks, ei mülü rajonha.

== Istorii ==
Vl 1906 sauvoihe ''Jevgen'jevk-raudtestancijad'' «[[Vladivostok]] — [[Habarovsk]]»-jonol i radnikžilod stancijanno. Sen ližaks, panihe ''Spasskai-slabadan'' alust läheli. Vl 1917 ühtištuihe niid, nimitihe ''Spassk-Primorskii-lidnaks''. Vl 1929 udesnimitihe nügüdläižikš. Spasskoje-külä (vspäi 1886, 5778 rist. vl 2010) sijadase lidnan lodehližen röunan taga, no sen da lidnan infrastruktur om ühthine.

Spassk Dal'nijan ižandusen päsarakod oma sömtegimišt i sauvondmaterialiden tehmine ([[cement]]).

== Geografijan andmused ==
Lidn sijadase [[Hankajärv]]en alangištos, peniden Kulešovkan i Spasovkan jogidenkeskeižes. Spassk Dal'nii seižub 100 m keskmäižel korktusel valdmeren pindan päl, Kulešovk-jogen (edel 1972 vot ''Santahez'') oiktal randal tobjimalaz, se lankteb Spasovk-jogehe (edel 1972 vot alajoksmuz nimitihe ''Santahez:aks'', Hankajärven da [[Ussuri]]-jogen bassein) huralpäi ani lidnan röunan taga. Matkad [[Hankajärv]]hesai om 20 km lodeheze, [[Vladivostok]]hasai om 178 km suvipäivlaskmha orhal vai 225 km «Ussuri»-avtotedme. Pöudod oma lodeheze lidnaspäi kazvatamha [[ris]]ad.

Spassk Dal'nii om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 44 173 ristitud. Kaikiš suremb ristitišt oli 61 400 eläjad vl 1992.

[[Hristanuskond]]an koume pühäpertid om lidnas da Spasskai-küläs.

Professionaližen opendusen aluzkundad: Spasskan industrialiž-ekonomine kolledž<ref>[http://siek25.ru/ Spasskan industrialiž-ekonomižen kolledžan sait (''siek25.ru'').] {{ref-ru}}</ref>, politehnine kolledž, pedagogine kolledž.

Edeline lidnan pämez' om Väčeslav Kvon (eloku 2016 — uhoku 2020).

== Transport ==
Avtobusad oma kundaližeks transportaks lidnas. [[Transsib]]an ''Spassk Dal'nii-raudtestancii'' sijadase lidnan pohjoižpalas, ezilidnelektrojonused ajadas Vladivostokan ümbrišthosai. «Ussuri»-avtote (A-370) ümbärdab lidnad suvipäivnouzmaižeks röunaks. Avtote mäneb Hankajärvhesai, lebubazoidenke teverenno.

== Galerei ==
<gallery mode="packed" heights="125px">
Спасск-Дальний 10.jpg|Torguindkeskused Sovetskai-irdal (2011)
Спасск-Дальний 13.jpg|«Avrora»-kinoteatr (2011)
Парадная ОАО "Спасскцемент" - panoramio.jpg|Cementtegim vl 2014
Спасск-Дальний 7.jpg|Lotos-adivpert' (2011)
Здание железнодорожного вокзала. Спасск-Дальний, Приморский край.jpg|Spassk Dal'nii-päraudtestancijan sauvuz vl 2020
</gallery>

== Homaičendad ==
<references />

== Irdkosketused ==
* [http://www.spasskd.ru/ Lidnan tobmuden aluzkundoiden oficialine sait (''spasskd.ru'').] {{ref-ru}}
{{Commons|Category:Spassk-Dalny}}

{{Merenrandaližen randan lidnad}}

[[Kategorii:Spassk Dal'nii| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Merenrandaližen randan lidnümbrikod]]
[[Kategorii:Spasskan rajon (Merenrandaline rand)|*]]
