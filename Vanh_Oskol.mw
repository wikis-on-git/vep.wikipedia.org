{{Eländpunkt
 | Nimi = Vanh Oskol<br />Старый Оскол
 | Lidnanznam = Coat of Arms of Stary Oskol (Belgorod oblast)2008.svg
 | Flag = Flag of Stary Oskol (Belgorod oblast).png
 | Lidnanznam text = Vanhan Oskolan lidnanznam
 | Flag text = Vanhan Oskolan flag
 | Valdkund = Venäma
 | Eläjiden lugu = 223,360
 | Voz' = 2017
 | Pind = 200,8
 | Fail = Lenin str.jpg
 | Pämez' = Aleksandr Sergijenko<br />(kül'mku 2017—)
 | Telefonkod = +7-4725-xxx-xxx
 | Avtokod = 31
 | Aigvö = [[UTC]]+3 (MSK+0)
}}
'''Vanh Oskol''' ({{lang-ru|Старый Оскол}}) om [[Venäma]]n lidn da lidnümbrik [[Belgorodan agj]]an pohjoižes. Se om agjan kahtenz' surtte lidn, vägilidn (vspäi 2011). Edel 2008 vot Vahn Oskol i sen rajon oliba eriži.

== Enzne ==
Eländpunktan aluz om pandud vl 1593 kuti ''Oskol''-sodakordon valdkundröunanno lidnan statusanke, nimitihe jogen mödhe. Vl 1655 udesnimitihe nügüdläižikš [[Uz' Oskol|Carev Alekseev]]-lidnan udesnimitusenke. Vanh Oskol kändihe makundan keskuseks vl 1727.

== Geografijan andmused ==
Lidn sijadase Oskol-jogen randoil ([[Severskii Donc]]an hura ližajogi), 150 m ü.m.t. keskmäižel korktusel. Matkad [[Belgorod]]hasai om 117 km suvipäivlaskmha orhal vai 140 km avtotedme. Lähembaine lidn om [[Gubkin (lidn)|Gubkin]], om 10 km matkad päivlaskmha sen röunhasai.

Vanh Oskol jagase kudhe territorialižhe rajonha: Keskuzline, Suvipäivlaskmaine, Pohjoižpäivnouzmaine, Raudten, Kotölan i Metallurgine rajonad. Kaik 78 eländpunktad mülüdas lidnümbrikho Vanhan Oskolan ližaks. Lidnümbrikon pind — 1693,5 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 221 085 ristitud, lidnümbrikon — 256 542 ristitud. Kaikiš suremb lidnan i lidnümbrikon ristitišt om nügüd'. Vl 2017 kaik 259 986 ristitud elädas lidnümbrikos.

== Ižanduz da transport ==
Lidn šingotase [[raud]]an metallurgijan keskuseks sijaližel torhudel: elektrometallurgine kombinat i Stoilenskii-küllästamižtegim. Toižed sarakod oma sömtegimišt (leibänedheotandad, bekon, konditerfabrikad, maidkombinat, kalategim), mašiništonsauvomine (tegim metallurgijan täht, demfermašinoiden tegim, gidravline mašiništ), sauvondmaterialiden tehmine (cement, metalližkonstrukcijad, tagodud tegesed), mugažo plastmassantegim radab lidnas.

Avtobusad, kiruhtramvaid da taksid oma kundaližeks transportaks lidnas. Tatanmaine civiline Vanhan Oskolan lendimport (''UUOS / СОЛ'') sijadase 6 km lodeheze lidnaspäi, tehtas reisid Moskvha.

== Irdkosketused ==
* [http://www.oskolregion.ru/ Lidnümbrikon tobmuden aluzkundoiden oficialine sait (''oskolregion.ru'').] {{ref-ru}}
{{Commons|Category:Stary Oskol}}

{{Belgorodan agjan lidnad}}

[[Kategorii:Vahn Oskol| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Belgorodan agjan lidnad]]
[[Kategorii:Belgorodan agjan lidnümbrikod]]
