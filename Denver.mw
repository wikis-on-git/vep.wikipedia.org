{{Eländpunkt
 | Nimi = Denver
 | Lidnanznam = US DenverCOseal COA.svg
 | Flag = Flag of Denver, Colorado.svg
 | Lidnanznam text = Denveran lidnanznam
 | Flag text = Denveran flag
 | Valdkund = Amerikan Ühtenzoittud Valdkundad
 | Eläjiden lugu = 704,621
 | Voz' = 2017
 | Pind = 401.3
 | Fail = Denver Montage.jpg
 | Pämez' = Maikl Henkok<br />(heinku 2011—)
 | Telefonkod = +1-303. +1-720
 | Aigvö = tal'vel [[UTC]]-7,<br />kezal [[UTC]]-6
}}
'''Denver''' (mugažo [[anglijan kel'|anglijan kelel]], arpaho: ''Niinéniiniicíihéhe' '') om [[Amerikan Ühtenzoittud Valdkundad|AÜV:oiden]] lidn da lidnümbrik federacijan keskuzpalan päivlaskmas. Se om [[Kolorado]]-štatan pälidn da kaikiš suremb lidn eläjiden lugun mödhe.

== Istorii ==
Eländpunktan aluz om pandud vn 1858 17. päiväl kül'mkud [[Kanzas]]-territorijha lidnan statusanke, [[kuld]]an löudmižsijad tegihe alusenpanendan süks. Nimitihe Kanzasan Džeims Denver-gubernatoran kanzannimen mödhe. Vl 1867 Denver oli jo Kolorado-territorijan pälidnaks, vn 1876 elokus kändihe uden Kolorado-štatan (nomer 38) keskuseks. Vspäi 1902 lidn om lidnümbrikon üks'jäine eländpunkt. Edel [[Toine mail'man soda|Surt sodad]] Denver šingotihe kabjživatfermoil, om järedan maižanduzrajonan keskuseks tähäsai.

Vll 1953−1989 [[plutonii|plutonijan]] küllästamižfabrik sijazihe 25 kilometras lidnaspäi, mi kucui Denveran erasiden rajoniden radioaktivišt redustust.

== Geografijan andmused ==
Lidn sijadase [[step'|stepin]] zonas, Saut-Platt-jogen alangištos ({{lang-en|South Platte River}}, [[Missuri]]n oigedpol'ne bassein), [[Kall'oikahad mäged|Kall'oikahiden mägiden]] päivnouzmaižidenno pautkidenno, 1 564... 1 731 m korktusil valdmeren pindan päl. Denveran keskuz seižub jogen oiktal randal. Lidn jagase 78 rajonha ({{lang-en|neighborhood}}).

Klimat om kontinentaline päivoikaz. Voden keskmäine lämuz om +10,2 C°. Paneb sadegid 379 mm vodes, sulakus-elokus tobjan palan.

== Eläjad ==
Vl 2010 eläjiden lugu oli 600 158 ristitud, heišpäi kodikeleks: anglijan kel' — 72,28%, ispanijan kel' — 21,42%. Kaikiš suremb lidnan ristitišt om nügüd'. Vl 2017 läz 2,4 mln ristituid elihe lidnas ezilidnoidenke.

== Transport ==
Avtobusad da kiruhtramvaid oma kundaližeks transportaks lidnas. Om raudtesol'meks.

Rahvahidenkeskeine civiline Denver-lendimport (''DEN'') sijadase 40 km pohjoižpäivnouzmha azjaližes keskusespäi, AÜV:oiden kaikiš suremb pindan mödhe (137,4 km²) i 4nz' passažiroiden lugun mödhe (vl 2011). Tehtas reisid AÜV:oiden äjihe lidnoihe, mugažo Kanadha i Evropan erasihe maihe.

== Irdkosketused ==
* [http://www.denvergov.org/ Lidnan tobmuden oficialine sait (''denvergov.org'').] {{ref-en}}
* [http://www.denver.org/ Lidnan informacine turizman sait (''denver.org'').] {{ref-en}}
{{Commons|Category:Denver, Colorado}}

{{AÜV:oiden järedad lidnad}}

[[Kategorii:Denver| ]]
[[Kategorii:Koloradon lidnad]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Kolorado|*]]
