{{Taxobox
 | name         = Tikv
 | image title  = Tikv
 | image file   = Cucurbita p. 01.JPG
 | image descr  = Järgeline tikv
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Tikvänikoižed]] (''Cucurbitales'')
 | familia      = [[Tikvižed]] (''Cucurbitaceae'')
 | genus        = [[Tikv (heim)]] (''Cucurbita'')
 | species      = '''Tikv'''
 | latin        = {{btname|Cucúrbita pépo |[[Linnei Karl|L.]], 1753}}
 | wikispecies  = Cucurbita pepo
 | commons      = Category:Cucurbita pepo
 | itis         = 22373
 | ncbi         = 3663
 | range map    =
}}
'''Tikv''' ({{lang-la|Cucurbita pepo}}) vai '''Järgeline tikv''' om üks'vozne [[heinäsižed kazmused|heinäsine]] kazmuz, [[maplod]], arbuzkazmuz. Heimon tipine erik, mülütadas [[Tikvižed]]-sugukundha.

== Leviganduz ==
Kazmusen kodima om [[Meksik]]. Kazvatadihe Pohjoižamerikas semnihe näht päpaloin, [[Oahak]]an alangištos 8 tuhad vozid tagaz i edel meiden erad [[Mississipi (jogi)|Mississipin]] sen Missurinke basseinoiš. Ispanijalaižed toiba tikvad Evropha 16. voz'sadal.

Kazvab venos i tropižes klimatas nepsudenke. Vl 2012 tikv-heimon mail'man satuz oli 15,6 mln tonnoid, [[Kitai]] (6,1 mln t) i [[Indii]] (4,4 mln t) kazvatadas tikvad enamba kaikid.

== Ümbrikirjutand ==
Jurišt om värtmudenvuitte, sarakoičese. Vižtahkoine ujelii rubekaz seikh kazvab 5..8 metrhasai pitte (kabakuzil i patissonil seikh om lühüdamb), jurdub välläs, tabadandraganke kaikuččen lehtesen alusespäi. Lehtesed čereduidas, ned oma pit'kil varzil, vižlabasižed karvakahad, platad oleldas 25 santimetrhasai surtte.

Järedad änikod oma üks'jäižed, üks'suguižed, pakuižen vai vauktan mujun. Mužiksugun änikod oma pit'kil varzil, naižsugun — lühüdoil. Viž äniklehtest. [[Mezjäižed]] pölüstoittas änikoid tobjimalaz. Änikoičendan pord oleskeleb kezakus-heinkus. Plod om järed siled lihav tikvut äiluguižidenke semnidenke, kovanke korenke, šurun vai ovalan formal. Plodun muju i form om erazvuitte sorthu kacten, küpsnedas elokus-sügüz'kus. Semned oma lapakod 1..3 sm pitte.

<center><gallery widths=180 heights=90>
Fail:Kuerbiskerne.jpg|<small>Tikvan semned</small>
Fail:Courgette bloem.jpg|<small>Änik</small>
Fail:Cucurbita pepo var. styriaca04.jpg|<small>Vihand plod<br />(var. ''styriaca'')</small>
Fail:Cucurbita - Various squashes at Slindon.jpg|<small>Sortud</small>
</gallery></center>

== Kävutand ==
Ištutadas dekorativižid sortuid aidverel i pidust' seinid. Znamasine maižanduzkul'tur. Tikvan ruskedpakuine südäin mäneb pudraks, semniden hahkvihand südäin om södäb mugažo. Mezjäižed todas tikvaspäi heid'omad i nektarad eskai räkil päivil.

Ližatas plodun südäin pirgaižihe [[revmatizm]]ad vaste. Pekstud semned änikoidenke abutadas [[kaktus]]an satatesid vaste. Ottas ploduid kävutamižhe [[Hellouin]]-praznikan oigendamižen aigan anglijankel'žiš maiš i niiden veron mödhe mail'madme.

== Toižendad ==
* ''Cucurbita pepo'' subsp. ''ovifera'' — [[Patisson]]
* ''Cucurbita pepo'' subsp. ''pepo'' — [[Kabakut]]

== Homaičendad ==
<references />

{{Commons|Cucurbita pepo}}

[[Kategorii:Tikvižed]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Dekorativižed kazmused]]
[[Kategorii:Sömkazmused]]
[[Kategorii:Sötmižkazmused]]
[[Kategorii:Zell'kazmused]]
[[Kategorii:Maplodud]]
