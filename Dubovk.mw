{{Eländpunkt
 | Nimi = Dubovk<br />Дубовка
 | Lidnanznam = Dubovka coat of arms (Volgograd region).png
 | Flag = Dubovka flag (Volgograd region).png
 | Lidnanznam text = Dubovkan lidnanznam
 | Flag text = Dubovkan flag
 | Valdkund = Venäma
 | Eläjiden lugu = 14,165
 | Voz' = 2017
 | Pind = 20
 | Fail = Дом Бауэра.jpg
 | Pämez' = Vladimir Novičenko (sügüz'ku 2013—)
 | Telefonkod = +7-84458-xx-xxx
 | Avtokod = 34. 134
 | Aigvö = [[UTC]]+3 (MSK+0)
}}
'''Dubovk''' ({{lang-ru|Дубовка}}) om [[Venäma]]n lidn [[Volgogradan agj]]an keskuzpalan suves. Se om [[Dubovkan rajon]]an administrativine keskuz.

== Istorii ==
14. voz'sadan [[Kuldaine Ord|Kuldaižen Ordan]] lidnan jändused (Vodänan lidneihut) sijadasoiš 2 km pohjoižhe Dubovkaspäi vezivaradimen randal.

Eländpunktan aluz om pandud [[kozakišt|kozakoil]] vl 1734 Venälaižen imperijan ohjastusen käskön mödhe elänzoitmaha da kaičemha tahondad ümbrištonke. Stanic kätihe posadaks vl 1785, sai lidnan statusad vl 1803. Dubovk oli torgovanoiden lidnaks, om kaičenus äi vanhid pertid heišpäi. 1860-nzil vozil saudihe raudted [[Volgograd|Caricinhasai]], i lidnan znamoičend poleni, no se-žo tegimišt šingotihe. Ristitišt poleni Rahvahanikoiden sodan jäl'ghe i Caricinan lähembusen tagut. [[Toine mail'man soda|Suren voinan]] aigan lidn jäi nevondkundaližen, varaväged da sodagospitalid sijazisoiš lidnas.

Lidn šingotase sömtegimišton keskuseks (villänpurnud, lihakombinat, leibtegim, mineraližen veden edheotand), mugažo gofriruidud kartonan pästandan kompanii i sauvondmaterialiden minikombinat ratas.

== Geografijan andmused ==
Lidn sijadase [[Volgogradan vezivaradim]]en ([[Volg]]an) oiktal randal, [[Volgaveren ülüz|Volgaveren ülüden]] päivnouzmaižil pautkil, 50 m ü.m.t. keskmäižel korktusel. Matkad [[Volgograd]]hasai om 37 km suvhe avtotedme vai mödvedhe, keskushesai — 52 km. Toine lähembaine lidn om [[Volžskii]].

Dubovk om lidnankundan üks'jäine eländpunkt. Lidnankundan pind — 409,83 km².

== Eläjad ==
Vn 2010 Venäman rahvahanlugemižen mödhe eläjiden lugu oli 14 347 ristitud, rajonan pol'. Kaikiš suremb ristitišt oli 18 203 eläjad vl 1913.

== Irdkosketused ==
* [http://admdubovka.ru/ Lidnankundan tobmuden aluzkundoiden oficialine sait (''admdubovka.ru'').] {{ref-ru}}
{{Commons|Category:Dubovka}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Dubovkan rajon|*]]
