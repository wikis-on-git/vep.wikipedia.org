{{1000}}
{{Eländpunkt
 | Nimi = Deli<br />दिल्ली <small>''(Dilli)'' (hindi)</small><br />Delhi <small>(angl.)</small><br />دِلّی <small>''Dli'' (urdu)</small><br />ਦਿੱਲੀ <small>''Dilī'' (päivn.-pandž.)</small>
 | Lidnanznam = Emblem of India.svg
 | Flag = ..Delhi Flag(INDIA).png
 | Lidnanznam text = Delin lidnanznam
 | Flag text = Delin flag
 | Valdkund = Indii
 | Eläjiden lugu = 11,007,835
 | Voz' = 2011
 | Pind = 1483
 | Fail = Delhi Montage.jpg
 | Pämez' = Anil Baidžal<br />(viluku 2017—)
 | Telefonkod = +91-11
 | Avtokod = DL-xx
 | Aigvö = [[UTC]]+5:30
}}
[[Fail:Location map India Delhi EN.svg|thumb|left|250px|Deli-nevondterritorijan kart vl 2014.]]
'''Deli''' ({{lang-hi|दिल्ली}} ''Dilli'', {{lang-en|Delhi}}, {{lang-ur|دِلّی}} ''Dli'', {{lang-pa|ਦਿੱਲੀ}} ''Dilī'') om kahtenz' surtte lidn [[Indii|Indijas]]. Delin lidnaglomeracii om mugažo kahtenz' surtte valdkundas [[Mumbai]]n jäl'ghe.

== Administrativine jagand ==
Deli om Nacionaline pälidnan territorii administrativižikš, mülüb Indijan nevondterritorijoihe. Se mülütab koume lidnad ičeksaz, kaikutte lidn om ičeze ohjastusen al: Delin municipaline korporacii (1397,3 km²), [[Uz' Deli]]-pälidnan municipaline komitet (42,7 km²) da Delin Sodanevondkund (43 km²).

Deli jagase 9 ümbrikoks, kaikutte niišpäi alajagase koumeks alaümbrikoks (''tehsil:aks'').

Nacionaline pälidnan territorii alištub Nacionaližhe pälidnan regionan ohjastusele — Delin aglomeracijan ekonomižen ohjandusen organale, sädihe sidä pätmaha megapolisan problemoid.

== Istorii ==
Žilod lidnan sijas mainitadas ezmäižen kerdan 6. voz'sadaspäi EME.

Vl 1911 britanine administracii pani [[Uz' Deli]]-pälidnan alust.

== Geografii ==
Deli sijadase Indijan pohjoižes [[Gang]]an oiktan [[Džamn (jogi)|Džamn]]-ližajogen («Jamun:an» [[Mahabharat]]an mödhe) molembil randoil. Lidnan keskmäine korktuz om 293 metrad meren pindan päl. Territorii röunatab [[Uttar Pradeš]]-štatanke päivnouzmas, [[Har'jan]]-štatanke toižiš poliš.

Klimat om [[tropine vö|tropine]] mussonine. Musson oleskeleb kezakus-sügüz'kus. Kaikiš räkembad kud oma semendku i kezaku +32..+33 C° keskmäiženke lämudenke. Tal'v om kuivahk, no sumosine vilun il'man tulendan [[Gimalajad|Gimalajišpäi]] tagut, tal'vkun-uhokun kesklämuz om +14..+16 C°. Tal'vel voib panda [[hala]]d lujas harvoin. Paneb sadegid 795 mm vodes, sidä kesken redukus-keväz'kus 7..19 mm kus.

== Transport ==
Kundaline transport om avtobusad, kiruhavtobusad, taksid i motorikšad, kaik ned ratas ahtištadud [[londuseline gaz|londuseližel gazal]]. Jonused ühtenzoittas ezilidnoidenke. Delin metro ({{lang-hi|दिल्ली मेट्रो}} ''Dillī Meṭro'') radab vn 2002 tal'vkuspäi, se mülütab 8 jonod raudteiden 343 km pitte, 250 stancijanke vl 2018.

[[Indira Gandi]] nimel nimitadud rahvahidenkeskeine lendimport (''DEL'', 69,9 mln passažiroid vl 2018, sidä kesken 18,5 mln verazmalaižid) om [[Indii|Indijan]] kahtenz' surtte. Se om civiline täuzin, sijadase 16 kilometrad suvipäivlaskmaha lidnan keskusespäi ([[Uz' Deli|Udes Delišpäi]]). Tehtas reisid mail'man järedoihe lidnoihe, [[Persijan laht]]en i Suvipäivnouzmaižen Azijan maihe, mugažo Indijan äjihe lidnoihe.

== Tetabad sündnuded ==
* [[Han Šahruh|Šahruh Han]] (sünd. 1965) — indijalaine akt'or da prodüser.

== Galerei ==
<center><gallery>
Fail:New Delhi NDMC building.jpg|Lidnan ohjastusen pert'
Fail:India national museum 01.jpg|Indijan rahvahaline muzei (2009)
Fail:Skyline at Rajiv Chowk.JPG|Lidnan azjaline ''Radživ Čouk''-keskuz, enzne ''Konnot-Pleis''
Fail:New Delhi Temple.jpg|[[Induizm]]an kaikiš suremb mail'mas Akšardham-pühäpert'
Fail:Jama Masjid.jpg|Islaman «Džama Masdžid»-päpühäpert'
</gallery></center>

== Homaičendad ==
<references />

== Irdkosketused ==
* [http://delhi.gov.in/ Deli-nevondterritorijan ohjastusen oficialine portal (''delhi.gov.in'').] {{ref-hi}} {{ref-en}}
{{Commons|Delhi}}

[[Kategorii:Deli| ]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
[[Kategorii:Indijan štatad da territorijad]]
