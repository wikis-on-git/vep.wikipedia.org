{{1000}}{{A10000}}
[[Fail:Bwg2.jpg|thumb|right|250px|Kul'turrevolücijan muzejanno [[Šan'tou]]-lidnas]]
'''Sur' proletarine kul'turrevolücii''' ({{lang-zh|產階級文化大革命}}, kebn. 无产阶级文化大革命, pin'jin': ''Wúchǎn Jiējí Wénhuà Dà Gémìng'', vepsän kirjamil: ''Učan' czeczi ven'hua da gemin'', lühüdas 文化大革命 ''Ven'hua da gemin'' vai 文革 ''Ven'ge'') om idejiž-politižiden kampanijoiden jono [[Kitai]]š vll 1966−1976, [[Mao Czedun|Maon]] surmhasai. [[Mao Czedun]] oli niiden iniciatoraks da ohjandajaks, vai mainitihe hänen nimen kampanijas. Hänen [[Czän Cin]]-ak ühtni da abuti kaikes, se ozutihe Maon surman jäl'ghe.

== Istorii ==
Satusetoman «[[sur' hüpähtuz]]»-politikan jäl'ghe Mao kadoti pozicijoid partijan ohjanduzkundas. Hän päti, miše voib kadotada tobmut, i sirdi vigoid «sures hüpähtuses» partijan vastustajiden päile rahvahan sil'miš ([[Lü Šaoci]] i [[Den Säopin]]) da «revizionistoiden» [[NSTÜ|Nevondkundaližhe Ühtištushe]]. Massine buržuazijan da intelligencijan terror, haos zavottihe Kitain territorijas. Muga Mao heiti ičeze konkurentoid da oigenzi rahvahan vihad toižhe polehe.

== Jäl'gused ==
Kul'turrevolücii satati 100 mln ristituid, läz 1 mln oma riktud torokaigan rezul'tataks. [[Kitain Rahvahaližpäzutai armii]] oli alistunu Mao Czedunale. [[Kitain kommunistine partii|Kitain kommunistižen partijan]] 5 mln ühtnijoid 21:späi oliba repressiruidud. Kitain profühtnendad, komsomol da pionerorganizacii oliba likvidiruidud. Vll 1970−1973 ottihe 10..12 mln uzid sättujid ühtnijoid partijha, heil ei olend hökkähtamatomuden mahtoid. Toroknikad da [[hunveibinad]] heitihe äjad Kitain rahvahiden mail'man jäl'gusespäi: tuhad amuižid muštpachid, pühäpertid, kirjoid, kuvid. Läz kaikid jumalankodid da pühäpertid panihe mantazole [[Tibet]]as, kudambid kaičihe völ kul'turrevolücijan zavodindale.

Nügüdläine Kitain kommunistine partii kaičeb ičeze legitimižut segoitadud ekonomikan aigan, se pani kaikid vastusenpidandoid Mao-ezimehen palahtelendan päle i partijan «kontrrevolücižihe gruppihe».

== Homaičendad ==
<references/>

{{stub}}
[[Kategorii:Kul'turrevolücii Kitaiš| ]]
[[Kategorii:Kitain istorii]]
[[Kategorii:Kitain kommunistine partii]]
[[Kategorii:Mao Czedun]]
