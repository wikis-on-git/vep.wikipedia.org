{{Venälaižen Federacijan subjekt
|Nimi           = Smolenskan agj
|Venälaine nimi = Смоленская область
|Flag           = [[Fail:Flag of Smolensk oblast.svg|150px|Smolenskan agjan flag]]
|FSCoA          = [[Fail:Coat of arms of Smolensk oblast.svg|110px|Smolenskan agjan znam]]
|FlagLnk        = Smolenskan agjan flag
|CoALnk         = Smolenskan agjan znam
|FSMap          = [[Fail:Map of Russia - Smolensk Oblast.svg|300px]]
|FSCtrWhat      = Pälidn
|FSCtrNm        = [[Smolensk]]
|AreaRnk        = 53
|TotArea        = 49779
|WaterPrcnt     = 1.08
|PopRnk         = 57
|Eläjiden lugu  = 949,348
|PopCtDate      = 2018
|PopDens        = 19.07
|GDPRnk         = 56
|GDP            = 262,3
|GDPCtDate      = 2016
|GDP(PPP)       = 274,4
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Ostrovskii Aleksei|Aleksei Ostrovskii]]
|ViceTtl        = Administracijan pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Lähov Igor'|Igor' Lähov]]
|FSAnthem       = 
|Domain         = 
|CadNo          = 67
|MSK            = [[UTC]]+3 ([[MSK]]+0)
}}
'''Smolenskan agj''' ({{lang-ru|Смоленская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Smolensk]].

== Keled ==
Valdkundkel' om üks'jäine — [[venäkel']].

== Istorii ==
Smolenskan agj om olmas vs 1937 sügüz'kun 27. päiväspäi.

Smolenskan agjan Päkäskuz<ref>[http://constitution.garant.ru/region/ustav_smolensk/ Smolenskan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2001 26. päiväl sulakud Agjan Duman ezitajil, om allekirjutadud Administracijan pämehel sen-žo voden 15. päiväl semendkud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1995 22. päiväl sügüz'kud Agjan Duman ühtnijoil.

== Geografijan andmused ==
[[Fail:Relief Map of Smolensk Oblast.png|thumb|left|250px|Smolenskan agjan reljefan kart.]]
Agjal om röunoid [[Moskvan agj]]anke päivnouzmas, [[Kalugan agj]]anke suvipäivnouzmas, [[Bränskan agj]]anke suves, [[Vaugedvenäma]]nke päivlaskmas ([[Mogilövan agj]] da [[Vitebskan agj]]), [[Pskovan agj|Pskovan]] da [[Tverin agj|Tverin]] agjoidenke pohjoižes. Smolenskan agj om mererandatoi.

Pind om 49 779 km², sidä kesken [[mec]] otab kaks' videndest. Sadad penid järvid venudas agjas. Kaikiš pidemb jogi om [[Dnepr]]. Agjan päivnouzmaižed joged mülüdas [[Volg]]an basseinha. Kaikiš järedambad vezištod oma [[Vazuzan vezivaradim|Vazuzan]] (97 km²) i [[Jauzan vezivaradim|Jauzan]] (51 km²) vezivaradimed, ned sijadasoiš agjan pohjoižpäivnouzmas, oma saudud varatoitamha reskvedel [[Moskv]]ad.

Reljef om kukhikaz süvidenke jogialangištoidenke. Kaikiš korktemb čokkoim om nimetoi taho (321 m), se sijadase lodeheze [[Väz'm]]aspäi agjan päivnouzmas. Kaikiš madalamb om [[Päivlaskmaine Dvin (jogi)|Päivlaskmaižen Dvinan]] kendäk (141 m) [[Vaugedvenäma]]n röunanno agjan päivlaskmas.

Klimat om [[ven vö|ven]] kontinentaline. Heinkun keskmäine lämuz om +17 C°, vilukun lämuz om −9 C°. Paneb sadegid 630..730 mm vodes, enamba kezal (225−250 mm). Vegetacine pord vedase 129..143 päivest. Poud oleleb harvoin, kaiked enamba kevädel — päividen kümnendez. Suvižed, suvipäivlaskmaižed da päivlaskmaižed tulleid oma enambuses.

Londuseližed varad oma [[bur hil']], [[turbaz]], sauvondmaterialad ([[sauvondgips]], [[mouckivi]], [[lete|letked]], [[savi|saved]], [[kivi (material)|sauvondkived]]), [[mägihrustal']], [[fosfor|fosforitad]], [[keitandsol]], [[vezi|reskvezi]].

== Tobmuz ==
[[Fail:Здание дома советов Смоленск 4.JPG|thumb|right|250px|Agjan Duman, gubernatoran da Administracijan pert' [[Smolensk]]as.]]
Agjan pämez' nimitase gubernatoraks. [[Ostrovskii Aleksei|Aleksei Ostrovskii]] radab gubernatoran vs 2012 sulakun 26. päiväspäi. Hänen valdatusiden strok om viž vot. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Seičeme varagubernatorad oma hänele abhu.

Smolenskan agjan üks'kodine parlament om Agjan Dum. Kaik rahvaz valičeb sen 48 ezitajad videks vodeks. [[Lähov Igor'|Igor' Lähov]] radab Agjan Duman ezimeheks vs 2013 sügüz'kun 26. päiväspäi.

Radonoigendai tobmuz om Smolenskan agjan Administracii. Agjan departamentad da päohjandused alištudas Ohjastusele.

Valitihe gubernatorad vn 2015 13. päiväl sügüz'kud, [[Ostrovskii Aleksei|nügüdläine gubernator]] sai vägestust ezmäižes turas (62,18%) da radab kahtenden strokun. Agjan Duman ühtnijoiden järgenduseližed valičendad oliba vn 2013 8. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 985 537 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' eläi kümnespäi om lidnalaine.

Kaik om [[Smolenskan agjan lidnad|vižtoštkümne lidnad]] da 10 lidnanvuittušt žilod. Toižed järedad lidnad (enamba 40 tuh. ristituid, surembaspäi penembha) oma [[Väz'm]], [[Roslavl']], [[Jarcevo]] da [[Safonovo (lidn)|Safonovo]]. Vl 2017 kaik oli 8 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 90,7%, [[ukrainalaižed]] — 1,2%, [[vaugedvenälaižed]] — 1,2%, [[armenijalaižed]] — 0,5%, toižed rahvahad — 2,2%, rahvahuden ozutandata — 4,2%.

== Homaičendad ==
<references />

== Irdkosketused ==
* [http://www.admin-smolensk.ru/ Smolenskan agjan gubernatoran da Administracijan oficialine portal (''admin-smolensk.ru'').] {{ref-ru}} {{ref-en}}
* [http://www.smoloblduma.ru/ Smolenskan agjan Duman oficialine sait (''smoloblduma.ru'').] {{ref-ru}}

{{Smolenskan agjan lidnad}}
{{Venälaižen Federacijan subjektad}}

[[Kategorii:Smolenskan agj| ]]
