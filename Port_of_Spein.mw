{{10000}}
{{Eländpunkt
 | Nimi = Port of Spein<br />Port of Spain
 | Lidnanznam = 
 | Flag = 
 | Lidnanznam text = 
 | Flag text = Port of Speinan flag
 | Valdkund = Trinidad da Tobago
 | Eläjiden lugu = 37,074
 | Voz' = 2011
 | Pind = 12
 | Fail = Port of Spain Trinidad.jpg
 | Pämez' = Džoel Martinez<br />(tal'vku 2016—)
 | Telefonkod = +1-868-8 vai 6
 | Aigvö = [[UTC]]−4
}}
[[Fail:Map Port of Spain.jpg|thumb|left|250px|Lidnan ümbrikoiden sijaduz]]
'''Port of Spein''' ({{lang-en|Port of Spain}} «ispanine port») om [[Trinidad da Tobago|Trinidadan da Tobagon]] pälidn da üks' agjmunicipalitetoišpäi. Järed meriport, om valdkundan koumanz' lidn eläjiden lugun mödhe, sen politine i finansine keskuz.

== Istorii ==
Eländpunktan aluz om pandud vl 1560 kuti Ispanijan sodagarnizonan sijaduz indejalaižiden amuižen ''Konkerabii-žilon'' sijas ({{lang-es|Conquerabia}}). Ispanijalaižed nimitihe žilod enččel indejižel nimel i paniba portan alust läz sidä mugažo, isp. ''Puerto de los Españoles'', möhemba ''Puerto de España''. Aigan mändes se kändihe žilon kahtendeks nimeks. Žilo sai lidnan i pälidnan statusad vl 1757, konz sirtihe tänna kolonijan ohjastust. Oli alištunu Suren Britanijan tobmudele vl 1797, sil-žo vodel nimitihe lidnad nügüdläižikš. Kätihe sureks lidnaks (''city'') vl 1914.

Port of Spein šingotase bankingal (Kariban regionan kaks' kaikiš järedambad bankad), meriportal, turizmal. Mail'man kivivoin da gazan samižen kompanijoiden alajaguziden päfaterad oma saudud lidnas. Kariban meren valdkundoiden kaikiš järedamb da satusekahamb fondbirž sijadase täs.

== Geografijan andmused ==
Lidn sijadase Trinidad-saren lodehližel randištol, [[Kariban meri|Kariban meren]] Parii-lahten randal (angl. ''Gulf of Paria''), 66 m ü.m.t. keskmäižel korktusel, lidnan keskuz — 3 m ü.m.t. korktusel. Pertišt ülendase kukhidme i alangištoiden randoidme. Valdkundan kahtenz' kortte El'-Tukuče-mägenpä (936 m) Marakas-vezilanktendanke (91 m) oma päivnouzmha lidnaspäi.

Klimat om [[subekvatorialine vö|subekvatorialine]], neps da räk. Kuiv sezon oleskeleb vilukus-sulakus (17..43 mm kus).

== Eläjad ==
Vn 2011 Trinidad da Tobagon rahvahanlugemižen mödhe eläjiden lugu oli 37 074 ristitud, 81 tuhad eläjid ezilidnoidenke i 250 tuh. ristitud jogo päivän matkadajidenke da turistoidenke. Mülüb «Päivnouzm — Päivlaskm»-koridor-aglomeracijha 600 tuh. eläjidenke.

Lidnan eläjad oma afrikaižen (pol' vl 2011) i indižen (kümnendez) augotižlibundanke, äiverižed ristitud ottas 30%.

== Irdkosketused ==
* [http://cityofportofspain.gov.tt/ Lidnan municipalitetan oficialine sait (''cityofportofspain.gov.tt'').] {{ref-en}}
{{Commons|Port of Spain}}

{{Pohjoižamerikan pälidnad}}

[[Kategorii:Port of Spein| ]]
[[Kategorii:Trinidadan da Tobagon lidnad]]
[[Kategorii:Eländpunktad kirjamišton mödhe]]
[[Kategorii:Trinidad da Tobago|*]]
[[Kategorii:Pälidnad]]
[[Kategorii:Trinidadan da Tobagon agjmunicipalitetad]]
