{{Eländpunkt
 | Nimi = Sičovk<br/>Сычёвка
 | Lidnanznam = Sychyovka COA (Smolensk Governorate) (1780).png
 | Flag =
 | Lidnanznam text = Sičovkan lidnanznam
 | Flag text =
 | Valdkund = Venäma
 | Eläjiden lugu = 8,220
 | Voz' = 2018-01-01
 | Pind = 7.9
 | Fail = Сычёвка, ул. Б. Пролетарская.JPG
 | Pämez' = Tat'jana Parahina<br />(kül'mku 2015—)
 | Telefonkod = +7-48130-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Sičovk''' ({{lang-ru|Сычёвка}}) om [[Venäma]]n lidn da lidnankund [[Smolenskan agj]]an pohjoižpäivnouzmas. Se om [[Sičovkan rajon]]an administrativine keskuz.

== Istorii ==
Eländpunkt mainitaškanzihe vspäi 1448. Sai makundan lidnan oficiališt statusad vl 1776. [[Toine mail'man soda|Toižen mail'man sodan]] aigan lidn oli okkupiruidud nacistoil (10. reduku 1941 — 8. keväz'ku 1943).

Sičovk šingotase sömtegimištol (maidtegim, lihakombinat, leibtegim), vhesai 2014 elektrodiden tegim radoi mugažo.

== Geografijan andmused ==
Lidn sijadase rajonan keskuzpalan päivnouzmas, kukhikahas i vanoikahas tahondas, Vazuz-jogen ({{lang-ru|Вазуза}} 162 km pitte, [[Volg]]an üläjoksmusen oiged ližajogi) i sen huran Losmin-ližajogen (ven. ''Лосмина'', 49 km) keskes niiden ühthejoksmusenno, 200 m ü.m.t. keskmäižel korktusel. Vazuzan vezivaradim (97 km², 177 m ü.m.t.) zavodiše 1 km pohjoižpäivnouzmha lidnaspäi. Matkad [[Smolensk]]hasai om 182 km suvipäivlaskmha orhal, 235 km avtotel vai 250 km raudtel. Lähembaižed lidnad oma [[Gagarin (Smolenskan agj)|Gagarin]] 54 km suvipäivnouzmha orhal, 89 km avtotedme vai 142 km raudtedme, [[Väz'm]] 69 km suvhe orhal, 73 km avtotedme vai raudtedme, [[Ržev]] i [[Zubcov]] (molembad oma Tverin agjas) 44 km pohjoižhe orhal, 50 km avtotedme vai raudtedme. «Väz'm — Zubcov»-avtote mäneb 1 km päivnouzmha lidnaspäi i om ühtenzoittud Sičovkanke 2-kilometrižel sarakol. «Väz'm — Ržev»-raudte läbitab lidnan päivnouzmad. Sičovk-raudtestancii radab lidnan pohjoižes.

Sičovk om lidnankundan üks'jäine eländpunkt. Lidnankundan pind — 7,9 km².

== Eläjad ==
Vl 1939 lidnan ristitišt oli 8 428 eläjad. Vn 2010 Venäman rahvahanlugemižen mödhe lidnan eläjiden lugu oli 7 500 ristitud, rajonan koume videndest. Kaikiš suremb lidnan ristitišt oli 8 300 eläjad vl 1913 i enamba 9 tuhad eläjid vll 1989−1996 (9 643 eläjad vl 1989).

Rahvahad (2010): [[venälaižed]] — 96,5%, [[ukrainalaižed]] — 1,2%, toižed rahvahad — 2,3%.

Professionaližen opendusen aluzkund om Väz'man politehnižen tehnikuman Sičovkan filial.

== Galerei ==
<gallery mode="packed" heights="125px">
Администрация в Сычёвке.jpg|Sijaližen tobmuden pert' (2009)
Annunciation church in Sychyovka.jpg|Blagoveššenjan jumalanpert' (2008)
Вазуза в Сычёвке.JPG|Vazuz-jogi
Кинотеатр в Сычёвке.JPG|Kinoteatr (2009)
</gallery>

== Homaičendad ==
<references />

== Irdkosketused ==
* [http://sovet-sichgor.admin-smolensk.ru/ Lidnan Ezitajiden nevondkundan sait (''sovet-sichgor.admin-smolensk.ru'').] {{ref-ru}}
* [http://sychevka.admin-smolensk.ru/ Lidnan da rajonan tobmuden aluzkundoiden oficialine sait (''sychevka.admin-smolensk.ru'').] {{ref-ru}}
{{Commons|Category:Sychyovka}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Sičovkan rajon|*]]
