[[Fail:Suffolk-stoats.jpg|thumbnail|right|250px|Por'moid]]
'''Por'moi''' vai '''Pormoi''' ([[Latinan kel'|latinan kelel]]: ''Mustela erminea'') om [[Nädenvuiččed|Nädenvuiččiden]] sugukundan arvokaz karvakaz mec[[živat]].

Por'moi om nädenvuiččen pen' mecživat pit'kanke hibjanke i lühüdoidenke käbälidenke. Hänen kagl om pit'k, pä om koumesaumaine, pened korvad oma kehkrad. Täuz'kaznuden hibjan piduz om 17..38 sm, händan piduz om läz 35 procentad hibjan pidusespäi — 6..12 sm, hibjan vedaduz oleleb 70..260 g.

Nahkan mujutuz om mimikrine: tal'vel se om puhtazvauged, kezal — kaks'mujuine — hibjan üläh om ruskedbur, i alah om pakuižvauged. Tal'veline mujutuz voib nähta rajoniš, kus lumi venub minimum 40 päiväd vodes. Händan agjaine om must ünäižen voden. Tal'veližen nahkan ladun, kezäližen nähkan mujutusen da hibjan suruden geografine vajehtumižmaht anttas voimust erigoitta 26 por'moin alaerikod.

Por'moi eläb mecstepiš, taigmecas da tundras. Se mecadab [[lemming]]oid, [[maorav]]id, [[nügahir'|nügahirid]], [[pöudhir'|pöudhirid]]. Por'moin londuseližed vastustajad oma [[reboi]], [[näd]], [[sobol']], [[amerikaine mägr|amerikaižed mägrad]].

== Irdkosketused ==
* [http://www.sevin.ru/vertebrates/index.html?Mammals/228.html Venäman sel'grodaižed živatad: Por'moi ''sevin.ru''-saital.] {{ref-ru}}
{{Commons|Mustela erminea}}

[[Kategorii:Nädenvuiččed]]
[[Kategorii:Živatad kirjamišton mödhe]]
[[Kategorii:Imetaiživatad]]
