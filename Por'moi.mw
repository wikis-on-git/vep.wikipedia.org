[[Fail:Suffolk-stoats.jpg|thumbnail|right|300px|Por'moid]]
'''Por'moi''' vai '''Pormoi''' ([[Latinan kel'|latinan kelel]]: ''Mustela erminea'') om [[Nädenvuiččed|Nädenvuiččiden]] sugukundan arvokaz karvakaz mec[[živat]].

Por'moi om nädenvuiččen pen' mecživat pit'kan hibjanke i lühüdoiden käbälidenke, pit'kan kaglanke da koumesaumaižen pänke penenke kehkeriden korvidenke. Hibjan piduz om 17—38 sm, händan piduz om läz 35 procentoid hibjan pidust — 6—12 sm, hibjan vedaduz om 70—260 g.

Nahkan mujutuz om mimikrine: tal'vel se om puhtazvauged, kezal - kaks’mujuine — hibjan üläh om ruskedbur, a alah om pakuižvauged. Tal'veline mujutuz voib nähta rajonoiš, kus minimum 40 päiväd vodes venub lumi. Händan agjaine om must ünäižen voden. Tal'veližen nahkan ladun, kezäližen nähkan mujutusen da hibjan surusen geografine vajehtumižmaht andab voimut erigoitta 26 por'moin alaerikod.

Por'moi eläb mecst'epiš, taigmecas da tundras. Se mecadab [[Lemming|lemmingoid]], [[Burunduk|burundukid]], [[Nügahir'|nügahirid]], [[Pöudhir'|pöudhirid]]. Por'moin londuseližed vastustajad oma [[reboi]], [[näd]], [[sobol']], [[amerikanine mägr|amerikanižed mägrad]].

== Irdkosketused ==
* [http://www.sevin.ru/vertebrates/index.html?Mammals/228.html Venäman sel'grodaižed živatad: Por'moi] {{ref-ru}}

[[Kategorii:Živatad kirjamišton mödhe]]
[[Kategorii:Imetaiživatad]]
