{{Eländpunkt
 | Nimi = Belousovo<br />Белоусово
 | Lidnanznam = Coat of Arms of Belousovo (Kaluga oblast).png
 | Flag = Flag of Belousovo (Kaluga oblast).png
 | Lidnanznam text = Belousovon lidnanznam
 | Flag text = Belousovon flag
 | Valdkund = Venäma
 | Eläjiden lugu = 9,585
 | Voz' = 2018
 | Pind = 2.27
 | Fail = Belousovo, Kaluga Oblast, Russia - panoramio.jpg
 | Pämez' = Tat'jana Grigorjeva<br />(reduku 2013—)
 | Telefonkod = +7-48432-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Belousovo''' ({{lang-ru|Белоу́сово}}) om [[Venäma]]n lidn da lidnankund [[Kalugan agj]]an pohjoižpäivnouzmas, [[Obninsk]]an päivnouzmaine ezilidn. Mülüb [[Žukovan rajon]]ha, se kaikiš penemb lidn koumen kesken.

== Istorii ==
Eländpunkt mainitase ezmäižen kerdan vl 1782 kuti Belousovo-külä. Nimitihe [[hibushein]]än venäkel'žen nimen mödhe (''белоус''), se hein kazvoi äjüdes küläs ümbri. Saudud 19. voz'sadal kangazfabrik (vate, šuuk) andoi radod külän da ümbrišton eläjile. [[Toine mail'man soda|Toižen mail'man sodan]] aigan okkupacii oli heittud vn 1942 vilukus. Kätihe žilod lidnanvuiččeks vl 1962. Vs 2004 tal'vkun 28. päiväspäi om lidnan statusanke.

Belousovo šingotase kangazfabrikal, sömtegimištol (maidtegim, lindfabrik), tegesiden räzinaspäi i plastikaspäi pästandal, mecanümbriradmižen edheotandal. Magistraližiden [[gazanveim]]iden sol'm, kompressorstancii läz lidnad.

== Geografijan andmused ==
Lidn sijadase rajonan lodehes, Diročnai-jogen randoil ({{lang-ru|Дырочная}} 15 km pitte, ende Derešn', ven. ''Дерешня'', [[Okanjogi|Okan]] hurapol'ne bassein), 170 m ü.m.t. keskmäižel korktusel. Jogi läbitab lidnan keskuzpalad, uit om saudud sil. Matkad [[Kalug]]hasai om 69 km suvipäivlaskmha-suvhe orhal vai 78 km avtotel. Lähembaižed lidnad oma [[Žukov (lidn)|Žukov]]-rajonkeskuz 8 km suvipäivnouzmha orhal vai avtotedme, [[Obninsk]] 1 km päivlaskmha i lodeheze orhal vai avtotedme, i [[Borovsk]] 17 km lodeheze vai 27 km avtotedme. «Moskv — [[Roslavl']]»-avtote läbitab lidnad, «Moskv — [[Bränsk]]»-avtote (M3-trass) mäneb 1 km päivlaskmha lidnaspäi.

Belousovo om lidnankundan üks'jäine eländpunkt. Lidnankundan pind — 2,27 km².

== Eläjad ==
Vl 1970 žilon ristitišt oli 5 990 eläjad. Vn 2010 Venäman rahvahanlugemižen mödhe lidnan eläjiden lugu oli 8 412 ristitud, rajonan kaks' koumandest. Kaikiš suremb ristitišt oli 12 600 eläjid vl 2001. [[Ortodoksine hristanuskond|Ortodoksižen hristanuskondan]] ph. Jelisaveta-kunigaznaižen-moknikan pühäpert' om saudud lidnas vodele 2004.

Rahvahad (2010): [[venälaižed]] — 90,3%, [[armenijalaižed]] — 2,9%, [[ukrainalaižed]] — 1,9%, [[totarlaižed]] — 1,3%, toižed rahvahad — 3,6%.

Lähembaižed professionaližen opendusen aluzkundad sijadasoiš Obninskas.

== Homaičendad ==
<references/>

== Irdkosketused ==
* [http://adm-belousovo.ru/ Lidnankundan tobmuden aluzkundoiden sait (''adm-belousovo.ru'').] {{ref-ru}}
* [http://adm-zhukov.ru/poselenia/belousovo.html Lidnankundan lehtpol' rajonan ''adm-zhukov.ru''-saital.] {{ref-ru}}

{{Commons|Category:Belousovo}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Žukovan rajon]]
