{{Eländpunkt
 | Nimi = Innopolis<br />Иннополис <small>(tot. i ven.)</small>
 | Lidnanznam = Coat of Arms of Innopolis.jpg
 | Flag = Flag of Innopolis.jpg
 | Lidnanznam text = Innopolisan lidnanznam
 | Flag text = Innopolisan flag
 | Valdkund = Venäma
 | Eläjiden lugu = 866
 | Voz' = 2021
 | Pind = 2,2
 | Fail = General view of Innopolis.jpg
 | Pämez' = Ruslan Šagaleev<br />(kül'mku 2016—)
 | Telefonkod = +7-843-xxx-xxxx
 | Avtokod = 16. 116. 716
 | Aigvö = [[UTC]]+3 (MSK+0)
}}
'''Innopolis''' ([[totaran kel'|tot]]. i {{lang-ru|Иннополис}}) om [[Venäma]]n lidn [[Tatarstanan Tazovaldkund]]an päivlaskmas. Se om [[Üläuslonan rajon]]an pala da lidnankund, [[Kazan'|Kazanin]] kaimdailidn, mülüb sen aglomeracijha.

== Istorii ==
Eländpunktan aluz om pandud vn 2012 9. päiväl kezakud kuti žilo, sai oficiališt statusad da nimitust vn 2013 sulakus. Innopolis om lidnan statusanke vn 2015 auguspäi. Lidn om projektiruidud singapurižel «RSP Architects Planners & Engineers»-kompanijal, sen ristitišton tuleb lugumär voib sadas 155 tuhazesai. Eländpertid i socialine infrastruktur saudas ühten aigan.

Innopolis šingotase erižen ekonomižen «Innopolis»-zonan edheotandoil (sidä kesken tehnoparkas A. Popovan nimed, kahtenz' N. Lobačevskijan nimed om sauvomas vodele 2022), tedon aluzkundoil (privatine Innopolis-universitet), torguindan objektoil, lebun kompanijoil lidnanno (mägisuksed, gol'f, bouling, «Svijažskan kukhad»-kurort, ambundtahond).

== Geografijan andmused ==
Lidn sijadase [[Kuibiševan vezivaradim]]en ([[Volg]]an vagonke) oiktal randal i randpolel, 53..220 m ü.m.t. korktusil, keskusen korktuz om 200..220 metrad. Matkad [[Kazan'|Kazanin]] röunhasai om 20 km päivnouzmha avtotedme, keskushesai om 40 km päivnouzmha avtotedme, [[Üläusloni]]-žilhosai om 10 km päivnouzmha orhal vai 15 km avtotedme. Amuine [[Svijažsk]]-lidnuz om kaičenus sarel kahtes kilometras päivlaskmha lidnaspäi. Toine lähembaine lidn om [[Zelenodol'sk]] 15 km lodeheze orhal vai 35 km avtotedme. Volg-avtomagistral' (M7-trass, «[[Moskv]] — [[Uf]]») ümbärdab lidnad suvipäivnouzmaspäi, sild Volgas päliči om saudud sil 10 km pohjoižpäivnouzmha lidnan keskusespäi.

Innopolis om lidnankundan üks'jäine eländpunkt.

== Eläjad ==
Vl 2020 lidnan registriruidud eläjiden lugu oli 405 ristitud, no kaikenaigaižiden eläjiden lugumär oli 3,7 tuhad ristituid sil-žo vodel, ristitišt päiväl — 5,2 tuhad. Kaikiš suremb lidnan ristitišt om nügüd'. Ezmäižiden pertiden faterad oliba anttud kortomha.

Nene socialižen infrastrukturan objektad oma olmas lidnas: päivkodi i rahvahidenkeskeine škol opendusenke koumel kelel (totaran, venän, anglijan), IT-licei internatanke lahjoitud lapsiden täht, medicinine keskuz, počtan palakund, kovorking, koume supermarketad, hobbikeskuz, sportkompleks 0,9 ga pindal basseinanke i zaloidenke sportansuguidme, lidnanstadion.

== Galerei==
<gallery mode="packed" heights="125px">
View on Innopolis University and campus.jpg|Innopolis-universitetan i sen kollegijan nägu (2016)
Medical center in Innopolis (2).jpg|Medicinine keskuz
Иннополис. Технопарк им. А.С. Попова.JPG|Tehnopark A. Popovan nimed (2015)
Lyceum in Innopolis.jpg|IT-licei (2016)
Sports complex in Innopolis 3.jpg|Sportkompleks
</gallery>

== Irdkosketused ==
* [http://innopolis.ru/ Municipaližen «Innopolis-lidn»-ühtnikan oficialine sait (''innopolis.ru'').] {{ref-ru}} {{ref-en}}
{{Commons|Category:Innopolis}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Üläuslonan rajon]]
[[Kategorii:Tedolidnad]]
