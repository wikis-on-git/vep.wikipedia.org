{{Eländpunkt
 | Nimi = Zujevk<br />Зуевка
 | Lidnanznam = Coat of Arms of Zuevka (Kirov region).png
 | Flag = Flag of Zuevka (Kirov oblast).png
 | Lidnanznam text = Zujevkan lidnanznam
 | Flag text = Zujevkan flag
 | Valdkund = Venäma
 | Eläjiden lugu = 10,447
 | Voz' = 2018
 | Pind = 40.31
 | Fail = Водонапорная башня в локомотивном депо ст. Зуевка.jpg
 | Pämez' = Andrei Rodigin<br />(sügüz'ku 2017—.<br />''Андрей Родыгин'')
 | Telefonkod = +7-83337-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Zujevk''' ({{lang-ru|Зу́евка}}) om [[Venäma]]n lidn da lidnankund [[Kirovan agj]]an päivnouzmas. Se om [[Zujevkan rajon]]an administrativine keskuz (vspäi 1929).

== Istorii ==
Eländpunktan aluz om pandud vll 1896−1898 kuti žilo stancijanno puruvedimdeponke uden «[[Perm']] — [[Kotlas]]»-raudten «[[Kirov|Vätk]] — [[Glazov]]»-keskustal, nimitihe lähižen Zui-külän mödhe. Žilo sai lidnan statusad vn 1944 16. päiväl keväz'kud. Vl 2008 oigetihe lidnan 110-vottušt jubilejad. Mülünuded lidnha küläd oliba vanhemb — 300..400 vot.

Zujevk šingotase kahtel mehanižel tegimel, sömtegimištol (maidtegim, leibäntegim, sömkombinat, lindfabrik), raudten edheotandoil (vedimdepo, vagondepo).

== Geografijan andmused ==
Lidn sijadase rajonan keskuzpalan pohjoižes, Čepc-jogen hural randpolel ([[Vätk (jogi)|Vätkan]] oigedpol'ne bassein), 140 m ü.m.t. keskmäižel korktusel. Minimaline matk Čepchasai om 2 km lodeheze lidnan röunaspäi. Sokaz tahond i [[turbaz|turbhan]] löudmižsijad levinedas 6..8 kilometraks pohjoižhe, lidnan i Čepcan keskes. Matkad agjan [[Kirov]]-pälidnhasai om 88 km päivlaskmha orhal, 120 km avtotedme vai raudtedme. Lähembaine lidn om [[Kirovo-Čepeck]] 66 km päivlaskmha orhal, 80 km avtotedme vai raudtedme.

Zujevk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 198 ristitud, rajonan pol'. Kaikiš suremb lidnan ristitišt oli 19 903 eläjad vl 1959.

Professionaližen opendusen aluzkund om Zujevkan mehaniž-tehnologine tehnikum.<ref>[http://zgmtt.ucoz.org/ Zujevkan mehaniž-tehnologižen tehnikuman sait (''zgmtt.ucoz.org'').] {{ref-ru}}</ref>

== Galerei ==
<gallery mode="packed" heights="125px">
Зуевка, водонапорная башня.jpg|Vezičuhunduz (2021)
Зуевка, школа, где учился герой Советского Союза А.К. Опалев.jpg|Enzne škol (2021)
Зуевка, эвакогоспиталь.jpg|Keskškol (2021)
Зуевка, станция1.jpg|Zujevk-päraudtestancii vl 2021
</gallery>

== Homaičendad ==
<references />

== Irdkosketused ==
* [http://zrko.ru/municipalities/zuevskoe_poselenie/ Lidnankundan lehtpoled rajonan oficialižel ''zrko.ru''-saital.] {{ref-ru}}
{{Commons|Category:Zuyevka}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Zujevkan rajon|*]]
