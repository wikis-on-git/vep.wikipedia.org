{{10000}}{{A10000}}
{{Valdkund
| Nimi = Litvanman Tazovaldkund<br />Lietuvos Respublika
| Valdkundznam = Coat of Arms of Lithuania.svg
| Flag = Flag of Lithuania.svg
| Valdkundznam text = Litvanman valdkundznam
| Flag text = Litvanman flag
| Pälidn = Vil'nüs
| Eläjiden lugu = 2,793,284<ref>[https://www.cia.gov/library/publications/the-world-factbook/geos/lh.html Litvanman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 65,300
| Kart = EU-Lithuania.svg
| Kel' = [[litvan kel'|litvan]]
| Valdkundan pämez' = [[Nauseda Gitanas|Gitanas Nauseda]]
| Päministr = [[Šimonite Ingrida|Ingrida Šimonite]]
| Religii = [[hristanuskond]]
| Valüt = [[euro]] (€) (EUR) <ref>Edel 2015 vot — [[litvan lit]].</ref>
| Internet-domen = [[.lt]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +370
| Aigvö = tal'vel [[UTC]]+2<br />kezal [[UTC]]+3
}}
'''Litvanma''' ({{lang-lt|Lietuva}} [lʲɪɛtʊˈvɐ]), oficialižikš '''Litvanman Tazovaldkund''' ({{lang-lt|Lietuvos Respublika}}), om valdkund [[Päivnouzmpol'ne Evrop|Päivnouzmpol'žes Evropas]], [[Baltijan meri|Baltijan meren]] randal. Vspäi 2004 [[Evropan Ühtištuz|EÜ:n]] da [[Pohjoižatlantižen kožundkirjutesen organizacii|PAKO:n]] ühtnii. Pälidn da kaikiš suremb lidn om [[Vil'nüs]].

== Istorii ==
Ezmäine mainitez oli keskaigaižes Litvanmas vl 1009. XIII voz'sadalesai germanižed ricer'kundad (ordenad) ladiba anastada Litvanmad i toda sinnä [[hristanuskond]]ad, no satusita. Litvanma kändihe hristianižeks vaiše XIV voz'sadan lopuks. Sil aigal nece valdkund oli jo üks' surembišpäi päivlaskmaižes Evropas. Vl 1569 Litvanma ühtištui Pol'šanmanke Pol'šanlitvanmaha (ninga nimitadud [[Lüblinan Unii]]). Vl 1795 kaik Litvanma kändihe [[Venäman imperii|Venälaižen imperijan]] palaks.

Vn 1918 18. päiväl uhokud Litvanman nevonkund (kaikiden litvalaižiden ezitai organ) om tedotanu Litvanman ripmatomut. Sil aigal kaik Litvanma oli völ okkupiruidud germanižil sodavägil (oli [[Ezmäine mail'mansoda]]). Jäl'ges germanižiden sodavägiden lähtendad pol'šalaižed nacionalistad sädiba Vil'nüsha kukerdust, kudamban aigan Želigovski-jenaral oli ezinenas. Litvanman ohjastuz pageni [[Kaunas]]ha. Kaunas oli Litvanman [[pälidn]]an vodelesai 1940.

Vl 1940 [[Nevondkundaline Ühtištuz]] okkupirui Litvanman; nece oli [[Molotovan-Ribbantropan pakt]]an oiged rezul'tat. Vozil 1941−1944 nacional-socialistine [[Germanii]] okkupirui Litvanman. Vl 1944 möst anastihe Litvanman, [[Nevondkundaline Ühtištuz]] tegi necidä azjad.

Ripmatomuz tedotihe tošti 11.03.1991-datal.

=== Konstitucii ===
Valdkundan ezmäižed nell' Konstitucijad oliba olmas vozil 1918−1922. Jäl'gmäine kahesanz' lugul Konstitucii<ref>[http://www.constituteproject.org/ontology/Lithuania?lang=en Litvanman Konstitucijan tekst ''constituteproject.org''-saital.] {{ref-en}}</ref> ({{lang-lt|Konstitucija}}) om vahvištadud vl 1992, se om väges voziden 1996, 2002−2006 i 2019 vajehtusidenke.

== Geografijan andmused ==
[[Fail:Lithuania-topo-blank.png|thumb|left|250px|Litvanman topografine kart]]
Litvanma om kaikiš suremb [[Baltijan valdkundad|Baltijan valdkund]], se om väheta [[Irlandii|Irlandijan]] surtte. Litvanman merirandan piduz' — 99 km. Pälidnan Vil'nüsan korktuz om 213 metrad ülemba meren tazopindad.

Litvanma oma mavaldkundröunoiš [[Latvii|Latvijanke]], [[Vaugedvenäma]]nke, [[Pol'šanma]]nke da [[Venäma]]nke ([[Kaliningradan agj]]).

Litvanman kaikiš korktembad mäged oma Juozapine vai Kruopine (niiden korktuz om ühtejitte, 293 m). Valdkundan pindan koumandesen kattas mecad. Kaikiš suremb (pidemb) jogi om [[Neman|Nämunas]] (Nemunas); Litvanmas om enamb 4000 järvid. 

Voden keskmäine lämuz om +6,7 C°, uhokun — −2,8 C°, heinkun +17,9 grad. Lämuden vajehtusen amplitud om sur': kezan +30 gradusaspäi tal'ven −32 gradushasai. Vozne keskmäine painuz om 744,8 mm, keskmäine nepsuz — 78%.

Londuseližed varad oma [[turbaz]], [[mouckivi]], [[savi|saved]], [[lete|letked]], [[dolomit]], [[vezi|reskvezi]] i [[mineraližed veded]], toižed varad — [[raud|raudkivend]], [[kivivoi]], [[mec]].

== Politine sistem ==
[[Fail:Vilnius - view6.jpg|thumb|right|250px|Litvanman parlamentan pertid [[Vil'nüs]]as]]
Litvanma om unitarine konstitucine [[parlamentine tazovaldkund|parlamentine]] tazovaldkund äjiden partijoiden sistemanke. Litvanman prezident ({{lang-lt|Lietuvos Respublikos Prezidentas}}) om valdkundanpämez', valitas händast ühthižil valičemižil viden voden strokuks, ühten toštmižstrokun voimuz om olmas. Prezident om armijan päkäsknik i ohjandab irdpolitikal. Hän sijatab mugažo päministran ({{lang-lt|Ministras Pirmininkas}} «ministr-ezimez'»), parlament vahvištab necidä radnikust.

Litvanman parlament (seim, {{lang-lt|Seimas}}) om üks'kodine, kogoneb 141 deputataspäi. Valitas deputatoid nellän voden strokuks.

Parlamentan ühtnijoiden järgenduseližed valičendad oliba vn 2020 11. i 25. päivil redukud (7. kucund). Prezidentan järgvaličendad mäniba vn 2019 12. i 26. päivil semendkud, [[Gitanas Nauseda]] sai vägestust kahtendes turas (65,86% änid) da om prezidentan radnikusel vs 2019 heinkun 12. päiväspäi. [[Ingrida Šimonite]] om valitud da radab päministran vs 2020 kül'mkun 24. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Litvanman administrativiž-territorialine jagand]].''
[[Fail:Lithuania, administrative divisions (districts+municipalities) - Nmbrs - colored.svg|thumb|right|300px|Litvanman municipalitetoiden i statistikan agjoiden kart]]
Nügüdläine administrativine jagand om olmas vspäi 2010. Enččed agjad (üks'lugu {{lang-lt|apskritis}}) jäiba statistikan regionikš, ned alajagasoiš 60 municipalitetaks (üks'lugu {{lang-lt|savivaldybė}}), niiden keskes seičeme oma lidnad. Municipalitetad kogotas 546 tobminkundaspäi ({{lang-lt|seniūnija}}).

== Eläjad ==
Litavnmas elädas [[litvalaižed]]. Vl 2014 valdkundan eläjiden lugu oli 2 944 459 ristitud<ref>[http://osp.stat.gov.lt/en/statistiniu-rodikliu-analize?hash=fe50728e-c157-4ac1-a8ad-7e2af74affde&portletFormName=visualization Ristitišt kun augotišel. — ''Osp.stat.gov.lt''.] {{ref-en}}</ref>. Kaikiš suremb ristitišt oli 3 706 299 eläjad vl 1992, se poleni emigracijan tagut.

Rahvahad (2011): [[litvalaižed]] — 84,1%, [[pol'šanmalaižed]] — 6,6%, [[venänikad]] — 5,8%, [[vaugedvenälaižed]] — 1,2%, toižed rahvahad — 1,1%, rahvahuden ozutandata — 1,2%.

Kodikelen mödhe (2011): [[litvan kel']] — 82,0%, [[venäkel']] — 8,0%, [[pol'šan kel']] — 5,6%, toižed keled — 0,9%, märhapanendata — 3,5%.

Uskondan mödhe (2011): [[katoline jumalankodikund|katoližen jumalankodikundan]] uskojad — 77,2% (litvalaižed päpaloin), Venäman [[ortodoksine hristanuskond|ortodoksižed hristanuskojad]] — 4,1%, [[vanhuskolaižed]] — 0,8%, [[lüteranine jumalankodikund|lüteranad-evangelistad]] — 0,6%, toižed uskojad — 1,0%, religijatomad — 6,1%, märhapanendata — 10,2%.

Toižed järedad lidnad (enamba 50 tuh. ristituid vl 2013, surembaspäi penembha): [[Kaunas]], [[Klaiped]], [[Šäuläi]], [[Panevežis]], [[Alitus]]. Kaik 106 lidnad oli valdkundas vl 2004. Lidnalaižiden pala om 68% (2020).

== Ižanduz ==
Šingotadud postindustrialine ekonomik. Radnikoiden 9,1% om ottud maižandushe, 25,2% ratas industrijas, holitišiden sferan radajiden pala om 65,7% (2015).

Litvanman ižanduz kazvab stabiližešti; vl 2006 [[radotomuz|radotomiden]] lugu oli 6,1%, infläcii oli 3%. Edel surt finansišt krizisad Venämas (vl 2008) Litvanman torguindan päpartnöran oli [[Venäma]], nügüd' Litvanman torguindan päpartnör om [[Evropan Ühtištuz|EÜ]]. Kaikiš znamasižembad sarakod oma himine ([[mineraližed heretused|azotheretusiden]] tehmine), [[kivivoi]]n ümbriradmine (importiruidud kivivoil) i sömtegimišt. Vhesai 2010 kaikiš suremb kompanii oli Ignalinan atomine elektrostancii, andoi 70% valdkundha tehtud elektrust. Järed investor om [[Ročinma]], andab verazmaižiden investicijoiden 20..30%.

== Homaičendad ==
<references />

== Irdkosketused ==
* [http://www.lrv.lt/ Litvanman ohjastusen oficialine sait (''lrv.lt'').] {{ref-lt}} {{ref-en}}
* [http://www.president.lt/ Litvanman prezidentan oficialine sait (''president.lt'').] {{ref-lt}} {{ref-en}} {{ref-fr}} {{ref-ru}}
* [http://www3.lrs.lt/ Litvanman parlamentan oficialine sait (''lrs.lt'').] {{ref-lt}} {{ref-en}}
{{Commons|Lithuania}}

{{Litvanman agjad}}
{{Evrop}}

[[Kategorii:Litvanma| ]]
