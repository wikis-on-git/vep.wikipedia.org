{{Valdkund
| Nimi = Litvanman Tazovaldkund<br />Lietuvos Respublika
| Valdkundznam = Coat of Arms of Lithuania.svg
| Flag = Flag of Lithuania.svg
| Valdkundznam text = Litvanman valdkundznam
| Flag text = Litvanman flag
| Pälidn = Vil'nüs
| Eläjiden lugu = 2,793,284<ref>[https://www.cia.gov/library/publications/the-world-factbook/geos/lh.html Litvanman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref
| Voz' = 2018
| Pind = 65,300
| Kart = EU-Lithuania.svg
| Kel' = [[litvan kel'|litvan]]
| Valdkundan pämez' = [[Gribauskaite Dalä|Dalä Gribauskaite]]
| Päministr = [[Skvernälis Saulüs|Saulüs Skvernälis]]
| Religii = [[hristanuskond]]
| Valüt = [[euro]] (€) (EUR) <ref>Edel 2015 vot — [[litvan lit]].</ref>
| Internet-domen = [[.lt]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +370
| Aigvö = tal'vel [[UTC]]+2<br />kezal [[UTC]]+3
}}
'''Litvanma''' ({{lang-lt|Lietuva}}), oficialižikš '''Litvanman Tazovaldkund''' ({{lang-lt|Lietuvos Respublika}}), om valdkund [[Päivnouzmpol'ne Evrop|Päivnouzmpol'žes Evropas]], [[Baltijan meri|Baltijan meren]] randal. Vspäi 2004 [[Evropan Ühtištuz|EÜ:n]] da [[Pohjoižatlantižen kožundkirjutesen organizacii|PAKO:n]] ühtnii. Pälidn da kaikiš suremb lidn om [[Vil'nüs]].

== Istorii ==
Ezmäine mainitez oli keskaigaižes Litvanmas vl 1009. XIII voz'sadalesai germanižed ricer'kundad (ordenad) ladiba anastada Litvanmad i toda sinnä [[hristanuskond]]ad, no satusita. Litvanma kändihe hristianižeks vaiše XIV voz'sadan lopuks. Sil aigal se oli jo üks' surembiš valdkundoišpäi päivlaskmaižes Evropas. Vl 1569 Litvanma ühtištui Pol'šanmanke Pol'šanlitvanmaha (ninga nimitadud [[Lüblinan Unii]]). Vl 1795 kaik Litvanma kändihe [[Venäman imperii|Venälaižen imperijan]] palaks.

Vn 1918 18. päiväl uhokud Litvanman nevonkund (kaikiden litvalaižiden ezitai organ) om tedotanu Litvanman ripmatomut. Sil aigal kaik Litvanma oli völ okkupiruidud germanižil sodavägil (oli [[Ezmäine mail'mansoda]]). Jäl'ges germanižiden sodavägiden lähtendad pol'šalaižed nacionalistad tegiba Vil'nüsha kumaidust, kudamban aigan Želigovski-jenaral oli ezinenas. Litvanman ohjastuz pageni [[Kaunas]]ha. Kaunas oli Litvanman [[pälidn]]an vodelesai 1940.

Vl 1940 [[Nevondkundaline Ühtištuz]] okkupirui Litvanman; nece oli [[Molotovan-Ribbantropan pakt]]an oiged rezul'tat. Vozil 1941−1944 nacional-socialistine [[Germanii]] okkupirui Litvanman. Vl 1944 möst anastihe Litvanman, [[Nevondkundaline Ühtištuz]] tegi necidä azjad.

Ripmatomuz tedotihe tošti 11.03.1991-datal.

== Geografijan andmused ==
[[Fail:Lithuania-topo-blank.png|thumb|left|250px|Litvanman topografine kart.]]
Litvanma om kaikiš suremb [[Baltijan valdkundad|Baltijan valdkund]], se om väheta [[Irlandii|Irlandijan]] surtte. Litvanman merirandan piduz' — 99 km. Pälidnan Vil'nüsan korktuz om 213 metrad ülemba meren tazopindad.

Litvanma oma mavaldkundröunoiš [[Latvii|Latvijanke]], [[Vaugedvenäma]]nke, [[Pol'šanma]]nke da [[Venäma]]nke ([[Kaliningradan agj]]).

Litvanman kaikiš korktembad mäged oma Juozapine vai Kruopine (niiden korktuz om ühtejitte, 293 m). Valdkundan pindan koumandesen kattas mecad. Kaikiš suremb (pidemb) jogi om [[Neman|Nämunas]] (Nemunas); Litvanmas om enamb 4000 järvid. 

Voden keskmäine lämuz om +6,7 C°, uhokun — −2,8 C°, heinkun +17,9 grad. Lämuden vajehtusen amplitud om sur': kezan +30 gradusaspäi tal'ven −32 gradushasai. Vozne keskmäine painuz om 744,8 mm., keskmäine nepsuz — 78%.

== Politine sistem ==
[[Fail:Vilnius - view6.jpg|thumb|right|250px|Litvanman parlamentan pertid [[Vil'nüs]]as.]]
Litvanma om unitarine konstitucine [[parlamentine tazovaldkund]] äjiden partijoiden sistemanke.

Litvanman prezident ({{lang-lt|Prezidentas}}) om valdkundanpämez', valitas händast ühthižil valičemižil viden voden strokuks, ühten toštmižstrokun voimuz om olmas. Prezident om armijan päkäsknik i ohjandab irdpolitikal. Hän sijatab mugažo päministran ({{lang-lt|Ministras Pirmininkas}} «ministr-ezimez'»), parlament vahvištab necidä radnikust.

Litvanman parlament (seim, {{lang-lt|Seimas}}) om üks'kodine, kogoneb 141 deputataspäi. Valitas deputatoid nellän voden strokuks.

Parlamentan ühtnijoiden järgenduseližed valičendad oliba vn 2016 9. i 23. päivil redukud. [[Dalä Gribauskaite]] radab prezidentan vs 2009 heinkun 12. päiväspäi. [[Saulüs Skvernälis]] om valitud da radab päministran vs 2016 tal'vkun 13. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Litvanman administrativiž-territorialine jagand]].''
[[Fail:Lithuania, administrative divisions (districts+municipalities) - Nmbrs - colored.svg|thumb|right|300px|Litvanman agjoiden kart.]]
Litvanma jagase kümnehe agjaha ([[litvan kel'|litvank.]] ''apskritis''). Surembad lidnad oma ičenaižed agjad.

{| align="center" class="wikitable sortable" 
|+ Litvanman agjad
! |#
! |Agj
! |Administrativine keskuz
! |Pind,<br />km²
! |Ristitišt<br />(2011)<ref >[http://web.stat.gov.lt/uploads/Lietuvos_gyventojai_2011.pdf?PHPSESSID=twmjcujxideyz Vn 2011 Litvanman rahvahanlugemižen andmused. — ''Web.stat.gov.lt''.] {{ref-lt}}</ref>, rist.
! |Rahvahantiheduz,<br />rist./km²
|-----
| 1
| [[Klaipedan agj]]
| [[Klaiped]]
| 5209
| 339 062
| 65,09
|-----
| 2
| [[Tel'šäin agj]]
| [[Tel'šäi]]
| 4350
| 152 078
| 34,96
|-----
| 3
| [[Šäuläin agj]]
| [[Šäuläi]]
| 8540
| 301 686
| 35,33
|-----
| 4
| [[Panevežisan agj]]
| [[Panevežis]]
| 7881
| 250 390
| 31,77
|-----
| 5
| [[Utenan agj]]
| [[Uten]]
| 7201
| 152 004
| 21,11
|-----
| 6
| [[Tauragen agj]]
| [[Taurage]]
| 4411
| 110 059
| 24,95
|-----
| 7
| [[Kaunasan agj]]
| [[Kaunas]]
| 8060
| 608 332
| 75,48
|-----
| 8
| [[Vil'nüsan agj]]
| [[Vil'nüs]]
| 9760
| 810 403
| 83,03
|-----
| 9
| [[Marijampolen agj]]
| [[Marijampole]]
| 4463
| 161 649
| 36,22
|-----
| 10
| [[Alitusan agj]]
| [[Alitus]]
| 5425
| 157 766
| 29,08
|- style="background: #CCC;"
|  ||Kaik||    || 65 300 || 3 043 429 || 46,61 
|+
|}

== Eläjad ==
Vl 2014 valdkundan eläjiden lugu oli 2 944 459 ristitud.<ref>[http://osp.stat.gov.lt/en/statistiniu-rodikliu-analize?hash=fe50728e-c157-4ac1-a8ad-7e2af74affde&portletFormName=visualization Ristitišt kun augotišel. — ''Osp.stat.gov.lt''.] {{ref-en}}</ref>

Enamba 83% Litavnman eläjid oma [[litvalaižed]], 6,6% — [[pol'šalaižed]], 5,4% — [[venänikad]] da 1,3% — [[vaugedvenälaižed]].

Litvalaižed — [[katoline jumalankodikund|katoližen jumalankodikundan]] uskojad; Litvanman om völ ortodoksid, protestantid, judaistoid da musul'manoid.

== Ižanduz ==
Litvanman ižanduz kazvab stabiližešti; vl 2006 [[radotomuz|radotomiden]] lugu oli 6,1%, infläcii oli 3%. Edel surt finansišt krizisad Venämas (vl 2008) Litvanman torguindan päpartnöran oli [[Venäma]], nügüd' Litvanman torguindan päpartnör om [[Evropan Ühtištuz|EÜ]]. Kaikiš znamasižembad sarakod oma himine (azotheretusiden tehmine), kivivoin ümbriradmine (importiruidud kivivoil) i sömtegimišt. Vhesai 2010 kaikiš suremb radišt oli Ignalinan atomine elektrostancii, andoi 70% valdkundha tehtud elektrust.

== Homaičendad ==
<references />

== Irdkosketused ==
* [http://www.lrv.lt/ Litvanman ohjastusen oficialine sait (''lrv.lt'').] {{ref-lt}} {{ref-en}}
* [http://www.president.lt/ Litvanman prezidentan oficialine sait (''president.lt'').] {{ref-lt}} {{ref-en}} {{ref-fr}} {{ref-ru}}
* [http://www3.lrs.lt/ Litvanman parlamentan oficialine sait (''lrs.lt'').] {{ref-lt}} {{ref-en}} {{ref-fr}} {{ref-de}} {{ref-ru}}
{{Commons|Lithuania}}

{{Litvanman agjad}}
{{Evrop}}

[[Kategorii:Litvanma| ]]
