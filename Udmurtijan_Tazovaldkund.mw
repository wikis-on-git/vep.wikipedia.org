{{Venälaižen Federacijan subjekt
|Nimi           = Udmurtijan Tazovaldkund
|Venälaine nimi = Удмуртская Республика <small>(ven.)</small><br />Удмурт Республика <small>vai</small><br />Удмурт Элькун <small>(udm.)</small>
|Flag           = [[Fail:Flag of Udmurtia.svg|150px|Udmurtijan Tazovaldkundan flag]]
|FSCoA          = [[Fail:Coat of arms of Udmurtia.svg|125px|Udmurtijan Tazovaldkundan znam]]
|FlagLnk        = Udmurtijan Tazovaldkundan flag
|CoALnk         = Udmurtijan Tazovaldkundan znam
|FSMap          = [[Fail:Map of Russia - Udmurtia.svg|300px]]
|FSCtrWhat      = Pälidn
|FSCtrNm        = [[Iževsk]]
|AreaRnk        = 57
|TotArea        = 42061
|WaterPrcnt     = 0.6
|PopRnk         = 31
|Eläjiden lugu  = 1,517,472
|PopCtDate      = 2015
|PopDens        = 36.08
|GDP            = 
|GDPCtDate      =
|GDP(PPP)       = 
|FedDistrNm     = Volgaveren
|EcRegNm        = Uralan
|CadNo          = 18
|OfLangs        = [[venäkel']], [[udmurtan kel']]
|HeadTtl        = Tazovaldkundan pämez'
|HeadNm         = [[Solov'jov Aleksandr|Aleksandr Solov'jov]]
|ViceTtl        = Ohjastusen ezimez'
|ViceNm         = [[Savel'jev Viktor|Viktor Savel'jev]]
|LegislTtl      = Valdkundaližen Nevondkundan ezimez'
|LegislNm       = [[Nevostrujev Vladimir|Vladimir Nevostrujev]]
|FSAnthem       = ''[[Udmurtijan Tazovaldkundan gimn]]''
|Domain         = 
|MSK            = [[UTC]]+4 ([[MSK]]+1)
}}
'''Udmurtijan Tazovaldkund''' vai '''Udmurtii''' ([[venäkel'|ven]].: ''Удмуртская Республика'', ''Удмуртия'', [[udmurtan kel'|udm]].: ''Удмурт Республика'' vai ''Удмурт Элькун'', ''Удмуртия'') om avtonomine tazovaldkund [[Venäma]]s, sen [[Venälaižen Federacijan subjektad|subjekt]].

Udmurtii mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da surembaine lidn om [[Iževsk]].

== Keled ==
Valdkundkeled oma [[venäkel']] da [[udmurtan kel']].

== Istorii ==
Udmurtijan Tazovaldkund om olmas vl 1920 kül'mkun 4. päivälpäi. Vhesai 1932 vilukun 1. päivhäsai sidä nimitihe Votin avtonomižeks agjaks, vhesai 1934 tal'vkun 28. päivhäsai — Udmurtijan avtonomižeks agjaks. Sid' vhesai 1991 redukun 11. päivhäsai — Udmurtijan Avtonomižeks Nevondkundaližeks Socialistižeks Tazovaldkundaks.

Udmurtijan Konstitucii<ref>[http://www.udmgossovet.ru/udmurtskaya_respublika/konstitutsiya/ Udmurtijan Konstitucijan tekst Valdkundaližen Nevondkundan saital.] {{ref-ru}}</ref> tuli väghe vl 1994 tal'vkun 7. päiväl. Se om väges nügüd'-ki äiluguižiden vajehtusidenke.

== Geografijan andmused ==
[[Fail:Relief Map of Udmurtia.png|thumb|left|250px|Udmurtijan Tazovaldkundan reljefan kart.]]
Tazovaldkundal oma röunad [[Permin rand]]anke päivnouzmas, [[Baškortostanan Tazovaldkund]]anke suvipäivnouzmas, [[Tatarstanan Tazovaldkund]]anke suves, [[Kirovan agj]]anke päivlaskmas da pohjoižes. Udmurtii om mererandatoi tazovaldkund.

Pind om 42 061 km². Surembaižed joged oma [[Kam (jogi)|Kam]] sen [[Iž (Kaman ližajogi)|Iž]]- da [[Siv (Kaman ližajogi)|Siv]]-ližajogidenke, mugažo [[Vätk (jogi)|Vätkan]] [[Čepc (jogi)|Čepc]]- da [[Kil'mez' (jogi)|Kil'mez']]-ližajoged.

Tazovaldkundan territorii om kukhikaz alangoidenke. Korktembaine čokkoim om Üläkaman ülüden nimetoi taho (332 m) tazovaldkundan pohjoižpäivnouzmas. Madalambaine čokkoim om nimetoi taho Vätk-jogen alangištos (52 m) tazovaldkundan suvipäivlaskmas.

Klimat om [[ven vö|ven]] kontinentaline. Heinkun keskmäine lämuz om +18°C, vilukun — -15°C. Paneb sadegid 500-600 mm vodes.

Londuseližed varad oma [[kivivoi]], [[kivihil']], [[bur hil']], [[turbaz]], sauvondmaterialad ([[mouckivi]], [[dolomit]], [[kivi (material)|sauvondkivi]], [[lete]], [[savi]]).

== Tobmuz ==
[[Fail:Residence, Izhevsk.jpg|thumb|right|250px|Udmurtijan Tazovaldkundan pämehen da sen administracijan ištundsija [[Iževsk]]as.]]
[[Solov'jov Aleksandr|Aleksandr Solov'jov]] radab tazovaldkundan pämehen vs 2014 uhokun 14. päiväspäi. Hän-žo om tazovaldkundan ohjastusen pämez'. Kaik rahvaz änestab händast videks vodeks. Tazovaldkundan pämez' märičeb ohjastusen strukturad, sen kandidatoid da paneb heid radnikusile. Hän sättutab Valdkundaližen Nevondkundanke ohjastusen ezimehen, sen varamehiden da rahaazjoiden ministran kandidatoid.

Udmurtijan parlament om üks'kodine Valdkundaline Nevondkund ([[udmurtan kel'|udm.]]: ''Удмурт Элькунлэн кун кенешез''). Kaik rahvaz valičeb sen 90 ezitajad videks vodeks. [[Nevostrujev Vladimir|Vladimir Nevostrujev]] radab Nevondkundan ezimeheks vs 2013 kezakun 25. päiväspäi.

Tazovaldkundan radonoigendai tombuz om Udmurtijan Ohjastuz. [[Savel'jev Viktor|Viktor Savel'jev]] radab ohjastusen ezimeheks vspäi 2014.

Tazovaldkundan prezidentad valitihe järgkerdan vl 2014 sügüz'kun 14. päiväl, [[Solov'jov Aleksandr|nügüdläine tazovaldkundan pämez']] sai vägestust ezmäižel tural (84,84%). Järgvaličendad Valdkundaližhe Nevondkundha oliba vl 2012 redukun 14. päiväl.

== Eläjad ==
Vl 2010 eläjiden lugu om 1 522 761 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte kahtenz' ristit koumespäi om lidnalaine.

Kaikes tazovaldkundas om [[Udmurtijan Tazovaldkundan lidnad|kuz' lidnad]]. Toižed sured lidnad (enamba 90 tuh. eläjid vl 2015, surembaspäi penembha) oma [[Sarapul]], [[Votkinsk]] da [[Glazov]].

Rahvahad (enamba 0,5% vl 2010): [[venälaižed]] (60,0%), [[udmurtalaižed]] (27,0%), [[totarlaižed]] (6,5%), [[ukrainalaižed]] (0,6%), [[marilaižed]] (0,5%); toižed — 1,8%, rahvahuden ozutandata — 3,6%.

== Homaičendad ==
<references />

== Irdkosketused ==
* [http://www.udmurt.ru/ Udmurtijan Tazovaldkundan pämehen da ohjastusen oficialine sait.] {{ref-ru}}
* [http://www.udmgossovet.ru/ Udmurtijan Valdkundaližen Nevondkundan oficialine sait.] {{ref-ru}}

{{Udmurtijan Tazovaldkundan lidnad}}
{{Venälaižen Federacijan subjektad}}

[[Kategorii:Udmurtijan Tazovaldkund| ]]
