{{Venälaižen Federacijan subjekt
|Nimi           = Udmurtijan Tazovaldkund
|Venälaine nimi = Удмуртская Республика <small>(ven.)</small><br />Удмурт Республика <small>vai</small><br />Удмурт Элькун <small>(udm.)</small>
|Flag           = [[Fail:Flag of Udmurtia.svg|150px|Udmurtijan Tazovaldkundan flag]]
|FSCoA          = [[Fail:Coat of arms of Udmurtia.svg|110px|Udmurtijan Tazovaldkundan znam]]
|FlagLnk        = Udmurtijan Tazovaldkundan flag
|CoALnk         = Udmurtijan Tazovaldkundan znam
|FSMap          = [[Fail:Map of Russia - Udmurtia.svg|300px]]
|FSCtrWhat      = Pälidn
|FSCtrNm        = [[Iževsk]]
|AreaRnk        = 57
|TotArea        = 42061
|WaterPrcnt     = 1.29
|PopRnk         = 31
|Eläjiden lugu  = 1,513,044
|PopCtDate      = 2018
|PopDens        = 35.97
|GDPRnk         = 37
|GDP            = 540,1
|GDPCtDate      = 2016
|GDP(PPP)       = 356,0
|FedDistrNm     = Volgaveren
|EcRegNm        = Uralan
|OfLangs        = [[venäkel']], [[udmurtan kel']]
|HeadTtl        = Tazovaldkundan pämez'
|HeadNm         = [[Brečalov Aleksandr|Aleksandr Brečalov]]
|ViceTtl        = Ohjastusen ezimez'
|ViceNm         = [[Semönov Jaroslav|Jaroslav Semönov]]
|LegislTtl      = Valdkundaližen Nevondkundan ezimez'
|LegislNm       = [[Prasolov Aleksei|Aleksei Prasolov]]
|FSAnthem       = ''[[Udmurtijan Tazovaldkundan gimn|Päivoi palab sandal'žiš pihläčkopšuiš...]]''
|Domain         = 
|CadNo          = 18
|MSK            = [[UTC]]+4 ([[MSK]]+1)
}}
'''Udmurtijan Tazovaldkund''' vai '''Udmurtii''' ({{lang-ru|Удмуртская Республика}}, ''Удмуртия'', {{lang-udm|Удмурт Республика}} vai ''Удмурт Элькун'', ''Удмуртия'') om [[Venäma]]n avtonomine tazovaldkund, sen [[Venälaižen Federacijan subjektad|subjekt]].

Udmurtii mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da kaikiš suremb lidn om [[Iževsk]].

== Keled ==
Valdkundkeled oma [[venäkel']] da [[udmurtan kel']].

== Istorii ==
Udmurtijan Tazovaldkund om olmas vs 1920 kül'mkun 4. päiväspäi. Vodhe 1932 vilukun 1. päivhäsai nimitihe sidä Votin avtonomižeks agjaks, vodhe 1934 tal'vkun 28. päivhäsai — Udmurtijan avtonomižeks agjaks. Sid' vodhe 1991 redukun 11. päivhäsai — Udmurtijan Avtonomižeks Nevondkundaližeks Socialistižeks Tazovaldkundaks.

Jäl'gmäine Udmurtijan Konstitucii<ref>[http://www.udmgossovet.ru/udmurtskaya_respublika/konstitutsiya/ Udmurtijan Konstitucijan tekst Valdkundaližen Nevondkundan ''udmgossovet.ru''-saital.] {{ref-ru}}</ref> tuli väghe vn 1994 7. päiväl tal'vkud. Se om väges nügüd'-ki äiluguižidenke vajehtusidenke.

== Geografijan andmused ==
[[Fail:Relief Map of Udmurtia.png|thumb|left|250px|Udmurtijan Tazovaldkundan reljefan kart.]]
Tazovaldkundal om röunoid [[Permin rand]]anke päivnouzmas, [[Baškortostanan Tazovaldkund]]anke suvipäivnouzmas, [[Tatarstanan Tazovaldkund]]anke suves, [[Kirovan agj]]anke päivlaskmas da pohjoižes. Udmurtii om mererandatoi tazovaldkund.

Pind om 42 061 km². Znamasižed joged oma [[Kam (jogi)|Kam]] sen [[Iž (Kaman ližajogi)|Iž]]- da [[Siv (Kaman ližajogi)|Siv]]-ližajogidenke, mugažo [[Vätk (jogi)|Vätkan]] [[Čepc (jogi)|Čepc]]- da [[Kil'mez' (jogi)|Kil'mez']]-ližajoged.

Tazovaldkundan territorii om kukhikaz alangoidenke. Kaikiš korktemb čokkoim om Üläkaman ülüden nimetoi taho (332 m) tazovaldkundan pohjoižpäivnouzmas. Kaikiš madalamb čokkoim om nimetoi taho Vätk-jogen alangištos (52 m) tazovaldkundan suvipäivlaskmas.

Klimat om [[ven vö|ven]] kontinentaline. Heinkun keskmäine lämuz om +18 C°, vilukun lämuz — −15 C°. Paneb sadegid 500..600 mm vodes.

Londuseližed varad oma [[kivivoi]], [[kivihil']], [[bur hil']], [[turbaz]], sauvondmaterialad ([[mouckivi]], [[dolomit]], [[kivi (material)|sauvondkivi]], [[lete|letked]], [[savi|saved]]), [[vezi|reskvezi]].

== Tobmuz ==
[[Fail:Residence, Izhevsk.jpg|thumb|right|250px|Udmurtijan Tazovaldkundan pämehen da sen administracijan ištundsija [[Iževsk]]as.]]
[[Brečalov Aleksandr|Aleksandr Brečalov]] radab tazovaldkundan pämehen vs 2017 sulakun 4. päiväspäi. Hän-žo om tazovaldkundan ohjastusen pämez'. Kaik rahvaz änestab händast videks vodeks, ei sa enamba kaht strokud. Tazovaldkundan pämez' märičeb ohjastusen strukturad, sen kandidatoid da paneb heid radnikusile. Hän sättutab Valdkundaliženke Nevondkundanke ohjastusen ezimehen, sen varamehiden da rahaazjoiden ministran kandidatoid.

Udmurtijan parlament om üks'kodine Valdkundaline Nevondkund ({{lang-udm|Удмурт Элькунлэн Кун Кенешез}}). Kaik rahvaz valičeb sen 60 ezitajad videks vodeks. [[Prasolov Aleksei|Aleksei Prasolov]] radab Nevondkundan ezimeheks vs 2013 kezakun 25. päiväspäi.

Tazovaldkundan radonoigendai tobmuz om Udmurtijan Ohjastuz ({{lang-udm|Удмурт Элькун Кивалтэт}}). [[Semönov Jaroslav|Jaroslav Semönov]] radab ohjastusen ezimeheks vspäi 2017.

Valdkundaližen Nevondkundan ühtnijoiden järgenduseližed valičendad oliba vn 2017 10. päiväl sügüz'kud (6. kucund). Valitihe Tazovaldkundan prezidentad edel ičeze strokud sil-žo päiväl, [[Brečalov Aleksandr|nügüdläine tazovaldkundan pämez']] sai vägestust ezmäižes turas (78,16%).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 1 521 420 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 1 624 841 eläjad vl 1993. Vl 2018 kaikutte kahtenz' ristit koumespäi om lidnalaine.

Kaik om [[Udmurtijan Tazovaldkundan lidnad|kuz' lidnad]] tazovaldkundas, 10 külänvuittušt žilod da 2119 küläd (vl 2015). Toižed järedad lidnad (enamba 90 tuh. eläjid vl 2017, surembaspäi penembha) oma [[Votkinsk]], [[Sarapul]] da [[Glazov]]. Vl 2017 kaik om 11 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 60,0%, [[udmurtalaižed]] — 27,0%, [[totarlaižed]] — 6,5%, [[ukrainalaižed]] — 0,6%, [[marilaižed]] — 0,5%, toižed rahvahad — 1,8%, rahvahuden ozutandata — 3,6%.

== Homaičendad ==
<references />

== Irdkosketused ==
* [http://www.udmurt.ru/ Udmurtijan Tazovaldkundan pämehen da ohjastusen oficialine sait (''udmurt.ru'').] {{ref-ru}}
* [http://www.udmgossovet.ru/ Udmurtijan Valdkundaližen Nevondkundan oficialine sait (''udmgossovet.ru'').] {{ref-ru}}

{{Udmurtijan Tazovaldkundan lidnad}}
{{Venälaižen Federacijan subjektad}}

[[Kategorii:Udmurtijan Tazovaldkund| ]]
