{{1000}}
{{Eländpunkt
 | Nimi = Kinšas<br />Kinshasa
 | Lidnanznam = Kinshasa - Coat of arms.svg
 | Flag = Kinshasa Flag.svg
 | Lidnanznam text = Kinšasan lidnanznam
 | Flag text = Kinšasan flag
 | Valdkund = Kongon Demokratine Tazovaldkund
 | Eläjiden lugu = 17,071,000
 | Voz' = 2017
 | Pind = 9,965
 | Fail = Kinshasa Congo.jpg
 | Pämez' = [[Kimbuta Andre|Andre Kimbuta Jango]]<br />(keväz'ku 2007—)
 | Telefonkod = +243
 | Aigvö = [[UTC]]+1
}}
'''Kinšas''' ({{lang-fr|(Ville de) Kinshasa}}; edel 1966 vot — '''Leopol'dvil' '''), om [[Kongon Demokratine Tazovaldkund|Kongon Demokratižen Tazovaldkundan]] pälidn, se-žo agj om, KDT:n kaikiš suremb lidn, [[Afrik]]an koumanz' lidn eläjiden lugun mödhe ([[Lagos]]an da [[Kair]]an jäl'ghe, [[Johannesburg]]anke tazomäras).

Kinšas om kahtenz' francijankel'hine lidn surtte mail'mas [[Pariž]]an jäl'ghe.

== Istorii ==
Eländpunktan aluz oli pandud torguindžiloks vl 1881. Vspäi 1960 om valdkundan pälidnaks.

== Geografijan andmused ==
Kinšas seižub [[Kongo (jogi)|Kongo-jogen]] hural randal, alemba jogikändant. [[Brazzavil']]-lidn, [[Kongon Tazovaldkund]]an pälidn, sijadase Kinšasan kohtha, jogen oiktal randal. Kaks' pälidnad seištas toine toižen kohtha — nece olend om üks'jäine mail'mas.

Klimat om [[subekvatorialine vö|subekvatorialine]] kuivan sezonanke kezakus-sügüz'kus.

== Tobmuz ==
Kinšas om lidn ({{lang-fr|ville}}) da üks' KDT:n 11 agjaspäi ({{lang-fr|province}}) ühtes.

Lidn-agj jagase 4 administrativižhe ümbrikho (fr. ''district''), ned — 24 kommun:ha (fr. ''commune'').

Valdkundan parlamentan ühtnijad agjaspäi: 8 ezitajad ratas-išttas Senatas, 59 — Nacionaližes Suimas.

== Eläjad da ižanduz ==
Edel ripmatomut (vs 1960) [[alaman kel']] oli oficialižeks. Kinšas om teravan kontrastan lidn elokahiden i golliden rajoniden keskes, ristitišt ližadub lujas südäimigracijan tagut. Vl 2012 eläjiden lugu oli 9 546 000 ristitud.

Kaikenvuitte ümbriradai tegimišt om olmas lidnas, mugažo laivoiden sauvomine da kohenduz. Sen ližaks, metallurgine kompleks radab Maluku-rajonas.

== Openduzsijad ==
Kaik om 11 valdkundališt da 40 privatišt institutad da universitetad lidnas. Ned oma sijatud tazomäras kaikid ümbrikoidme.

Vl 1958 ezmäine afrikaine [[südäitukuine reaktor]] om saudud Lovanium-universitetas (Kinšasan Universitetan pala). Nügüd' sigä om kaks' reaktorad tedoidusiden täht.<ref>[http://www.webcitation.org/6GW5xfhDn Centre Régional d'Etudes Nucléaires de Kinshasa. — Kinšasan Universitet (''unikin.cd'')] {{ref-fr}} ''webcitation.org''-saital.</ref>

== Transport ==
Kinšasan rahvahidenkeskeine Ndžili-lendimport (''FIH'') om valdkundan kaikiš suremb. Se om soda- da civiliženke znamoičendanke ühtes, ühtenke lendahtamižsarganke.

Ehtatuz sidob lidnad [[Brazzavil'|Brazzavilinke]], 4 kilometrad Kongo-joges iliči.

== Sebruzlidnad ==
Kinšasal kuz' sebruzlidnad om olmas:
* {{TUR|#}} [[Ankar]], [[Turkanma]]
* {{COG|#}} [[Brazzavil']], [[Kongon Tazovaldkund]]
* {{BEL|#}} [[Brüssel']], [[Bel'gii]] (vspäi 2002)
* {{SEN|#}} [[Dakar]], [[Senegal]]
* {{IRN|#}} [[Tehran]], [[Iran]]
* {{NLD|#}} [[Utreht]], [[Alamad]]

== Homaičendad ==
<references />

== Irdkosketused ==
* [http://www.kinshasa.cd/ Lidnan oficialine sait (''kinshasa.cd'').] {{ref-fr}}
{{Commons|Kinshasa}}

{{Afrikan pälidnad}}

[[Kategorii:Kinšas| ]]
[[Kategorii:Kongon Demokratižen Tazovaldkundan lidnad]]
[[Kategorii:Kongon Demokratine Tazovaldkund]]
[[Kategorii:Eländpunktad kirjamišton mödhe]]
[[Kategorii:Pälidnad]]
[[Kategorii:Kongon Demokratižen Tazovaldkundan agjad]]
