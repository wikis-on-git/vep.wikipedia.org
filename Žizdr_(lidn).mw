{{Eländpunkt
 | Nimi = Žizdr<br />Жиздра
 | Lidnanznam = Coat of Arms of Zhizdra (Kaluga oblast).png
 | Flag = Flag of Zhizdra (Kaluga oblast).png
 | Lidnanznam text = Žizdran lidnanznam
 | Flag text = Žizdran flag
 | Valdkund = Venäma
 | Eläjiden lugu = 5,461
 | Voz' = 2018
 | Pind = 17.85
 | Fail =
 | Pämez' = Galina Jašečkina<br />(reduku 2015—)
 | Telefonkod = +7-48445-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Žizdr''' ({{lang-ru|Жи́здра}}) om [[Venäma]]n lidn da lidnankund [[Kalugan agj]]an suvipäivlaskmas. Se om [[Žizdran rajon]]an administrativine keskuz.

== Istorii ==
Eländpunktan oficialižen alusenpanendan voz' om 1146. Žizdr oli [[Moskvan valdkund]]an röunžiloks 16. voz'sadal. Žilo sai makundan lidnan statusad [[Jekaterina II]]-imperatornaižen käskön mödhe vs 1777 redukun 17. päiväspäi. Vl 1890 sur' lämoipalo mureni lidnan pol't. Kaks' jarmankad vodes oleskeli lidnas edel revolücijad, torguihe käziradajiden tegesid ([[lambaz|keded]], nahkad, suugased, purehkangaz, šarž-kangaz, [[lin|linkabe]], nin', pühävoi, putegesed). [[Toine mail'man soda|Toižen mail'man sodan]] aigan lidn oli okkupiruidud nacistoil (reduku 1941 — 16. eloku 1943), päzutihe pandud mantazole olendas, ajadihe eläjiden palad radmaha Germanijas.

Žizdr šingotase mecan ümbriradmižen edheotandoil i sömtegimištol (maidtegim, likörtegim, limonadan pästand).

== Geografijan andmused ==
Lidn sijadase rajonan keskuzpalas, [[Žizdr (jogi)|Žizdr-jogen]] üläjoksmusen randoil ({{lang-ru|Жиздра}} 223 km pitte, [[Okanjogi|Okan]] hura ližajogi), 180 m ü.m.t. keskmäižel korktusel. Kaks' pen't vezivaradint om lidnan päivnouzmaižel röunal: Žizdr-jogel i sen oiktal Pot'j-ližajogel (ven. ''Потья''). Matkad [[Bränskan agj]]an röunhasai om 16 km suvipäivlaskmha orhal. Matkad [[Kalug]]hasai om 131 km pohjoižpäivnouzmha orhal vai 147 km avtotel. Lähembaižed lidnad oma [[Lüdinovo]] 23 km lodeheze orhal vai 27 km avtotedme i [[Dät'kovo]] (Bränskan agj) 31 km päivlaskmha-suvipäivlaskmha orhal vai 63 km avtotedme. «Kalug — [[Bränsk]]»-avtote mäneb koumes kilometras päivnouzmha lidnaspäi.

Žizdr om lidnankundan üks'jäine eländpunkt. Lidnankundan pind — 17,85 km².

== Eläjad ==
Vl 1939 lidnan ristitišt oli 8 109 eläjad. Vn 2010 Venäman rahvahanlugemižen mödhe lidnan eläjiden lugu oli 5 585 ristitud, rajonan pol'. Kaikiš suremb lidnan ristitišt oli 11..12 tuhad eläjid vll 1857−1895 (12 099 rist. vl 1893) i 6 100 eläjad vll 1998−2000. Ristitišt poleni lähižen Lüdinovon raudtegimiden šingotesen tagut. [[Ortodoksine hristanuskond|Ortodoksižen hristanuskondan]] Pühän Jumalanmaman Katken pühäpert' om udessündutadud lidnas vll 1992−1994.<ref>[http://hram-pokrov.ru/ Žizdran Pühän Jumalanmaman Katken pühäpertin sait (''hram-pokrov.ru'').] {{ref-ru}}</ref>

Rahvahad (2010): [[venälaižed]] — 93,1%, [[armenijalaižed]] — 2,0%, [[ukrainalaižed]] — 1,5%, [[azerbaidžanlaižed]] — 1,1%, toižed rahvahad — 2,3%.

Lähembaine professionaližen opendusen aluzkund om Lüdinovon industrialine tehnikum. Sadunkazvatusen profškol, sid' maploduidenkazvatusen tehnikum radoi lidnas edel 1941. vot, dendrarii om olmas tähäsai.

== Homaičendad ==
<references/>

== Irdkosketused ==
* [http://www.gorod-zhizdra.ru/ Lidnan tobmuden aluzkundoiden sait (''gorod-zhizdra.ru'').] {{ref-ru}}
{{Commons|Category:Zhizdra}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Žizdran rajon|*]]
