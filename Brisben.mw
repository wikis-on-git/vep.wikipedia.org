{{Eländpunkt
 | Nimi = Brisben<br />Brisbane
 | Lidnanznam = Brisbane COA.gif
 | Flag = Flag of Brisbane.svg
 | Lidnanznam text = Brisbenan lidnanznam
 | Flag text = Brisbenan flag
 | Valdkund = Avstralii
 | Eläjiden lugu = 2,308,700
 | Voz' = 2015
 | Pind = 15,826
 | Fail = Brisbane-montage-redesign.jpg
 | Pämez' = Grem Kvirk<br />(sulaku 2011—)
 | Telefonkod = +61-(0)7-3-xxx-xxxx
 | Aigvö = [[UTC]]+10
}}
'''Brisben''' vai '''Brizban''' ({{lang-en|Brisbane}} [ˈbrɪzbən]) om lidn [[Avstralii|Avstralijan]] päivnouzmas, koumanz' surtte valdkundas, [[Kvinslend]]-štatan pälidn sen alusenpanendaspäi vl 1859. Lidn om Avstralijan järed äitahkoine azjaline keskuz.

== Istorii ==
Lidnan aluz om pandud vl 1825 semendkun 13. päiväl Brisben-jogen randal kuti ''Edenglassi-kolonii'' elänzoitmaha pidatadud ristituid. Vl 1842 kolonii oli likvidiruidud, eländpunkt tegihe joudjaks. 20. voz'sadan augotišes löutud [[kuld]]an samine surenzi lidnan ristitištod. Brisben sai «siti»-statusad vl 1925. Om nimitadud Tomas Brisben-jenaralan oiktastuseks, radoi [[Uz' Suviuel's|Uden Suviuel'san]] kudenden gubernatoran (1821−1825). [[Toine mail'man soda|Toižen mail'man sodan]] aigan [[Amerikan Ühtenzoittud Valdkundad|AÜV:oiden]] il'msodavägiden štab sijazihe lidnas.

== Geografijan andmused ==
Brisben sijadase Kvinslendan suvipäivnouzmaižes čogas. Lidnan istorine da azjaline keskuz om ühtennimižen jogen luhtas, ezilidnad seištas [[Tün' valdmeri|Tünen valdmeren]] randal, [[Koralloidenmeri|Koralloidenmeren]] [[Moreton (laht)|Moreton-lahten]] kaikil randoil. Suren Brisbenan reljef om kukhikaz. Jäl'gmäine sur'vezi oli vl 2011. [[Uaivenho (vezivaradim)|Uaivenho-vezivaradim]] (angl. ''Lake Wivenhoe'') reguliruib Brisben-jogen tazopindad, om reskveden da elektrusen purtkeks, sijadase lodeheze lidnaspäi. Matkad [[Kanberr]]hasai om 945 km suvipäivlaskmha, [[Sidnei]]hesai 732 km suvhe. Matkad keskusespäi Tünen valdmeren randhasai om 15 km pohjoižpäivnouzmha.

Klimat om [[subtropine vö|subtropine]] valdmeren. Vilukun da uhokun lämuz om +25 C°, heinkun — +15 C°. Voden keskmäine lämuz om +20,4 C°. Paneb sadegid 1020 mm vodes, enamba tal'vkus-uhokus.

== Transport ==
Avtobusad, ehtatimed da ezilidnoiden raudted oma kundaližeks transportaks lidnas.

Rahvahidenkeskeine civiline lendimport (''BNE'') sijadase 15 km päivnouzmha lidnan keskusespäi valdmeren randal, Brisben-jogensun hural randal, valdmeriportad vaste. Lendimed tehtas reisid Valdmerimaidme, Suvipäivnouzmaižen da Päivnouzmaižen Azijan lidnoihe, Kanadan i AÜV:oiden päivlaskmha, mugažo Avstralijadme. Kiruhraudte ühtenzoitab lendimportad Brisbenanke da läheliženke (60 km suvhe) [[Gold Kost]]-lidnanke štatan röunanno.

== Irdkosketused ==
* [http://www.brisbane.qld.gov.au/ Brisben-lidnan Nevondkundan oficialine sait (''brisbane.qld.gov.au'').] {{ref-en}}
* [http://www.visitbrisbane.com.au/destinations/precincts?sc_lang=en-au Lidnan rajoniden kart turizman saital (''visitbrisbane.com.au'').] {{ref-en}}
{{Commons|Brisbane}}

{{Avstralijan štatad da territorijad}}

[[Kategorii:Brisben| ]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Kvinslend|*]]
