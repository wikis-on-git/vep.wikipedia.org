{{Eländpunkt
 | Nimi = Asunsjon<br />Asunción <small>(isp.)</small><br />Paraguay <small>(guaran.)</small>
 | Lidnanznam = Escudo de Asunción (Paraguay).svg
 | Flag = Flag of Asunción.svg
 | Lidnanznam text = Asunsjonan lidnanznam
 | Flag text = Asunsjonan flag
 | Valdkund = Paragvai
 | Eläjiden lugu = 525,294
 | Voz' = 2016
 | Pind = 117 
 | Fail = CAPITAL DE PARAGUAY.jpg
 | Pämez' = Mario Ferreiro<br />(tal'vku 2015—)
 | Telefonkod = +595-21
 | Aigvö = tal'vel [[UTC]]−4,<br />kezal [[UTC]]−3
}}
[[Fail:Distritos de Asunción.png|thumb|left|200px|Asunsjonan ümbrikod.]]
'''Asunsjon''' ({{lang-es|Asunción}} «voznesen'j», täuz' nimituz: ''Nuestra Señora Santa María de la Asunción''; {{lang-gn|Paraguay}}) om [[Paragvai]]n pälidn da kaikiš suremb lidn. Se om pälidnan Asunsjon-ümbrikon administrativine keskuz mugažo.

== Istorii ==
Ispanijalaine Huan de Salasar-konkistador pani lidnan alust vn 1537 15. päiväl elokud. Se oli Ispanijan kolonijan pälidnaks 16.-18. voz'sadoil, ripmatoman Paragvain pälidn vspäi 1811. Vll 1954−1989 Stressner-jenaral sädi sodadiktaturad rezidencijanke lidnas, sodakukerduz lopi hänen tobmut.

== Geografijan andmused ==
Lidn sijadase Paragvain keskusen suves, röunanno [[Argentin]]anke, [[Paragvai (jogi)|Paragvai-jogen]] hural tazol randpolel, 43 m korktusel valdmeren pindan päl. Paragvai-jogi ühthejokseb [[Pil'komaijo (jogi)|Pil'komaijo-jogenke]] vastrandal (Parananjogen bassein). 50-tuhaine argentinine Klorind-lidn (isp. ''Clorinda'') seižub vastrandal.

Om tropižid mecoid ümbri lidnas. Klimat om [[tropine vö|tropine]] räk. Paneb sadegid 1350 mm vodes, penemb kaiked kezakus-sügüz'kus (40..80 mm kus).

Asunsjon jagase 6 ümbrikho (''distrito:ho''), ned alajagasoiš 70 rajonha (''barrio:ho'').

== Eläjad da transport ==
Vl 2009 eläjiden lugu oli 542 023 ristitud. Kaik 2,2 mln ristituid elädas lidnaglomeracijas, se om valdkundan ristitišton koumandez. [[Guarani (rahvahad)|Guarani-rahvahad]] oma enambuses eläjiden keskes.

Avtobusad oma kundaližeks transportaks lidnas. Jogiport radab lidnas. Lidn om raudten lopstancii, raudte ühtenzoitab valdkundad Argentinanke.

== Irdkosketused ==
* [http://www.mca.gov.py/ Asunsjon-lidnan oficialine sait (''mca.gov.py'').] {{ref-es}}
{{Commons|Asunción}}

{{Suviamerikan pälidnad}}

[[Kategorii:Asunsjon| ]]
[[Kategorii:Paragvain lidnad]]
[[Kategorii:Eländpunktad kirjamišton mödhe]]
[[Kategorii:Paragvai|*]]
[[Kategorii:Pälidnad]]
[[Kategorii:Paragvain regionad]]
