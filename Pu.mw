{{1000}}{{A10000}}
{{Znamoičendad|Pu (znamoičendad)}}
'''Pud''' (üks'lugu {{lang-la|árbor}}) oma äivoččed [[kazmused]] kovanke sarakoičijanke (päiči [[pal'm]]as) tüvenke, kazmusen üks' elonformišpäi.

Vl 2015 kaik oli 3 trillionad puid [[Ma]]l, mülütihe niid läz 60 tuhaze erikoid. Kaikiš enamb puid om [[Venäma]]s — mail'man videndez (640 mlrd). Toine videndez om [[Kanad]]as (300 mlrd) i [[Brazilii|Brazilijas]] (300 mlrd). Puiden mail'man lugumär poleneb, kadob 15 mlrd joga vodel mecan čapatesen i [[globaline lämšund|klimatan vajehtusen]] tagut, i kacmata sihe, miše nece londuseline vara udištase. Čaptas mecad samha [[pu (material)|pumaterialad]] i [[cellüloz]]ad, ottas kävutamižhe niid sauvondas, [[bumag]]an i puhthan ekologižešti pakuitesen tehmižes.

== Klassifikacii ==
Jagadas puid lehtesiden toižendan mödhe — [[kavag'pud]] i [[lehtpud]], mugažo lehtesiden elon hätkeližusen mödhe: [[lehtištonlanktend]]anke i [[igähižvihandad pud|igähižvihandad]]. Pud jagasoiš arealan mödhe: tropižed, ned elädas läz ekvatorad, i venon vönen, niiden leviganduz om edahan ekvatoralpäi.

Puiden klassifikacii om kävutandan mödhe: södabidenke ploduidenke ristitun täht — plodpud, andajad [[pumaterial]]id — arvokahad da kalližarvoižed pud, laivansauvomižen täht.

== Puhu sidodud vepsän muštatišed ==
<blockquote>
* ''Argad kand-ki pöl'gästoitab.''
* ''Ei ole juretont pud.''
* ''Gorä ei kävele puidme, a käveleb ristituidme.''
* ''Härgad puhu leta ei sa.''
* ''Lajind satatest ei tege, kuni pul pähä ei iške.''
* ''Mecas pu-ki kuleb i nägeb.''
* ''Mecas pud-ki ei olgoi ühteiččed, muga i rahvaz.''
* ''Mitte jur', mugoine i pu.''
* ''Mitte kand, mugoi i veza. / Mitte om kandoine, ka mugoine vezaine-ki.''
* ''Pu ei lankte ühtel painandal.''
* ''Vanh ak vinad job, laho pu vet vedab.''
* ''Väges kondjad puhu ed lenda.''
</blockquote>

== Galerei ==
<center><gallery>
Fail:Picea abies1.JPG|[[Kuz'|Järgeline kuz']]
Fail:Pinus sylvestris1-oliv.jpg|da [[pedai|järgeline pedai]] oma kavag'pud
Fail:Salix alba 020.jpg|[[Vauged raid]]
Fail:Quercus ilex rotundifolia.jpg|da [[tamm]] oma lehtpud
</gallery></center>

== Homaičendad ==
<references />

{{Commons|Tree}}

{{stub}}
[[Kategorii:Pud| ]]
[[Kategorii:Mec]]
[[Kategorii:Kazmused]]
