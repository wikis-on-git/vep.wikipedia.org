{{10000}}{{A10000}}
[[Fail:Selenium native.jpg|thumb|left|200px|Ičesündui selen]]
{{Himine element|34|Selen|Se|78,971|Metallatoi substancii|2|8|18|6|0|0|0|}}
'''Selen''' (''Se'' — ''selenium'' latinan kelel) om 34nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendestoštkümnendes gruppas (vanhtunuden klassifikacijan mödhe — kudenden gruppan päalagruppas), tabluden nelländes periodas.

== Ühthine ümbrikirjutand ==
Selen om levitadud londuses, mülünd Man kores om 0,5 grammad tonnas. Voib löuta elementad puhthas olendas.

Ročilaižed Jons Jakob Bercelius i Gotlib Gan-himikad avaižiba selenan vl 1817. Nimitihe grekan [[Kudmaine|Kudmaižen]] nimitusen mödhe ''σελήνη'', selen om [[tellur]]an pojav i vasttase sen ühtes, {{lang-la|Tellus}} znamoičeb «Ma».

Selen da sen ühtnendad oma morijad, no element om tarbhaine biologižikš lujas peniš koncentracijoiš.

== Fizižed ičendad ==
Ireg selen om hudr hoštai substancii. Kovan elementan nell' allotropišt modifikacijad om olmas: hahk metalline, rusked kristalline (ruskedpakuižen, muzarusttan i rusttan ližamujun), rusked amorfine, must stöklanvuitte.

Atommass — 78,971. Ninevuz (normaližiš arvoimižiš) — 4,79 g/sm³. Suladandlämuz — 490 K. Kehundlämuz — 958,1 K.

Londuseline selen kogoneb kudes stabiližes izotopaspäi: <sup>74</sup>Se (0,87%), <sup>76</sup>Se (9,02%), <sup>77</sup>Se (7,58%), <sup>78</sup>Se (23,52%), <sup>80</sup>Se (49,82%), <sup>82</sup>Se (9,19%). Om sätud 24 radioaktivišt izotopad 65..73, 75, 79, 81 i 83..94 atommassanke i niiden 9 izomärad.

== Kävutand ==
Selen da sen ühtnendad oma pol'veimed, i sikš niiden znamoičend elektronikan täht om luja.

<sup>75</sup>Se-izotop (T<sub>½</sub> — 120,4 päivest) om gamma-sädegoičendad purde, kävutase defektoskopas konstrukcijoiden i ühthekeitandan pärmgiden kontrolin täht.

Selenan 200 mikrogramman jogapäiväline otand südäimehe poleneb [[rak (läžund)|rakan]] statjoid 40 procentas.

== Irdkosketused ==
* [http://www.webelements.com/webelements/elements/text/Se/key.html Selen ''webelements.com''-saital.] {{ref-en}}
* [http://n-t.ru/ri/ps/pb034.htm Kirjutuz selenas Himižiden elementoiden populärižes ''n-t.ru''-kirjištos.] {{ref-ru}}
{{Commons|Selenium}}

{{Periodine tablut}}

[[Kategorii:Himižed elementad kirjamišton mödhe]]
