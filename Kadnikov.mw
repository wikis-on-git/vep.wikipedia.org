{{Eländpunkt
 | Nimi = Kadnikov<br />Кадников
 | Lidnanznam = Coat of Arms of Kadnikov (Vologda oblast) (1781).png
 | Flag = 
 | Lidnanznam text = Kadnikovan lidnanznam
 | Flag text = 
 | Valdkund = Venäma
 | Eläjiden lugu = 4,588
 | Voz' = 2017
 | Pind = 5
 | Fail = Ilyinsky Pogost Kadnikov2.jpg
 | Pämez' = Mihail Korznikov (2009—)
 | Telefonkod = +7-81733-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Kadnikov''' ({{lang-ru|Кадников}}) om [[Venäma]]n lidn [[Vologdan agj]]an keskuzpalas. Se om [[Sokolan rajon (Vologdan agj)|Sokolan rajonan]] kahtenz' eländpunkt eläjiden lugun mödhe, lidnankundan keskuz.

== Istorii ==
Eländpunktan aluz om pandud Kadnikovan pustolänha kaičendpostaks vl 1492, nimitihe ''Kadnik''-nimen mödhe («urdamnik»). Kadnikovskai-külä zavodihe neciš postaspäi. Vspäi 1780 oli järedan makundan lidnan statusanke. Oli torguindan keskuseks, serverz'-se torgovanoiden erižpertid om kaičenus lidnas. Raudten sauvond jäi lidnad šingotesen veres 20. voz'sadal. Vspäi 1929 om Sokolan rajonan palaks (nimitihe Sverdlovan rajonaks vhesai 1932).

== Geografijan andmused ==
Lidn sijadase [[Suhonanveren alangišt]]os, Sodimanjogen randal ([[Pel'šm]]an hura ližajogi, [[Suhon]]an hurapol'ne bassein), 140 m ü.m.t. keskmäižel korktusel. Matkad [[Vologd]]hasai om 40 km suvipäivlaskmha «Holmogorid»-avtotedme (M8). Lähembaine lidn om [[Sokol (lidn)|Sokol-rajonkeskuz]] 15 km suvipäivlaskmha sil-žo tel. Trass ümbärdab Kadnikovad suvipäivnouzmaspäi.

Nell'kümne küläd mülüdas lidnankundha Kadnikovan ližaks.

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 4 614 ristitud, rajonan ristitišton kümnendez, lidnankundan (Zamošjen küläkundanke) — 5 730 ristitud. Vl 2017 5 404 ristitud elädas lidnankundas. Kaikiš suremb ristitišt oli vozil 1979−2008, enamba 5 tuhad eläjid (5 500 rist. vll 1996−1998). [[Ortodoksine hristanuskond|Ortodoksižen hristanuskondan]] koume pühäpertid om lidnas: ph. Il'ja-endustajan jumalanpert' (1776), Dmitrii Solunskijan pühäpert' om lidnan kaumištos, mugažo muretud [[Pel'šman mez'jumalankodi]]n časoun' sijadase lidnas.

Ižandusen sarakod oma sömtegimišt (tähkheiniden söndtavaroiden kombinat, leibän edheotand), mecan ümbriradmine, [[turbaz|turbhan]] samine. Ei ole professionaližen opendusen aluzkundoid lidnas.

== Irdkosketused ==
* [http://www.kadnikov-adm.ru/ Lidnan tobmuden aluzkundoiden oficialine sait (''kadnikov-adm.ru'').] {{ref-ru}}
* [http://www.kadnikov.ru/ Lidnan informacine sait (''kadnikov.ru'').] {{ref-ru}}
{{Commons|Category:Kadnikov}}

{{Vologdan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Sokolan rajon (Vologdan agj)]]
