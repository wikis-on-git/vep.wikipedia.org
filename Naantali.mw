{{Eländpunkt
 | Nimi = Naantali <small>(veps. i suom.)</small><br />Nådendal <small>(roč.)</small>
 | Lidnanznam = Naantali.vaakuna.svg
 | Flag = 
 | Lidnanznam text = Naantalin lidnanznam
 | Flag text = Naantalin flag
 | Valdkund = Suomenma
 | Eläjiden lugu = 19,301
 | Voz' = 2020-01-01
 | Pind = 687.99
 | Fail = Old Town of Naantali, Finland.jpg
 | Pämez' = Jouni Mutanen<br />(sügüz'ku 2014—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Naantali kuntaliitokset.svg|thumb|left|250px|Lidnan enččiden kundoiden kart (2020)]]
'''Naantali''' (mugažo [[suomen kel'|suomen]] kelel, suomen virkand: [ˈnɑːntɑli], {{lang-sv|Nådendal}} «armahtusen alangišt») om [[Suomenma]]n lidn, lidnankund da meriport [[Suvipäivlaskmaine Suomenma]]-agjas. Se om [[Turku]]n päivlaskmaine ezilidn, agjan videnz' lidn eläjiden lugun mödhe üks'toštkümnespäi.

== Istorii ==
Eländpunkt mainitaškanzihe kirjutadud purtkiš kuti Keskaigan katoline ''Vallis gratiae''-tulend. Se sai lidnan oiktusid vl 1443. Sauptihe katolišt tulendad 16. voz'sadal, i Naantali šingotihe korväččiden čulkoiden tehmižel. Panihe muitod lidnha 18. voz'sadan keskes. [[Suomenman prezident]]an kezaline «Kultaranta»-rezidencii om olmas lidnas vspäi 1922. Todesine änikoičend tuli 1950-nzil vozil mašinansauvomižen edheotandoiden sauvondanke. Vl 1964 ühtištuihe Naantalin küläkundad lidnanke, vl 2009 — koumed sar'hišt municipalitetad: Merimasku, Rümättülä ({{lang-fi|Rymättylä}}) i Velkua.

Naantali šingotase elektrostancijal i kivivoinümbriradajal tegimel (molembad oma «[[Fortum]]» palad), meriportal (koumanz' valdkundas jüguiden vedusen mödhe), tehnižiden voiden tegimel («[[ExxonMobil]]»), turizmal (järed spa-kurort, kaks' tematišt puištod, sidä kesken «Muumimaailma»), mugažo «Tata Steel»-kompanijan holituzkeskuz radab lidnas.

== Geografijan andmused ==
Lidn sijadase agjan keskuzpalas, [[Baltijan meri|Baltijan meren]] merikaran randal. Luonnonmaa-sar' om ani suvipäivlaskmha lidnan keskusespäi, ristitišton tobj pala eläb kontinental. Agjan [[Turku]]-keskuz om ani päivnouzmha, 14 km sen keskushesai avtotedme. Matkad [[Hel'sinki]]-pälidnhasai om 164 km päivnouzmha orhal vai 181 km avtotedme. Toine lähembaine lidn om [[Raisio]] ani pohjoižpäivnouzmha. Raudte i purulaiv ühtenzoittas Naantalid Turkunke.

Vl 2020 lidnankundan ühthine pind — 687,99 km², sidä kesken kuivma 312,46 km², vezi da sokaz tahond ottas 3,93 nellikkilometrad, meri — 371,6 km².

Kaik 43 valičendtarhad oma lidnas.

== Eläjad ==
Vl 1980 eläjiden lugu oli 11 328 ristitud, vl 2010 — 18 596 ristitud. Kaikiš suremb ristitišt om nügüd'. Kuz' ristitud seičemespäi elädas lidnankundan keskuses.

Mamankelen mödhe (2016): suomen kel' — 96,6%, ročin kel' — 1,3%, toižed keled — 2,1%.

Radoiba lidnanpämehen: Jorma Kallio (1976–2000), Timo Kvist (2000–2014), Martti Sipponen (2012–2014, velgusentäutai).

== Galerei ==
<gallery mode="packed" heights="125px">
Naantalin kaupungintalo ja tori, Naantali, 12.7.2011 (5).JPG|Lidnan ohjastusen pert'
Naantalin kirkko, Naantali, 29.9.2008..JPG|Naantalin jumalanpert'<br />(om saudud vl 1480,<br />vn 2008 nägu)
Naantali refinery 2013.jpg|Kivivoinümbriradai tegim (2013)
Nlispa airphoto 72ppi web.jpg|Lidnan spa-adivpert'
Naantalin satama.JPG|Naantalin meriport i elektrostancii<br />vl 2008
</gallery>

== Homaičendad ==
<references />

== Irdkosketused ==
* [http://www.naantali.fi/ Lidnan tobmuden sait (''naantali.fi'').] {{ref-fi}} {{ref-sv}} {{ref-en}}
{{Commons|Category:Naantali}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipäivlaskmaine Suomenma]]
