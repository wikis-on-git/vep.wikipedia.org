{{Eländpunkt
 | Nimi = Opočk<br />Опочка
 | Lidnanznam = Opochka city coa n7839.png
 | Flag = 
 | Lidnanznam text = Opočkan lidnanznam
 | Flag text = 
 | Valdkund = Venäma
 | Eläjiden lugu = 10,307
 | Voz' = 2017
 | Pind = 23.91
 | Fail = OpochkaUlitsaLenina.jpeg
 | Pämez' = Nina Smirnova<br />(semendku 2013—)
 | Telefonkod = +7-81138-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Opočk''' ({{lang-ru|Опочка}}) om [[Venäma]]n lidn da lidnankund [[Pskovan agj]]an suvipäivlaskmas. Se om [[Opočkan rajon]]an administrativine keskuz.

== Istorii ==
Eländpunktan aluz om pandud vl 1341 kuti ''Opočk-külä''. Se sai lidnan statusad vl 1412 lidnusen alusenke ühtes. Saudihe lidnusen vajehtamha muretud Kolože-lidnust, kudamban jändused sijadasoiš 11 km päivnouzmha nügüd'aigaižes lidnaspäi.

== Geografijan andmused ==
Lidn sijadase [[Sur' (jogi)|Sur'-jogen]] randoil ([[Peipusjärv]]en bassein), 90 m ü.m.t. keskmäižel korktusel. Matkad [[Pskov]]hasai om 125 km pohjoižhe orhal vai 130 km avtotedme. Lähembaižed lidnad oma [[Novoržev]] 60 km pohjoižpäivnouzmha avtotedme, [[Sebež]] 60 km suvhe avtotedme i [[Pitalovo]] 75 km lodeheze avtotedme.

Opočk om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 11 603 ristitud, rajonan ristitišton koume videndest. Kaikiš suremb ristitišt oli 16 130 eläjad vl 1989. [[Ortodoksine hristanuskond|Ortodoksižen hristanuskondan]] kaks' pühäpertid om lidnas: Pühän Jumalanmaman katken jumalanpert' (puine 1804) i Sündun Toižetamižen jumalanpert' (2005).

Ižandusen päsarak om sömtegimišt (söndtavaroiden tegim, leibkombinat, südäiveziden edheotand), mugažo omblendfabrik i laps'avtoištmiden pästandan edheotand ratas lidnas. Opočkan industrialiž-pedagogine kolledž om professionaližen opendusen aluzkundaks.

== Galerei ==
<gallery mode="packed" heights="125px">
Kommunalnaya6-side-view-Opochka.jpg|Čomamahtoiden škol lapsiden täht (2014, ende Kukol'kinan erižpert')
Transfiguration-church Opochka.jpg|Sündun Toižetamižen jumalanpert', vn 2011 nägu
Lenina64-Opochka.jpg|Kodirandantedištandmuzei (2011, ende profškol)
Cultural-center Opochka.jpg|Kul'turkeskuz vl 2014
BusStation-Opochka.jpg|Avtobusstancii (2014, ende počtan stancii)
</gallery>

== Homaičendad ==
<references />

== Irdkosketused ==
* [http://opochka.reg60.ru/poselenija/opochka Lidnankundan lehtpoled Opočkan rajonan tobmuden saital (''opochka.reg60.ru'').] {{ref-ru}}
* [http://www.opochka.ru/ Lidnan da rajonan kul'turan sait (''opochka.ru'').] {{ref-ru}}
{{Commons|Category:Opochka}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Opočkan rajon|*]]
