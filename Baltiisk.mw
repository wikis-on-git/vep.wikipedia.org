{{Eländpunkt
 | Nimi = Baltiisk<br />Балтийск
 | Lidnanznam = Coat of Arms of Baltiysk (Kaliningrad oblast).png
 | Flag = Flag of Baltiysk.png
 | Lidnanznam text = Baltiiskan lidnanznam
 | Flag text = Baltiiskan flag
 | Valdkund = Venäma
 | Eläjiden lugu = 33,181
 | Voz' = 2017
 | Pind = 49.1
 | Fail = BaltiyskPillau 05-2017 img08 aerial photo.jpg
 | Pämez' = Jevgenii Lebedev<br />(uhoku 2017—.<br />''velgusentäutai'')
 | Telefonkod = +7-40145-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
[[Fail:Bałtijsk.jpg|thumb|left|250px|Lidnan nägu kosmosaspäi vl 2000.]]
'''Baltiisk''' ({{lang-ru|Балтийск}}, {{lang-de|Baltijsk}}, {{lang-pl|Bałtyjsk}}; edel 1946 vot — ''Pillau'', mugažo saksan kelel) om [[Venäma]]n lidn [[Kaliningradan agj]]an päivlaskmas. Se om Venäman kaikiš päivlaskmaižemb lidn, [[Baltiiskan rajon (Kaliningradan agj)|Baltiiskan rajonan]] administrativine keskuz (vspäi 2008), [[Venäman Baltijan laivišt]]on päsodameribaz.

== Istorii ==
Eländpunktan aluz om pandud vl 1626. Se sai lidnan statusad vl 1725. [[Toine mail'man soda|Toižen mail'man sodan]] Rusked Armii anasti lidnad šturman jäl'ghe vn 1945 25. päiväl sulakud. Oli sauptud lidn nevondkundaližen aigan, nügüd' om avaitud verazmalaižile.

Lidn šingotase järedal meriportal i kivivoin vendal, laivankohendusel, sömedheotandoil da turizmal.

== Geografijan andmused ==
Lidn sijadase [[Baltijan meri|Baltijan meren]] suvižel randal, Baltiiskan sal'men randoil, Baltiiskan čirakon pohjoižes, 10 m ü.m.t. keskmäižel korktusel. Matkad [[Kaliningrad]]hasai om 40 km pohjoižhe orhal, 50 km avtotedme vai raudtedme. Lähembaižed lidnad oma [[Primorsk (Kaliningradan agj)|Primorsk]] 11 km pohjoižpäivnouzmha orhal, raudtel vai avtol i [[Svetlii (Kaliningradan agj)|Svetlii]] 14 km päivnouzmha orhal (lahten kal't) vai 32 km avtotedme.

''Lunino-'' (492 rist. vl 2010) i ''Beregovoje-'' (13 rist. vl 2010) žilod mülüdas lidnankundha Baltijskan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 32 697 ristitud, lidnankundan — 33 202 ristitud, rajonan ühesa kümnendest. Vspäi 2002 lidnan ristitišt vajehtase 32..33 tuh. eläjid röunoiš (kaikiš suremb 33 576 rist. vl 2009). Vl 2017 kaik 33 659 ristitud elihe lidnankundas.

Rahvahad (lidnan eläjad vl 2010, enamba 0,4%, ozutadud rahvahudenke): [[venälaižed]] — 85,8%, [[ukrainalaižed]] — 5,9%, [[vaugedvenälaižed]] — 4,2%, [[totarlaižed]] — 0,7%, [[litvalaižed]] — 0,4%, [[saksalaižed]] — 0,4%, toižed rahvahad — 2,6%.

== Homaičendad ==
<references />

== Irdkosketused ==
* [http://балтийск39.рф/ Lidnankundan tobmuden aluzkundoiden oficialine sait (''балтийск39.рф'').] {{ref-ru}}
{{Commons|Category:Baltiysk}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Baltiiskan rajon (Kaliningradan agj)|*]]
