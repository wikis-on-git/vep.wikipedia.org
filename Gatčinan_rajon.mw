{{Rajon
| Nimi          = Gatčinan rajon<br />Гатчинский район
| Znam          = Coat of Arms of Gatchina rayon (Leningrad oblast).svg
| Flag          = Flag of Gatchina rayon (Leningrad oblast).png
| Znam text     = Gatčinan rajonan znam
| Flag text     = Gatčinan rajonan flag
| Valdkund      = Venäma
| Pälidn        = Gatčin
| Eläjiden lugu = 245,976
| Year          = 2016
| Pind          = 2,891.81
| Map           = Location of Gatchinsky District (Leningrad Oblast).svg
| Map width     = 
}}
'''Gatčinan rajon''' (ven.: ''Гатчинский район'') om municipaline ühtnik [[Leningradan agj]]as.

Administrativine keskuz om [[Gatčin]]-lidn (mülüb rajonha vspäi 2006), sijadase rajonan pohjoižes. Rajonan ristitišton kaks' videndest eläb siš.

== Geografijan andmused ==
Gatčinan rajon om Leningradan agjan suvipäivlaskmaine taho. Pind — 2 891 nellikkilometrad (13nz' sija agjas). Mec katab koume videndest rajonan territorijad (1839 km²)<ref>[http://lenoblinvest.ru/images/rayoni/investpasport-gatchina.pdf Gatčinan rajonan investicine pasport (lenoblinvest.ru). — 31 lp. — Lpp. 9-12.] {{ref-ru}}</ref>. Mecan territorijan koumandez (647 km²) kävutase parččomaks, jättud mecal om il'man kaičendfunkcijad vaiše. Rajonan suvipala om [[so]]kaz (81 löudmižsija turbhanke).

Om röunoid 4 [[Leningradan agj]]an rajonanke da Piterinke:
* päivnouzmas [[Tosnon rajon]]anke;
* suves [[Lugan rajon]]anke;
* päivlaskmas [[Volosovon rajon]]anke;
* pohjoižes [[Lomonosovan rajon (Leningradan agj)|Lomonosovan rajonanke]] da [[Piter]]inke.

Znamasižed joged oma [[Oredež (jogi)|Oredež]] ([[Lug (jogi)|Lug]]an oiged ližajogi) da [[Ižor (jogi)|Ižor]] ([[Neva]]n hura ližajogi). Kaikiš surembad järved oma [[Väl'je (järv)|Väl'je]] (läz 20 km²) rajonan suvižel röunal da [[Orlinskoje (järv)|Orlinskoje]] (2,2 km²) rajonan suvipäivlaskmaižen röunanno. Kaik joged da järved mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[sauvondmaterialad]] ([[kivi (material)|sauvondkivi]], [[apakkivi]], [[gravii]], [[šebin']], [[lete|letked]]), [[dolomit]], [[mec]], [[vezi|reskvezi]].

Vspäi 2006 rajonan territorii alajagase 17 municipaližhe ühtnikha: 6 lidnkundha da 11 küläkundha.

== Tobmuz ==
[[Fail:Gatchina rayon administration building.jpg|thumb|right|250px|Rajonan tobmuden pert' [[Gatčin]]as, Marksan Karlan ird.]]
Käskusenandai tombuz om Ezitajiden Nevondkund (ven. ''Совет депутатов'') 34 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Il'jin Andrei|Andrei Il'jin]] radab sen ezimehen da rajonan pämehen vspäi 2009 kahtenden strokun jäl'geten. Ezitajiden Nevondkund valičeb rajonan administracijan pämest.

Vs 2012 uhokun 24. päiväspäi [[Lübuškina Jelena|Jelena Lübuškina]] radab rajonan administracijan pämeheks kahtenden strokun jäl'geten. Ezmäine varapämez da seičeme muite varapämest oma hänele abhu. Üks'toštkümne komitetad, 15 palakundad, 1 sektor da 2 laudkundad alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 233 396 ristitud (kahtenz' sija agjas).

Kaik om 240 eländpunktad rajonas, sidä kesken 2 lidnad, 4 lidnanvuittušt žilod, 26 muite žilod, 7 žilod raudtestancijanno, 200 küläd da 1 futor.

Toižed sured eländpunktad oma [[Kommunar (lidn, Leningradan agj)|Kommunar]]-lidn (21,7 tuh. rist. vl 2016), lidnanvuiččed [[Viric]]-žilo (12,5 tuh. rist. vl 2016), [[Siverskii]]-žilo (12,5 tuh. rist. vl 2016), mugažo [[Uz' Svet (Leningradan agj)|Uz' Svet]]-žilo (5,6 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 84,6%, [[ukrainalaižed]] — 1,6%, [[vaugedvenälaižed]] — 0,9%, [[suomalaižed]] — 0,8%, [[uzbekalaižed]] — 0,6%, [[totarlaižed]] — 0,5%, [[čiganalaižed]] — 0,5%, [[armenijalaižed]] — 0,4%, toižed — 1,9%, rahvahuden ozutandata — 8,2% (jäl'gmäižiden keskes vaiše 7,8% mahttas pagišta venäkelel).

Erased igähižed rahvahad: [[karjalaižed]] — 128 rist. (0,05%), [[estilaižed]] — 113 rist. (0,05%), [[vepsläižed]] — 35 rist. (0,01%), [[ižoralaižed]] — 4 rist. (vähemba mi 0,01%), [[saamalaižed]] — 1 rist. (vähemba mi 0,01%), [[vodilaižed]] — 1 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 45-46.] {{ref-ru}}</ref>.

== Ižanduz ==
Rajonan ižandusen päsarakod oma mašinoiden da mašiništon tehmine, mujumetalloiden metallurgii, ühthesuladusiden da metalltegesiden pästand, elektro- da optižladimensauvomine, raudbetontegesed, cellülozbumagaižed edheotandad, meblän pästand, sömtegimišt, maižanduz, turizm, logistik da varažomad<ref>[http://lenoblinvest.ru/images/rayoni/investpasport-gatchina.pdf Gatčinan rajonan investicine pasport (lenoblinvest.ru). — 31 lp. — Lpp. 3-9.] {{ref-ru}}</ref>.

== Homaičendad ==
<references />

== Irdkosketused ==
* [http://radm.gtn.ru/ Gatčinan rajonan oficialine sait.] {{ref-ru}}

{{Rajonad Leningradan agjas}}
{{stub}}

[[Kategorii:Gatčinan rajon| ]]
