{{Eländpunkt
 | Nimi = Dobrič<br />Добрич
 | Lidnanznam = Dobrich-coat-of-arms.svg
 | Flag = 
 | Lidnanznam text = Dobričun lidnanznam
 | Flag text =
 | Valdkund = Bolgarii
 | Eläjiden lugu = 90,953
 | Voz' = 2016
 | Pind = 109.02
 | Fail = Svoboda square in Dobrich 02.jpg
 | Pämez' = Jordan Jordanov<br />(2015—)
 | Telefonkod = +359-58
 | Aigvö = tal'vel [[UTC]]+2,<br />kezal [[UTC]]+3
}}
'''Dobrič''' ({{lang-bg|Добрич}}) om lidn [[Bolgarii|Bolgarijan]] pohjoižpäivnouzmas. Se om [[Dobričun agj]]an administrativine keskuz.

== Istorii ==
Eziauguižen eländpunktan aluz oli Ezmäižen Bolgarijan car'kundan aigan (10. voz'sada), [[pečenegad]] paniba sidä mantazole 11. voz'sadal. Nügüdläine eländpunkt om olmas 16. voz'sadaspäi, ezmäi kuti ''Kuruskelä-külä'', sid' turkan ''Hadžioglu-Pazardžik''-lidn. Vl 1882 udesnimitihe ''Dobrič:uks''. Vll 1916−1940 lidnan nimituz oli ''Bazaržik'' Romanijan palaks. Vll 1949−1990 nimitihe ''Tolbuhin:aks''.

Dobrič šingotase erazvuiččel sömtegimištol, omblendal i kengiden tehmižel.

== Geografijan andmused ==
Lidn sijadase 225 m ü.m.t. keskmäižel korktusel. Matkad [[Sofii]]-pälidnhasai om 380 km päivlaskmha orhal vai 480 km avtotedme. Sadas jondvet mareiguišpäi i lähižiš vezivaradimišpäi. Lähembaine järed lidn da meriport om [[Varn (lidn)|Varn]] 50 km suvhe avtotedme.

Klimat om [[subtropine vö|subtropine]] kuivahk. Heinkun i elokun lämuz om +24,2 C°, vilukun +1,2 C°, voden keskmäine lämuz om +13,2 C°. Paneb sadegid 537 mm vodes, läz tazomäras sezonidme, 35..56 mm kus.

== Eläjad ==
Vl 2011 eläjiden lugu oli 91 030 ristitud. Kaikiš suremb lidnan ristitišt oli 116 066 ristitud vl 1991.

Rahvahad (lidnan eläjad, enamba 0,4% vl 2011): [[bolgarijalaižed]] — 80,9%, [[turkad]] — 7,5%, [[čiganalaižed]] — 2,7%, toižed rahvahad — 0,6%, rahvahuden ozutandata — 8,3%.

== Tetabad sündnuded ==
* [[Adriana Budevskaja]] (1878−1955) — Bolgarijan rahvahan aktris.
* [[Dora Gabe]] (1886−1983) — bolgarine runokirjutai naine.
* [[Preslava]] (sünd. 1984) — Bolgarijan pajatai popfolk-stiliš.

== Homaičendad ==
<references />

== Irdkosketused ==
* [http://www.dobrich.bg/ Dobrič-kundan ohjastusen oficialine sait (''dobrich.bg'').] {{ref-bg}} {{ref-en}}
{{Commons|Category:Dobrich}}

[[Kategorii:Bolgarijan lidnad]]
[[Kategorii:Eländpunktad kirjamišton mödhe]]
[[Kategorii:Dobričun agj|*]]
