{{Eländpunkt
 | Nimi = Vsevoložsk<br />Всеволожск
 | Lidnanznam = Mo gorod vsevolozhsk.svg
 | Flag = Flag of Vsevolozhsk.svg
 | Lidnanznam text = Vsevoložskan lidnanznam
 | Flag text = Vsevoložskan flag
 | Valdkund = Venäma
 | Eläjiden lugu = 67,911
 | Voz' = 2016
 | Pind = 62.26
 | Fail = Вид, открывающийся с 16-этажного дома, построенного во Всеволожске в 2007 году.jpg
 | Pämez' = Angelina Pligun (2014-)
 | Telefonkod = +7-81370-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Vsevoložsk''' ([[venäkel'|ven]].: ''Всеволожск'', [[suomen kel'|suom]].: ''Seuloskoi'') om [[Venäma]]n lidn [[Leningradan agj]]as, [[Piter]]in da [[Ladog]]an keskes, [[Piter]]in pohjoižpäivnouzmaine ezilidn. Se om [[Vsevoložskan rajon]]an administrativine keskuz da kaikiš suremb lidn, mugažo municipaližen «Vsevoložsk-lidn»-ühtnikan keskuz.

== Istorii ==
Eländpunktan aluz om pandud vl 1892 kuti žilo ''Räbovo-raudtestancijanno''. Vspäi 1895 ''Vsevoložskaj-raudtestancii'' om avaitud pol'tošt kilometras Räbovo-raudtestancijaspäi, se om lidnan päraudtestancii nügüd'. .

[[Sur' Tatanman soda|Suren Tatanman sodan]] aigan [[Elonte]] oli läbitanu žilod.

Vl 1963 Vsevoložskii-radnikžilo tegihe lidnaks, sidä alištihe agjan tombudele oikti, no lidnan ispolkomale alištuiba molembad lidn da rajon.

== Geografijan andmused ==
Lidn sijadase Lubj-jogen molembil randoil, 11-68 m valdmeren pindan päl korktusil. Matkad [[Piter]]in keskushesai om 28 kilometrad suvipäivlaskmha, lidnan röunaspäi Piterin röunhasai — 4 km.

== Eläjad ==
Vozil 1959-1992 radnikžilon ristitišt oli 27-33 tuhad röunoiš. Vn 2002 Venäman rahvahanlugemižen mödhe eläjiden lugu oli 45 310 ristitud, vl 2010 — 59 704 ristitud. Kaikiš suremb ristitišt om nügüd'. Rajonan ristitišton videndez eläb Vsevoložskas.

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 90,7%, [[ukrainalaižed]] — 2,5%, [[armenijalaižed]] — 1,0%, [[vaugedvenälaižed]] — 0,7%, [[totarlaižed]] — 0,5%, toižed — 2,3%, rahvahuden ozutandata — 2,3%.

Erased igähižed rahvahad: [[suomalaižed]] — 92 rist. (0,15%), [[estilaižed]] — 21 rist. (0,03%), [[karjalaižed]] — 19 rist. (0,03%), [[vepsläižed]] — 5 rist. (0,01% vähemba)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 33-34.] {{ref-ru}}</ref>.

== Ižanduz da transport ==
Ižandusen päsarakod oma [[kebnavto]]iden pästand (Ford Motors), renghanpäližiden tehmine (Nokian Tyres), metallkonstrukcijoiden i avtoiden metallpaloiden tehmine, eländkodiden sauvond, bumagpakuitesen tehmine, sömtegimišt, kirjoiden pästand, torguind da logistik.

Raudte läbitab lidnad [[Piter]]in [[Suomenman päraudtestancii (Piter)|Suomenman päraudtestancijanke]], om koume raudestancijad lidnas, sen lopstancii om lidnanvuitte [[Morozovan nimel nimitadud žilo]] rajonan suvipäivnouzmas.

Avtobusad da ezilidnelektrojonused oma kundaližeks transportaks lidnan südäimes. Lähembaine metrostancii om [[Ladožskaja (metrostancii)|Ladožskaja]] (38 minutad maršruttaksil).

Specialižen keskopendusen aluskund om Vsevoložskan agrarižtegimišton tehnikum.

== Homaičendad ==
<references />

== Irdkosketused ==
* [http://www.vsevolozk.ru/ Vsevoložsk-lidnankundan oficialine sait.] {{ref-ru}}

{{Leningradan agjan lidnad}}

[[Kategorii:Vsevoložsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Vsevoložskan rajon|*]]
