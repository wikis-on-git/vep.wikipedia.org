{{Eländpunkt
 | Nimi = Vsevoložsk<br />Всеволожск
 | Lidnanznam = Mo gorod vsevolozhsk.svg
 | Flag = Flag of Vsevolozhsk.svg
 | Lidnanznam text = Vsevoložskan lidnanznam
 | Flag text = Vsevoložskan flag
 | Valdkund = Venäma
 | Eläjiden lugu = 70,292
 | Voz' = 2017
 | Pind = 62.26
 | Fail = Вид, открывающийся с 16-этажного дома, построенного во Всеволожске в 2007 году.jpg
 | Pämez' = Angelina Pligun<br />(sügüz'ku 2014—)
 | Telefonkod = +7-81370-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Vsevoložsk''' ({{lang-ru|Всеволожск}}, {{lang-fi|Seuloskoi}}) om [[Venäma]]n lidn [[Leningradan agj]]as, [[Piter]]in da [[Ladog]]an keskes, [[Piter]]in pohjoižpäivnouzmaine ezilidn. Se om [[Vsevoložskan rajon]]an administrativine keskuz da kaikiš suremb lidn, mugažo municipaližen «Vsevoložsk-lidn»-ühtnikan keskuz.

== Istorii ==
Eländpunktan aluz om pandud vl 1892 kuti žilo ''Räbovo-raudtestancijanno''. Vspäi 1895 ''Vsevoložskai-raudtestancii'' ({{lang-ru|Всеволожская}}) om avaitud pol'tošt kilometras Räbovo-raudtestancijaspäi, se om lidnan päraudtestancii nügüd'. Pavel Vsevoložskii (1839−1898) lugese lidnan alusenpanijaks, sikš miše ühtni sauvomižhe akcioneraks arvoimiženke nimitada pandud hänen mal raudtestancijad ičeze kanzannimen mödhe, no Räbovo-stancii jäi ičeze nimenke.

[[Sur' Tatanman soda|Suren Tatanman sodan]] aigan [[Elonte]] oli läbitanu žilod.

Vl 1963 Vsevoložskii-radnikžilo kändihe lidnaks, alištihe sidä agjan tobmudele oikti, no lidnan ispolkomale alištuiba molembad lidn da rajon.

== Geografijan andmused ==
Lidn sijadase Lubj-jogen molembil randoil, 11..68 m valdmeren pindan päl korktusil. Matkad [[Piter]]in keskushesai om 28 kilometrad suvipäivlaskmha, lidnan röunaspäi Piterin röunhasai — 4 km.

Koume pen't žilod mülüdas lidnankundha Vsevoložskan ližaks. Lidnankundan pind — 172,05 km².

== Eläjad ==
Vozil 1959−1992 radnikžilon ristitišt oli 27..33 tuhad röunoiš. Vn 2002 Venäman rahvahanlugemižen mödhe lidnan eläjiden lugu oli 45 310 ristitud, lidnan vl 2010 — 59 704 ristitud, lidnankundan vl 2010 — 60 018 ristitud. Kaikiš suremb ristitišt om nügüd'. Rajonan ristitišton videndez eläb Vsevoložskas. Vl 2017 kaik 70 523 ristitud elädas lidnankundas.

Rahvahad (enamba 0,4% vl 2010): [[venälaižed]] — 90,7%, [[ukrainalaižed]] — 2,5%, [[armenijalaižed]] — 1,0%, [[vaugedvenälaižed]] — 0,7%, [[totarlaižed]] — 0,5%, toižed rahvahad — 2,3%, rahvahuden ozutandata — 2,3%.

Erased igähižed rahvahad: [[suomalaižed]] — 92 rist. (0,15%), [[estilaižed]] — 21 rist. (0,03%), [[karjalaižed]] — 19 rist. (0,03%), [[vepsläižed]] — 5 rist. (0,01% vähemba)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lp. — Lpp. 33-34.] {{ref-ru}}</ref>.

== Ižanduz da transport ==
Ižandusen päsarakod oma renghanpäližiden tehmine (Nokian Tyres), metallkonstrukcijoiden i avtoiden metallpaloiden tehmine, eländkodiden sauvond, bumagpakuitesen tehmine, sömtegimišt, kirjoiden pästand, torguind da logistik. [[Kebnavto]]iden pästandan tegim ([[Ford Motors]] — Ford Sollers Vsevoložsk-edheotand) radoi vll 2002−2019 i om konservacijas.

[[Irinovkan raudte]] läbitab lidnad [[Piter]]in [[Suomenman päraudtestancii (Piter)|Suomenman päraudtestancijaspäi]], om koume raudestancijad lidnas, sen lopstancijad oma [[Ladoganjärv (raudtestancii)|Ladoganjärv]] ühtel tel i lidnanvuitte [[Morozovan nimel nimitadud žilo]] rajonan suvipäivnouzmas toižel tel.

Avtobusad da ezilidnelektrojonused oma kundaližeks transportaks lidnan südäimes. Lähembaine metrostancii om [[Ladožskaja (metrostancii)|Ladožskaja]] (38 minutad maršruttaksil).

Specialižen keskopendusen aluzkund om Vsevoložskan agrarižtegimišton tehnikum (edel 2012. vot maižandusen kolledž).

== Galerei ==
<gallery mode="packed" heights="125px">
Администрация МО Всеволожский муниципальный район.jpg|Vsevoložskan da sen rajonan administracijan sauvuz, 2021
Church of the Holy Trinity Vsevolozhsk.jpg|Pühän Stroican jumalanpert', vn 2013 nägu
Kirpzavod2.jpg|Savičtegim (2011)
Selkhozkolleg.jpg|Agrarižtegimišton tehnikum (2012)
Vsevstation.jpg|Torguindkeskuz Vsevoložsk-raudteplatformanno vl 2010
</gallery>

== Homaičendad ==
<references />

== Irdkosketused ==
* [http://www.vsevolozk.ru/ Lidnankundan tobmuden aluzkundoiden oficialine sait (''vsevolozk.ru'').] {{ref-ru}}
{{Commons|Category:Vsevolozhsk}}

{{Leningradan agjan lidnad}}

[[Kategorii:Vsevoložsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Vsevoložskan rajon|*]]
