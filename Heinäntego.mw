[[Fail:Sexten-Sesto Heu 4.JPG|thumb|right|250px|Heinarz' katusenke.]]
'''Heinäntego''' om [[hein]]än nitand kuimha, kuivan heinän varhapanend. Sija, kus tehtas sidä, nimitase '''[[heinmad|heinmaikš]]''' (heiničmaikš, [[nit|nituikš]]).

== Heinäntegoho sidotud vepsän tärtused ==

== Instrumentad heinäntegon täht ==
* [[Hang]]
* [[Harav]]
* [[Heinännitim]] ([[Nitandmašin]])
* [[Lituuk]]
* [[Sabilahad]]

== Radoiden järgenduz ==
Zavottas nitta päidusen aigan [[kaste|kastetme]]. Heinäd nittas rivil, ani sen jäl'ghe heittas niid — vidodas [[harav]]oiden varzil heredambaižen kuivatesen täht. Tehtas mugoižid rohkotandoid kogonaižen päivän päiväižen räkištajiš sädegiš. Ehtal haravoidas rohkotadud da kuivan polhe heinäd satlainhil, toižin sanoin — pit'kil grädoil, a sid' niišpäi pandas satoid (toižikš korktoid kogoid). Toižel päiväl kastken lähtandan jäl'ghe nenid lämptunuzid satoid levitadas ümbri (''kodvotadas''), a edel ehtad keratas satoihe möst, kegoihe da sabroihe. Pidadas mugošt satusen järgendust poudan aigan. Kuiži pil'vestub da paneškandeb [[sadeged|sadegid]], ka se jügendab heinäntegod. Pil'viden nähten napridas panda vihandad heinäd satoihe rigehtusi. Tuleb hüvä sä — satoid levitadas, käroutas heinäd sen täudhe kuivateshesai.

Küllästoitai longi tehtas tradicionižen blödiden keradusenke. Heinäntegon täht ottas heitajid vezinäl'gad jomid.

== Heinhä sidotud vepsän muštatišed da ozoitesed ==
=== Muštatišed ===
<blockquote>
* ''Hein ei hebonno kävele.''
* ''Siloi om aigad heinäd toda, konz lehm om kolnu.''
* ''Sä heinäd paneb.''
</blockquote>

=== Ozoitez ===
<blockquote>
Jäniš jädme, a vill madme (heinregi).
</blockquote>

== Irdkosketused ==
* [http://vepsian.krc.karelia.ru/text/?text_id=57 Heinäntego // Vepsän kelen korpus. — #57.] 
* [http://vepsian.krc.karelia.ru/text/?text_id=22 Hiin'antego // Vepsän kelen korpus. — #22.]
* [http://vepsian.krc.karelia.ru/text/?text_id=104 Kut mijau hiinan pandas // Vepsän kelen korpus. — #104.]

{{Commonscat|Category:Haymaking}}

{{stub}}

[[Kategorii:Maižanduzradod]]
[[Kategorii:Praznikad kirjamišton mödhe]]
