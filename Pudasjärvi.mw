{{Eländpunkt
 | Nimi = Pudasjärvi
 | Lidnanznam = Pudasjarvi.vaakuna.svg
 | Flag = 
 | Lidnanznam text = Pudasjärvin lidnanznam
 | Flag text = Pudasjärvin flag
 | Valdkund = Suomenma
 | Eläjiden lugu = 7,860
 | Voz' = 2020-01-01
 | Pind = 5,867.27
 | Fail = Pudasjärven Hirsikampus.jpg
 | Pämez' = Tomi Timonen<br />(2014—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Pudasjärven kylät.png|thumb|left|250px|Municipalitetan küläd järvidenke da jogidenke]]
'''Pudasjärvi''' (mugažo [[suomen kel'|suomen]] i [[ročin kel'|ročin]] kelil) om lidn da municipalitet [[Suomenma]]n keskuzpalan pohjoižes. Mülüb [[Pohjoižpohjanma]]-agjha, sen seičemenz' lidnankund üks'toštkümnespäi eläjiden lugun mödhe.

== Istorii ==
Jumalanpertin tulend om sätud vl 1639. Municipalitetan aluz om pandud vl 1865. Anttihe lidnan statusad (''kaupunki'') vl 2004. Kundan ohjastuz päti kucta immigrantoid elämhä lidnas vspäi 2012, ližata heiden palad kümnendeshesai.

Pudasjärvi šingotase kahtel mecanümbriradmižel tegimel («Kontiotuote Oy» — pardekahad pertid, «Profin Oy» — iknad da uksed) i maižanduzprodukcijan ümbriradmižel («Apetit» i Niemitalon [[sagud]]). Mägisuks'kurort radab Iso-Süöte-mägel vspäi 1980 (17 pautet).

== Geografijan andmused ==
Lidn sijadase agjan pohjoižes, [[Iijogi (jogi, lankteb Baltijan merhe)|Iijogen]] molembil randoil ({{lang-fi|Iijoki}} 340 km pitte, lankteb [[Botnine laht|Botnižhe lahthe]]). Kaikiš korktemb čokkoim om Iso-Süöte-mägi (suom. ''Iso-Syöte'') 432 m ü.m.t.. [[Evropan Ühtištuz|EÜ:n]] kaikiš amuižembad kall'formacijad oma Siuruankülän pindal, mineraloidenke 3,5 mlrd vozid igäl.

Matkad agjan [[Oulu]]-keskushesai om 81 km päivlaskmha-suvipäivlaskmha orhal vai 88 km avtol, se-žo lähembaine lidn. Matkad [[Hel'sinki]]-pälidnhasai — 587 km suvhe-suvipäivlaskmha orhal vai 691 km avtotedme.

Vl 2020 lidnankundan pind — 5867,27 nellikkilometrad, sidä kesken kuiv ma 5638,28 km², vezi i sokaz tahond ottas 228,99 km².

Kaik 15 küläd alištudas Pudasjärvin tobmudele. Lidnas om 27 valičendtarhad.

== Eläjad ==
Vl 1980 eläjiden lugu oli 11 493 ristitud (kaikiš suremb ristitišt vspäi 1980), vl 2010 — 8 827 ristitud. Eläjiden pol' eläb lidnankundan keskuses, sen nimituz om Kurenalus vai Kurenal ({{lang-fi|Kurenalus / Kurenala}}).

Kodikelen mödhe (2016): suomen kel' — 97,9%, ročin kel' — 0,1%, toižed keled — 2,0%.

Kaarina Daavittila radoi edeližen lidnanpämehen (2008−2014).

== Galerei ==
<gallery mode="packed" heights="125px">
Pudasjarvi museo.jpg|Lidnan muzei tulleimellicoidenke
Pudasjärven kirkko.jpg|Pudasjärvin jumalanpert'<br />(om saudud vl 1781,<br />vn 2015 nägu)
Pudasjarvi-puikkari.jpg|''Puikkari''-lebubassein
Pudasjärven liikuntahalli ja nuorisotilat.jpg|Sportzal i norišton objektad
</gallery>

== Homaičendad ==
<references />

== Irdkosketused ==
* [http://www.pudasjarvi.fi/ Lidnankundan oficialine sait (''pudasjarvi.fi'').] {{ref-fi}} <small>''(+ ühthižed tedod lidnas anglijan i venän kelil)''</small>
{{Commons|Category:Pudasjärvi}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma]]
