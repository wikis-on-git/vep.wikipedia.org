{{Eländpunkt
 | Nimi = Volgodonsk<br />Волгодонск
 | Lidnanznam = Coat of Arms of Volgodonsk (Rostov oblast).png
 | Flag = Flag of Volgodonsk (Rostov oblast).png
 | Lidnanznam text = Volgodonskan lidnanznam
 | Flag text = Volgodonskan flag
 | Valdkund = Venäma
 | Eläjiden lugu = 171,471
 | Voz' = 2017
 | Pind = 182.3
 | Fail = Волгодонск. Улица Морская.JPG
 | Pämez' = Lüdmila Tkačenko<br />(reduku 2015—)
 | Telefonkod = +7-8639-xxx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Volgodonsk''' ({{lang-ru|Волгодонск}}) om [[Venäma]]n lidn da lidnümbrik [[Rostovan agj]]an päivnouzmas. Se om agjan nellänz'-videnz' lidn eläjiden lugun mödhe.

== Istorii ==
Eländpunktan aluz om pandud vn 1950 27. päiväl heinkud kuti žilo-varatoitandbaz sauvomha Cimlänskan padoseinäd i [[Volgan-Donan kanal]]ad. Vl 1953 nimitihe žilod ''Volgo-Donsk'' ({{lang-ru|Волго-Донск}}), sil-žo vodel täuttihe [[Cimlänskan vezivaradim|Cimlänskan vezivaradint]]. Žilo sai lidnan statusad vn 1956 2. päiväl kül'mkud.

Volgodonsk šingotase atomreaktoriden tegimel («Atommaš») i mašinansauvomižen toižil tegimil, sauvondmaterialiden pästandal (puižed apakod, beton, raudbetontegesed), sömtegimištol (maidkombinat, kalakombinat, leibtegim), Rostovan AES:an ekspluatacijal (vll 2001−2010 Volgodonskan AES) i järedal jogiportal, mugažo kodihimijan tegim radab.

== Geografijan andmused ==
Lidn sijadase [[Cimlänskan vezivaradim]]en padoseinänno, [[Don]]an hural randal, 50 m. ü.m.t. keskmäižel korktusel. Vezivaradimen pind om 35 m ü.m.t. kortte. Irrigacine Donan magistraline kanal zavodiše lidnas. Matkad [[Rostov Donal|Rostovhasai Donal]] om 189 km päivlaskmha orhal, 241 km avtotel vai raudtel. Lähembaine lidn om [[Cimlänsk]] 5 km pohjoižhe orhal, avtotedme vai raudtedme Donan vastrandal.

Volgodonsk om lidnümbrikon üks'jäine eländpunkt. Röunatab [[Volgodonskan rajon]]anke suves i päivlaskmas, [[Cimlänskan rajon]]anke lodehes i pohjoižes, [[Dubovskojen rajon]]anke päivnouzmas.

== Eläjad ==
Vn 2010 Venäman rahvahanlugemižen mödhe eläjiden lugu oli 170 841 ristitud. Kaikiš suremb lidnan ristitišt oli 181..184 tuhad eläjid vl 1991−1998 (184 tuh. rist. vl 1995).

Rahvahad (2010): [[venälaižed]] — 92,7%, [[ukrainalaižed]] — 2,8%, toižed rahvahad — 4,5%.

Professionaližen keskopendusen aluzkundad oma pedagogine i medicinine<ref>[http://vmedcollege.ru/ Volgodonskan medicinižen kolledžan sait (''vmedcollege.ru'').] {{ref-ru}}</ref> kolledžad, nell' tehnikumad, sauvondškol i [[Sal'sk]]an kozakišton proflicein filial. Kaks' üläopendusen aluzkundoiden filialad: «[[MIFI]]»-tedoiduzkeskuz (Moskv) i Donan valdkundaline tehnine universitet (Rostov Donal) — Tehnologijoiden institut.

== Homaičendad ==
<references />

== Irdkosketused ==
* [http://www.gorduma.org/ Volgodonsk-lidnan Duman oficialine sait (''gorduma.org'').] {{ref-ru}}
* [http://volgodonskgorod.ru/ Lidnan Administracijan oficialine sait (''volgodonskgorod.ru'').] {{ref-ru}}
{{Commons|Category:Volgodonsk}}

{{Rostovan agjan lidnad}}

[[Kategorii:Volgodonsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
