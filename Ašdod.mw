{{Eländpunkt
 | Nimi = Ašdod<br />אַשְׁדּוֹד <small>''(Ašdod)'' (evr.)</small><br />اشدود‎ / إسدود <small>''(Isdud)'' (arab.)</small>
 | Lidnanznam = Coat of Arms of Ashdod.svg
 | Flag = Flag of Ashdod.svg
 | Lidnanznam text = Ašdodan lidnanznam
 | Flag text = Ašdodan flag
 | Valdkund = Izrail'
 | Eläjiden lugu = 222,883
 | Voz' = 2018
 | Pind = 47.242
 | Fail = AshdodCollage.jpg
 | Pämez' = Johiel' Lasri<br />(2008—.<br />‏יחיאל לסרי)
 | Telefonkod = +972-8
 | Aigvö = tal'vel [[UTC]]+2,<br />kezal [[UTC]]+3
}}
'''Ašdod''' ({{lang-he|אַשְׁדּוֹד}} ''Ašdod'', {{lang-ar|اشدود‎}} vai إسدود ''Isdud'') om [[Izrail'|Izrailin]] lidn da kaikiš järedamb port, [[Keskmeri|Keskmeren]] päivnouzmaižel randal. Se om valdkundan kudenz' lidn eläjiden lugun mödhe, mülüb [[Suviümbrik (Izrail')|Suviümbrikho]] kaikiš surembaks lidnaks.

== Istorii ==
Ezmäižed eländpunktad-varmitesed mainitasoiš niil tahoil 17. voz'sadaspäi EME. Nügüdläižen eländpunktan aluz om pandud vl 1956 letkesižil kukhil läz vanhad lidnad sauvomha da kävutamha järedad elektrostancijad. Žilo sai lidnan statusad vl 1968.

Ašdod šingotase importan portal, elektrostancijal i reskveden tegimel, kivivoinpuhtastandan tegimel, sauvondmaterialiden i zelliden edheotandoil, sömtegimištol (voi sojaspäi), mugažo radioelektrokaičendan ladimišton sädamižen keskuz radab.

== Geografijan andmused ==
Lidn sijadase valdkundan päivlaskmas, Keskmeren i Lahiš-jogen (70 km pitte, {{lang-he|‏נחל לכיש}}) randoil, 24 m ü.m.t. keskmäižel korktusel. Matkad [[Tel' Aviv]]hasai om 30 km pohjoižhe.

== Eläjad ==
Vl 1990 lidnan eläjiden lugu oli 83 900 ristitud, vl 2000 — 174 224 ristitud. Lidn vastsi äi immigrantoid enččen [[Nevondkundaline Ühtištuz|NSTÜ:n]] maišpäi.

Edeline lidnan pämez' oli Cvi Cil'ker (1969–1983, 1989–2008).

== Homaičendad ==
<references />

== Irdkosketused ==
* [http://www.ashdod.muni.il/ Lidnan oficialine sait (''ashdod.muni.il'').] {{ref-he}} {{ref-fr}} {{ref-es}} {{ref-en}} {{ref-ru}}
{{Commons|Ashdod}}

[[Kategorii:Izrailin lidnad]]
[[Kategorii:Eländpunktad kirjamišton mödhe]]
[[Kategorii:Suviümbrik (Izrail')]]
