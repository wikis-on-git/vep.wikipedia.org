[[Fail:Modis white sea.jpg|thumb|right|200px|Vauktan meren ühthine nägu kaimdajaspäi vl 2001 sulakus (ülähän) da semendkus (alahan).]]
'''Vauged meri''' ([[venäkel'|ven.]]: ''Белое море'', [[latinan kel'|latin.]]: ''Mare Album'', [[norvegijan kel'|norv.]] ''Kvitsjøen'', [[ročin kel'|roč.]]: ''Vita havet'', [[suomen kel'|suom.]]: ''Vienanmeri'') om olmas [[Evrazii|Evrazijan]] pohjoižes laptas. Se om kontinentansüdäimine meri. Sijadase [[Pohjoiževrop]]an randanno. Mert mülütadas [[Jävaldmeri|Jävaldmeren]] basseinha.

Pind saridenke — 90,8 tuh. km².

Randanpird — läz 2000 km.

Veden mülü — 4,4 tuhad km².

Kesksüvüz — 67 metrad, kaikiš suremb süvüz — 343 m.

== Geografijan andmused ==
Vauged meri lainištab vaiše [[Venäma]]n randad. Meri om sen südäivezikš täuzin. Kuviteldud jono ühtenzoitab [[Pühä Nena]]- da [[Kanin Nena]]-pol'sarid, se erigoitab Vauktad mert [[Barencan meri|Barencan merespäi]].

[[Belomorskan da Baltijan kanal]] ühtenzoitab Vauktad mert [[Baltijan meri|Baltijan merenke]], mugažo [[Volgan da Baltijan vezite]]nke.

Vauktan meren järedad lahted (častomaraižen mödhe): [[Mezenin laht|Mezenin]], [[Dvinan laht|Dvinan]], [[Änižen laht|Änižen]] da [[Kandalakšan laht|Kandalakšan]] lahted.

Randad (päiväižen mödhe): Kanin, Mezenin, Tal'veline, Kezaline, Änižlahten, Pomoran, Karjalan, Kandalakšan, Teran.

Sured sared: [[Solohkaižed sared]] (Arhangel'skan agj), [[Moržovec]] (Arhangel'skan agj).

Surembaižed joged, kudambad langetas Vauktha merhe (častomaraižen mödhe): [[Mezen' (jogi)|Mezen']], [[Pohjoine Dvin]], [[Änižjogi]], [[Kem' (jogi, Karjalan Tazovaldkund)|Kem']], [[Ponoi]].

Järedad portad (päiväižen mödhe): [[Mezen' (lidn)|Mezen']], [[Arhangel'sk]], [[Severodvinsk]], [[Oneg]], [[Belomorsk]], [[Kem' (lidn)|Kem']], [[Kandalakš]].

== Gidrologii ==
Kaikuččel vodel meri jädub kuz'-seičemekuižeks strokuks.

Vezinouzendan korktuz sase 0,6 metraspäi (Dvinan lahten pohjoižpäivnouzm) 7,7 metrhasai (Mezenin laht) randoidme.

Sügüz'ližen [[torok|meritorokan]] aigan lainhiden korktuz voib sadas 6 metrhasai.

== Homaičendad ==
<references />

[[Kategorii:Vauged meri| ]]
[[Kategorii:Mered kirjamišton mödhe]]
