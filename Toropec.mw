{{Eländpunkt
 | Nimi = Toropec<br />Торопец
 | Lidnanznam = Coat of Arms of Toropets (Tver oblast).png
 | Flag = 
 | Lidnanznam text = Toropecan lidnanznam
 | Flag text = 
 | Valdkund = Venäma
 | Eläjiden lugu = 12,048
 | Voz' = 2018
 | Pind = 22.29
 | Fail = Merchants house. Toropets.jpg
 | Pämez' = Aleksandr Läšok<br />(2013—)
 | Telefonkod = +7-48268-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Toropec''' ({{lang-ru|Торопец}}) om [[Venäma]]n lidn da lidnankund [[Tverin agj]]an päivlaskmas. Se om [[Toropecan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1074 pühän Pečeran Isaakijan augotižlibundaks («toropecalaine»). Toine lidnan nimi oli ''Krivitesk''. Toropec-žo mainitase vl 1168 lidnan statusanke kuti [[Toropecan ruhtinazkund|ühtennimižen ruhtinazkundan]] (1168−1320) keskuz. Eländpunkt om sirtud udhe sijha vn 1337 lujan lämoipalon da sur'veden jäl'ghe. Toine luja lämoipalo oli vl 1634, i Ph. Mikulain jumalanpert' (1669) tegihe ezmäižen kivižen sauvusen lidnas.

18. voz'sadal oli mülünu Ingrijan (Piterin) gubernijha, sid' Uz'lidnan i Pskovan gubernijoihe. Vspäi 1935 om Tverin agjan palaks. [[Toine mail'man soda|Toižen mail'man sodan]] aigan oli okkupiruidud nacistižen Germanijan sodavägil (29. eloku 1941 — 21. viluku 1942).

Toropecan ižandusen päsarakod oma kebn tegimišt (kengiden tegim) i mecan ümbriradmine, mugažo plastikpakuitesen tegim i valamižmehanine tegim oma olmas.

== Geografijan andmused ==
Lidn sijadase Toropanjogen randal ({{lang-ru|река Торопа}}, ende ''Торопица'', [[Päivlaskmaine Dvin (jogi)|Päivlaskmaižen Dvinan]] oiged ližajogi), se jokseb Solomennoje- i Zalikovskoje-järviš läbi lidnan südäimes. Toropec seižub [[Valdai (ülüz)|Valdai-ülüden]] suvipäivlaskmas, 180 m keskmäižel korktusel valdmeren pindan päl. Ühtennimine raudtestancii sijadase «[[Bologoje]] — [[Velikije Luki]]»-keskustal.

Matkad [[Tver'|Tverihesai]] om 265 km päivnouzmha orhal vai 316 km avtotedme. Lähembaižed lidnad oma [[Andreapol']] pohjoižpäivnouzmha (42 km orhal), [[Päivlaskmpol'ne Dvin]] suvipäivnouzmha (38 km orhal) i [[Velikije Luki]] päivlaskmha (70 km orhal vai 97 km avtotedme).

Toropec om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 13 015 ristitud, kaks' koumandest rajonan ristitištos. Kaikiš suremb ristitišt oli läz 17 tuhad eläjid vozil 1970−2001. [[Ortodoksine hristanuskond|Ortodoksižen hristanuskondan]] Ph. Tihonan naižjumalankodi, Jumalanmaman Korsunin jumalaižen päjumalanpert' da 6 jumalanpertid oma lidnas.

Toropecan maižanduztehnikum om professionaližen opendusen aluzkundaks.

== Galerei ==
<gallery mode="packed" heights="125px">
Церковь Богоявления Господня (1762-1766) в Торопце.jpg|Toropecan kodirandantedištandmuzei vl 2012, ende Sündun nägundan jumalanpert' (om saudud vll 1762−1766)
Собор Корсунской иконы Божией матери (1795-1804) в Торопце.jpg|Jumalanmaman Korsunin jumalaižen päjumalanpert' (om saudud vll 1795−1804), vn 2012 nägu
01 - Библиотека в городе Торопец.jpg|Kirjišt lidnas, 2020
002 Памятник Куропаткину в Торопце.jpg|Kul'turkeskuz, 2020
Вокзал станции Торопец Окт. ж. д..JPG|Toropec-päraudtestancijan sauvuz vl 2010
</gallery>

== Homaičendad ==
<references />

== Irdkosketused ==
* [http://www.toropec69.ru/ Lidnan tobmuden aluzkundoiden oficialine sait (''toropec69.ru'').] {{ref-ru}}
* [http://www.toropecadm.ru/gorodskoe-poselenie-g.toropec.html Toropec-lidnkundan lehtpol' Toropecan rajonan oficialižel saital (''toropecadm.ru'').] {{ref-ru}}
{{Commons|Category:Toropets}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Toropecan rajon|*]]
