{{1000}}{{A10000}}
{{Personalii
| изображение = SS-joule.jpg
| описание изображения = Džeims Džoulän fotokuva<br />«''Britain's Heritage of Science''»-kirjaspäi, tegijad Arthur Shuster i Arthur E. Shipley, London, 1917
}}
'''Džeims Preskott Džoul' ''' ({{lang-en|James Prescott Joule}} [dʒuːl]; sünd. [[24. tal'vku]] [[1818]], [[Solford]]-lidn, [[Anglii]], [[Sur' Britanii]] — kol. [[11. reduku]] [[1889]], [[Seil (Sur' Mančester)|Seil-lidn]], Anglii, Sur' Britanii) oli britanine fizikantedomez' [[termodinamik]]an i elektromagnetizman agjoiš. Todesti [[energijan varadusen käskuz|energijan varadusen käskust]] kodvil.

== Biografii ==
Džeims oli sündnu oludtegimen elokahan pidajan kanzha, sai augopendust kodiš. [[Džon Dal'ton]]-tedomez' oli prihan opendajan, andoi tedoid elementarižes matematikas, fizikas i himijas. Vll 1833−1854 Džeims Džoul' ühtni oludtegimen ohjandushe, kuti tedotöiden-ki tehmižhe.

== Tedoradmine ==
Vll 1840−45 Džoul' tedoizi elektromagnetizman nägusid, i vl 1841 avaiži [[Džoulän — Lencan käskuz|Džoulän — Lencan käskust]]. Vl 1847 tegi tundmust [[Tomson Uil'jam (Kel'vin-lord)|Uil'jam Tomsonanke (Kel'vin-lordanke)]], i hö ratas ühtes äjan, sädihe [[lämuz|lämuden]] termodinamižen pordhišton. 1840-nziden voziden lopus Džoulän tedotöd saihe arvostust, i vl 1850 tedomez' oli valitud [[Londonan kunigazline sebr|Londonan kunigazližen sebran]] todesižeks ühtnijaks.

Džoulän 97 tedotöd (sidä kesken läz 20 sebrahišt) oma publikoitud vn 1884−1887 kaks'tomaižes pästandas Londonas. Töiden znamasine pala om kodvan i märičendan ladimišton paremboičendas.

== Kanz ==
Vl 1847 Džoul' nai, Amelija Graims oli hänen ak. Poig da tütär sünduihe naimiželos, vl 1854 Amelija koli.

== Mušt ==
[[Energii|Energijan]] märičendühtnik om nimitadud Džoulän muštoks — [[džoul']]. Vl 1970 [[Kudmaine|Kudmaižen]] tagapolen krater om nimitadud Džouläks.

Ištujan tedomehen muštnik om sijatud [[Mančester]]an ratušha.

== Homaičendad ==
<references />

[[Kategorii:Suren Britanijan fizikantedomehed]]
[[Kategorii:Suren Britanijan tedomehed]]
[[Kategorii:Fizikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Anglijha]]
[[Kategorii:Kolnuded Anglijas]]
