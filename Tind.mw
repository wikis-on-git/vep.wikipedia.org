{{Eländpunkt
 | Nimi = Tind<br />Тында
 | Lidnanznam = Coat of Arms of Tynda (Amur oblast) (2006).png
 | Flag = Flag of Tynda (Amur oblast).png
 | Lidnanznam text = Tindan lidnanznam
 | Flag text = Tindan flag
 | Valdkund = Venäma
 | Eläjiden lugu = 33,061
 | Voz' = 2018
 | Pind = 124
 | Fail = Tynda.jpg
 | Pämez' = Marina Mihailova<br />(sügüz'ku 2018—)
 | Telefonkod = +7-41656-xx-xxx
 | Avtokod = 28
 | Aigvö = [[UTC]]+9 (MSK+6)
}}
[[Fail:Tynda from right-bank.jpg|thumb|left|250px|Nägu lidnha.]]
'''Tind''' ({{lang-ru|Тында}}) om [[Venäma]]n lidn da lidnümbrik [[Amuran agj]]an lodehes. Se om [[Tindan rajon]]an administrativižeks keskuseks mugažo (ei mülü sihe), agjan nellänz' surtte lidn. Kuctas Tindad «[[Baikalan-Amuran magistral'|BAM:an]] pälidnaks».

== Istorii ==
Eländpunktan aluz om pandud vl 1907 kuti ''Tindinskii-žilo''. Se sai lidnan statusad vl 1975, udesnimitihe siloi-žo, kändamha «BAM»-raudten sauvondan keskuseks.

Tindan tegimišton päsarakod oma raudten holituz (2 depod), raudten da avtoten sauvondan edheotandad, mecan varhapanend da ümbriradmižen kompleks. Pened edheotandad pästtas leibtegesid. Saupsihe sömtegimišton edheotandoid (lihamaidkombinat, leibtegim, alkogolitomiden jomiden tegim).

== Geografijan andmused ==
Lidn sijadase [[Tind (Gilüjan ližajogi)|ühtennimižen jogen]] randal ([[Amur]]an hurapol'ne bassein), 520 m ü.m.t. keskmäižel korktusel. Om ümbärtud taigmecal sambnuziden vulkanoiden pautkil. Matkad [[Blagoveščensk (Amuran agj)|Blagoveščenskhasai]] om 572 km suvipäivnouzmha orhal vai 820 km «Amur»-avtotedme. Lähembaine lidn om [[Skovorodino]] 140 km suvhe orhal, 180 km avtotedme vai raudtedme.

Tind om lidnümbrikon üks'jäine eländpunkt. Lidnfartaliden pind om 34 km².

== Eläjad ==
Vn 2010 Venäman rahvahanlugemižen mödhe eläjiden lugu oli 36 275 ristitud. Kaikiš suremb ristitišt oli 65 tuhad eläjid vl 1991. [[Ortodoksine hristanuskond|Ortodoksižen hristanuskondan]] ph. Stroican päjumalanpert' om saudud vll 1994−2001.

== Irdkosketused ==
* [http://gorod.tynda.ru/ Lidnan tobmuden aluzkundoiden oficialine sait (''gorod.tynda.ru'').] {{ref-ru}}
{{Commons|Category:Tynda}}

{{Amuran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Amuran agjan lidnad]]
[[Kategorii:Amuran agjan lidnümbrikod]]
[[Kategorii:Tindan rajon|*]]
