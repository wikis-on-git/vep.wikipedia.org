{{Eländpunkt
 | Nimi = Kurovskoje<br />Куровское
 | Lidnanznam = Coat of Arms of Kurovskoye (Moscow oblast).png
 | Flag = Flag of Kurovskoye (Moscow oblast).png
 | Lidnanznam text = Kurovskojen lidnanznam
 | Flag text = Kurovskojen flag
 | Valdkund = Venäma
 | Eläjiden lugu = 20,605
 | Voz' = 2020-01-01
 | Pind = 9
 | Fail = Kurovskoye city Railway Station Square.jpg
 | Pämez' =
 | Telefonkod = +7-4964-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Kurovskoje''' ({{lang-ru|Куровско́е}}) om [[Venäma]]n lidn da raudtesol'm [[Moskvan agj]]an päivnouzmas. Mülüb [[Orehovo-Zujevon lidnümbrik]]ho, sen koumanz' surtte lidn nelläspäi.

== Istorii ==
Eziauguižed eländpunktad oliba lidnan tahondas [[kiviaig]]an völ. Kurovskoi-počinok oli olmas 16. voz'sadal.

Nügüdläine eländpunkt mainitase ezmäižen kerdan vl 1646 kuti ''Kurovskai-külä'' ({{lang-ru|деревня Куровская}}). Se šigotaškanzihe 19. voz'sadan keskes bumagkanghiden tehmižel. Vl 1890 saudihe «[[Orehovo-Zujevo]] — [[Jegor'jevsk]]»-raudtekeskust läz küläd. Vl 1913 «Moskv — Kazan'»-raudte mäni külänno ''Kurovskai''-stancijanke. Vodele 1929 letihe ut kezerduzfabrikad. Sid' melanžlangan kombinat radaškanzi. Vll 1929−1959 žilo oli Kurovskajan rajonan keskuseks. Oli radnikžiloks vspäi 1931. Sai lidnan statusad nügüdläiženke nimitusenke vl 1952. Kezerduzfabrik om likvidiruidud vl 2000.

Kurovskoje šingotase sömtegimištol.

== Geografijan andmused ==
Lidn sijadase lidnümbrikon suvipäivlaskmas, Nerskai-jogen molembil randoil ({{lang-ru|Нерская}} 92 km pitte, [[Moskv (jogi)|Moskvanjogen]] hura ližajogi), 121 m ü.m.t. keskmäižel korktusel. Matkad [[Moskv]]hasai om 90 km päivlaskmha, lidnümbrikon [[Orehovo-Zujevo]]-keskushesai om 29 km pohjoižhe. Toižed lähembaižed lidnad oma [[Likino-Dulövo]] 15 km pohjoižhe i [[Jegor'jevsk]] 23 km suvhe-suvipäivnouzmha. Moskvan Suren avtorenghan pala (A108-mante) om lidnan päivlaskmaižeks röunaks. ''Kurovskai''-raudtestancii radab lidnan suves.

Vhesai 2018 Kurovskoje oli rajonan lidnankundan üks'jäine eländpunkt. Lidnankundan pind oli 19,57 km².

== Eläjad ==
Vl 1939 žilon ristitišt oli 11 422 eläjad, vl 1959 lidnan — 16 350 eläjad. Vn 2010 Venäman rahvahanlugemižen mödhe lidnan eläjiden lugu oli 21 819 ristutud (kaikiš suremb ristitišt), rajonan (nüg. lidnümbrik) üks'toštkümnendez. [[Ortodoksine hristanuskond|Ortodoksižen hristanuskondan]] Spasan Toižetamižen Guslickii-mez'jumalankodi (vspäi 1859), kaks' jumalanpertid (sidä kesken üks' [[vanhuskolaižed|vanhuskolaižiden]]) i časoun'<ref>[http://sobory.ru/geo/locat/430 Kurovskojen pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 94,1%, toižed rahvahad — 5,9%.

Professionaližen opendusen aluzkund om Orehovo-Zujevon tehnikuman (baziruiše Likino-Dulövos) Kurovskojen alajaguz.<ref>[http://oztech.ru/o216-strukturnoe-podrazdelenie-kurovskoe.htm Kurovskojen alajagusen lehtpol' Orehovo-Zujevon tehnikuman ''oztech.ru''-saital.] {{ref-ru}}</ref>

== Galerei ==
<gallery mode="packed" heights="125px">
Kurovskoye city A108 drivein.jpg|Znam lidnan röunal Moskvan Suren avtorehghan teverenno
Спасо-Преображенский Гуслицкий монастырь.JPG|Spasan Toižetamižen Guslickii-mez'jumalankodi
Kurovskoe-center.jpg|Kul'turkeskuz
Kurovskoe-sportspalace.jpg|Lidnan sportpert'kulu
</gallery>
<gallery mode="packed" heights="125px">
Kurovskoe-busstation.jpg|Avtostancii vl 2009
Станция Куровская (МЖД, Казанское направление).jpg|''Kurovskai''-raudtestancii vl 2016
</gallery>

== Homaičendad ==
<references />

== Irdkosketused ==
* [http://www.ozmo.ru/about/map?tab=tab2856 Territorialižed ohjanduzkundad lidnümbrikon oficialižel ''ozmo.ru''-saital.] {{ref-ru}}
{{Commons|Category:Kurovskoye}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Orehovo-Zujevon lidnümbrik]]
