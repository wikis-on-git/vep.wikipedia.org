{{Eländpunkt
 | Nimi = Žukovskii<br />Жуковский
 | Lidnanznam = Герб Жуковского (города Московской области).svg
 | Flag = Flag of Zhukovsky (Moscow oblast).svg
 | Lidnanznam text = Žukovskijan lidnanznam
 | Flag text = Žukovskijan flag
 | Valdkund = Venäma
 | Eläjiden lugu = 107,560
 | Voz' = 2020-01-01
 | Pind = 47.23
 | Fail = Narkomvod - panoramio - Andris Malygin.jpg
 | Pämez' = Jurii Prohorov<br />(kül'mku 2018—)
 | Telefonkod = +7-49848-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Žukovskii''' ({{lang-ru|Жуко́вский}}) om [[Venäma]]n lidn da lidnümbrik [[Moskvan agj]]an keskuzpalan suvipäivnouzmas. Se [[Moskv]]an suvipäivnouzmaine ezilidn, agjan 17..19nz' lidn eläjiden lugun mödhe. Om tedolidnan statusanke vn 2007 vilukuspäi.

== Istorii ==
Edeližed eländpunktad lidnan territorijal oliba Novoroždestveno-žilo, Kolonec-külä i Bikovo-žilon istorine pala. Projektiruihe Kazanin kahtent päraudtestancijad siš tahondas i sauvoškanzihe järedan raudtesol'men sauvusid edel Ezmäšt mail'man sodad, se soda azoti sauvomišt.

Nügüdläižen eländpunktan aluz om pandud vl 1935 sauvomha aerodinamižid kodvindtorvid tedoinstitutanke. Vl 1935 uz' žilo sai Stahanovo-nimed ({{lang-ru|Стаха́ново}}) Donbassan [[Aleksei Stahanov]]-kaivajan oiktastuseks. Radnikžilo sai lidnan statusad vn 1947 23. päiväl sulakud, udesnimitihe Venäman imperijan [[Nikolai Žukovskii]]-tedomehen kanzannimen mödhe, [[aerodinamik]]an alusenpanii.

Žukovskii šingotase aviaraketižen tehnikan kudel tedokeskusel i eksperimentaližel tegimel, mašinansauvomižen tegimel (eriline aviatehnik, lämbitusen ladimed, lehtraudaine pakuitez), sauvondmaterialiden pästandal (punümbriradai tegim, iknad, alüminijasižed konstrukcijad, lämuzizoläcii, čomamahtol'žen valandan tegim), sömtegimištol (leibän edheotand, «[[Nestle]]»-kompanijan [[jähine|jähižen]] tegim). Rahvahidenkeskeine aviakosmine salon vedase lidnas joga paratomal vodel elokus.

== Geografijan andmused ==
[[Fail:Схема административного деления г. Жуковского.jpg|thumb|left|250px|Lidnan planiruindan rajonad (2010)]]
Lidn sijadase [[Moskv (jogi)|Moskvanjogen]] hural randal tobjimalaz, 130 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 20 km päivlaskmha-lodeheze. Lähembaižed lidnad oma [[Ramenskoje]] ani päivnouzmha da suvipäivnouzmha aerodroman taga, [[Litkarino]] 12 km päivlaskmha, [[Dzeržinskii (lidn)|Dzeržinskii]], [[Kotel'niki]] i [[Lüberci]] 12 km lodeheze.

Rahvahidenkeskeine ''Žukovskii''-lendimport (''ZIA / РНЦ'' vai ''ЖУК'', 1,1 mln passažiroid vl 2018) radab lidnan suvipäivnouzmas vspäi 2016. Bikovo-lendimport radoi vll 1933−2010 ühtennimižes žilos ani lodeheze lidnaspäi. ''Otdih''-raudteplatform radab lidnan pohjoižes vspäi 1932, elektrojonused ajadas [[Kazanin päraudtestancii (Moskv)|Kazanin päraudtestancijaspäi]], toižed platformad oma Il'jinskai i Kratovo lähižiš žiloiš.

Žukovskii om lidnümbrikon üks'jäine eländpunkt. Om ümbärtud [[Ramenskojen lidnümbrik]]on territorijal kaikiš polišpäi.

== Eläjad ==
Vl 1939 žilon ristitišt oli 10 785 eläjad, vl 1959 lidnan — 41 748 eläjad. Vn 2010 Venäman rahvahanlugemižen mödhe lidnan eläjiden lugu oli 104 736 ristutud. Kaikiš suremb ristitišt om enamba 105 tuhad eläjid vspäi 2012 (108 980 rist. vl 2017), se ületi 100 tuhad vl 1989. [[Ortodoksine hristanuskond|Ortodoksižen hristanuskondan]] seičeme jumalanpertid<ref>[http://sobory.ru/geo/locat/3121 Žukovskijan pühäpertid ''sobory.ru''-saital.] {{ref-ru}}</ref> i časoun' oma olmas lidnas.

Rahvahad (2010): [[venälaižed]] — 85,7%, [[ukrainalaižed]] — 1,2%, toižed rahvahad — 3,0%, rahvahuden ozutandata — 10,1%.

Professionaližen opendusen aluzkundad oma Žukovskijan aviatehnikum<ref>[http://zhat.ru/ Žukovskijan aviatehnikuman sait (''zhat.ru'').] {{ref-ru}}</ref>, Lendajiden-kodvijoiden škol, üläopendusen aluzkundoiden kaks' filialad (Moskvan aviainstitut i Moskvan fiziž-tehnine institut).

== Galerei ==
<gallery mode="packed" heights="125px">
TsAGI and the Zhukovskiy City Hall.jpg|Lidnan tobmuden pert' i Aerogidrodinamikan tedoinstitut
Жуковский. Церковь Преображения Господня.Церковь Иверской иконы Божией Матери.Церковь Пантелеимона - panoramio.jpg|Koume jumalanpertid<br />(vn 2012 nägu)
Zhukovsky Stadion Meteor - panoramio - Andris Malygin.jpg|«Meteor»-stadion
MosObl ZIA Airport asv2018-08 img2.jpg|Rahvahidenkeskeižen ''Žukovskii''-lendimportan sauvuz
</gallery>

== Homaičendad ==
<references />

== Irdkosketused ==
* [http://zhukovskiy.ru/ Lidnan tobmuden aluzkundoiden oficialine sait (''zhukovskiy.ru'').] {{ref-ru}}
{{Commons|Category:Zhukovskiy}}

{{Moskvan agjan lidnad}}

[[Kategorii:Žukovskii (lidn)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
