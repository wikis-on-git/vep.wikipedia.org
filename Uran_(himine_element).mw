{{10000}}{{A10000}}
{{Himine element|92|Uran|U|238,02891|HimAktinoid|2|8|18|32|21|9|2|}}
{{Znamoičendad|Uran}}
[[Fail:HEUranium.jpg|thumb|left|200px|Disk puhthas uranaspäi]]
[[Fail:Uranium spectrum visible.png|thumb|right|250px|Uranan spektr]]
'''Uran''' (''U'' — ''uranium'' latinan kelel) om 92nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period). 

Uran om levitadud Man kores vähän, 3..4 grammad tonnas.

Kaik uranan izotopad oma [[radioaktivižuz|radioaktivižed]]. Uran da sen ühtnendad oma lujas toksižed!

== Avaidusen istorii da nimi ==
Saksalaine Martin Genrih Klaprot-himik avaiži uranan hapandust (UO<sub>2</sub>) vl 1789 i lugi sidä elementaks, nimiti [[Uran (planet)|Uran-planetan]] mödhe. Francijalaine Ežen-Mel'hior Peligo-himik sai puhtast uranad ezmäižen kerdan vl 1840.

== Fizižed ičendad ==
Uran om jüged tagokaz notked vähänradioaktivine [[metall]]. Se om pehmdamb mi [[teraz]]. Paramagnetik. Koume kristallišt seglust oleleb uranal: rombine α-form 667,7 Cel'sijan gradushasai, tetragonaline β-U (667,7..774,8 C°) i γ-form kubiženke seglusenke korktemb mi 774,8 C° lämudel.

Atommass — 238,02891. Ninevuz (normaližiš arvoimižiš) — 19,05 g/sm³. Suladandlämuz — 1405,3 K (1132,2 C°). Kehundlämuz — 4404 K (4131 C°).

Koume [[izotop]]ad mülüdas londuseližhe uranha: <sup>234</sup>U (0,005%, T<sub>½</sub>=2,455 × 10<sup>5</sup> vot), <sup>235</sup>U (0,72%, T<sub>½</sub>=7,04 × 10<sup>8</sup> vot) i <sup>238</sup>U (99,274%, T<sub>½</sub>=4,468 × 10<sup>9</sup> vot). Tetas mugažo 23 ratud izotopad 217..233, 236, 237, 239..242 atommassanke, i 7 izomärad. Uranan α-čihodamižen rezul'tat om [[torii]].

== Kävutand ==
Ottas kävutamižhe uranad atomenergetikas i südäitukuižes azegištos, somusenläbutajiden šlibakoiden lopuseks, ühtnendad — stöklan ližamujuikš mugažo.

Om elementan löudmižsijid äjiš valdkundoiš. Uranan kaikiš järedambad löudmižsijad oma [[Avstralii (valdkund)|Avstralijas]], [[Venäma]]s, [[Kanad]]as, [[Kazahstan]]as (pätegii), [[Niger (valdkund)|Nigeras]] i [[Namibii|Namibijas]].

== Irdkosketused ==
* [http://www.webelements.com/webelements/elements/text/U/key.html Uran ''webelements.com''-saital.] {{ref-en}}
* [http://n-t.ru/ri/ps/pb092.htm Kirjutuz uranas Himižiden elementoiden populärižes ''n-t.ru''-kirjištos.] {{ref-ru}}
{{Commons|Uranium}}

{{Periodine tablut}}

[[Kategorii:Himižed elementad kirjamišton mödhe]]
