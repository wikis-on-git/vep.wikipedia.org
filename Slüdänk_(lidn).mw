{{Eländpunkt
 | Nimi = Slüdänk<br />Слюдянка
 | Lidnanznam = The coat of arms of the city of Slyudyanka.jpg
 | Flag = Flag of Slyudyanskoe (Irkutsk oblast).png
 | Lidnanznam text = Slüdänkan lidnanznam
 | Flag text = Slüdänkan flag
 | Valdkund = Venäma
 | Eläjiden lugu = 18,241
 | Voz' = 2017
 | Pind = 38.7
 | Fail = Слюдянка с юго-востока.jpg
 | Pämez' = Vladimir Sendzäk<br />(reduku 2012—)
 | Telefonkod = +7-39544-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Slüdänk''' ({{lang-ru|Слюдянка}}) om [[Venäma]]n lidn da lidnankund [[Irkutskan agj]]an suves. Se om [[Slüdänkan rajon]]an administrativine keskuz da kaikiš suremb lidn.

== Istorii ==
Vl 1647 jenisejalaine Ivan Pohabov-kozak pani lidnust necil sijal, no sirtihe 7 km pohjoižhe sinnä, kus Kultuk-žilo sijadase. Vspäi 1802 ''Slüdänk-tal'vdundsija'' oli olmas. Nügüdläižen eländpunktan aluz om pandud [[Transsib|Transsibirižen raudten]] stancijaks vl 1899 sauvomha da holitamha raudted, nimitihe stancijad da joged [[loštkivi|loštkiven]] lähižen löudmižsijan mödhe ({{lang-ru|слюда}}). Vl 1905 jonused ajeleškanziba. Kätihe radnikžiloks vl 1928, sai lidnan statusad vl 1936.

[[Toine mail'man soda|Suren sodan]] jäl'ghe löuzihe läz 200 mineraloid lidnan ümbrištos. Om raudkivendon i apatitan löudmižsijid, no ned seištas radmata sijadusen tagut Baikal-järven kaičendzonas.

Slüdänk šingotase raudten edheotandoil, [[mouckivi|mouckiven]] samižel pästamha cementad [[Angarsk]]as, [[mramor|vauktan mramoran]] samižel, kiviümbriradajal tegimel da turizmal, mugažo leibtegim i pilindmaterialoiden edheotand ratas. Loštkiven samine om loptüd vl 1975 kävutamha [[Aldan (lidn)|Aldanan]] mineralad.

== Geografijan andmused ==
Lidn sijadase [[Baikal]]-järven suvipäivlaskmaižel randal, 470 m ü.m.t. keskmäižel korktusel, korktan Hamar-Daban-mägisel'ganno i Šamanan nemel ({{lang-ru|Шаманский мыс}}). Pened Slüdänk-jogi i Pohabih-jogi ({{lang-ru|Похабиха}}, 20 km pitte) lanktas järvhe lidnan röunoiš. Matkad [[Burätijan Tazovaldkund|Burätijhasai]] om 25 km suvhe orhal, [[Irkutsk]]hasai om 80 km pohjoižpäivnouzmha orhal, 110 km «Baikal»-trassadme (R-258) vai 126 km Transsib-raudtedme. Lähembaine lidn om [[Baikal'sk]] 33 km suvipäivnouzmha orhal, 38 km «Baikal»-avtotel vai Transsibal, se om rajonan kahtenz' lidn.

Voib olda lujid manrehkaidusid (11 ballhasai 12:späi), mugoižed oliba vll 1862, 1959, 1995, 1999 i 2008.

Ojandeh-žilo ({{lang-ru|Сухой Ручей}}, 291 rist. vl 2012) i Burovščin-žilo (51 rist. vl 2012) mülüdas lidnankundha Slüdänkan ližaks. Lidnankundan pind — 436,34 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 18 574 ristitud, lidnankundan — 18 927 ristitud. Kaikiš suremb lidnan ristitišt oli 23 tuhad eläjid vl 1967. Vl 2017 kaik 18 581 ristitud elihe lidnankundas.

[[Ortodoksine hristanuskond|Ortodoksižen hristanuskondan]] puine ph. Mikulain jumalanpert'<ref>[http://sobory.ru/geo/locat/13550 Slüdänkan pühäpertid ''sobory.ru''-saital.] {{ref-ru}}</ref> (om saudud vl 1915) i [[katoline jumalankodikund|katoline]] ph. Jurgijan-vägestusenkandajan časoun' oma olmas lidnas.

Professionaližen opendusen lähembaine aluzkund sijadase [[Baikal'sk]]as.

== Galerei ==
<gallery mode="packed" heights="125px">
Administration of Sludyanka.jpg|Lidnan i Slüdänkan rajonan administracijan sauvuz (2011)
Train trip around Lake Baikal 2015-07 111.jpg|Ph. Mikulain jumalanpert' (ortodoksine hristanuskond), vn 2015 nägu
Slyudyanka. Locomotive depot.jpeg|Raudten vedimdepo vl 2010
Больница Слюдянки.JPG|Läžundkodi (2012)
Станция Слюдянка-1 вокзал.jpg|Slüdänk I-raudtestancii vagzalanke (huralpäi) vl 2014
</gallery>

== Homaičendad ==
<references/>

== Irdkosketused ==
* [http://www.gorod-sludyanka.ru/ Lidnan municipaližen ühtnikan oficialine sait (''gorod-sludyanka.ru'').] {{ref-ru}}
{{Commons|Category:Slyudyanka}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Slüdänkan rajon|*]]
