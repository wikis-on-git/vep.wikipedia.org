{{10000}}{{A10000}}
[[Fail:PhosphComby.jpg|thumb|left|250px|Vauged, rusked da must (ruskedsinine) fosfor oma elementan allotropižed modifikacijad.]]
{{Himine element|15|Fosfor|P|30,973762|Metallatoi substancii|2|8|5|0|0|0|0|}}
'''Fosfor''' (''P'' — ''phosphorus'' latinan kelel) om 15nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videndestoštkümnendes gruppas (vanhtunuden klassifikacijan mödhe — videnden gruppan päalagruppas), tabluden koumandes periodas.

== Avaidusen istorii ==
Element om ezmäine avaitud Antižen mirun jäl'ghe. Gamburgalaine Hennig Brand-alhimik löuzi vauvhatujad substancijad ristitun kuzes i nimiti sidä latinan kelen sanoil ''phosphorus mirabilis'' «lämoin čudonsädai kandai». Francijalaine [[Antuan Lavuazje]]-himik (1743−1794) todesti fosforad elementarižeks substancijaks. Fosfor (vai Eosfor, {{lang-grc|Φωσφόρος}} «lämoin kandai») oli [[Vener (planet)|homendeztähthan]] kaičijan amuižgrekižes mifologijas.

Fosfor om lujas levitadud Man kores (800..900 grammad tonnas) i ani ei sidä merivedes — 0,07 mg/L. Ei voi löuta fosforad puhthas olendas elementan lujan himižen aktivižusen tagut.

== Fizižed ičendad ==
Fosfor om [[metallatoi substancii]] normaližiš arvoimižiš, süttub kebnas. Kaik om nell' allotropišt modifikacijad, polenijan himižen aktivižusen i ližadujan ninevusen mödhe: morii vauged (kändase rusttaks lämudel, pakuine — ližadusidenke), vähäntoksine rusked (2,4 g/sm³), must (sadas 20 tuhad atmosferid painudel i +200 C° lämudel, 2,69 g/sm³), [[metall]]ine (sadas läz 1 mln atmosferid painudel, 3,83 g/sm³, elektrojoksusen hüvä veim).

Atommass — 30,973762. Ninevuz (normaližiš arvoimižiš) — 1,82 g/sm³ (vauged fosfor). Suladandlämuz — 317,3 K (44,15 C°). Kehundlämuz — 553 K (279,85 C°).

Londuseline fosfor kogoneb üks'jäižes stabiližes <sup>31</sup>P-izotopaspäi. Tetas 22 ratud radioaktivišt izotopad 24..30, 32..46 atommassanke, ei ole izomärid. Kaikiš hätkemban <sup>33</sup>P-izotopan pol'čihodamižen pord om 25,34 päivest.

== Kävutand ==
Kävutadas rusttad fosforad tobjimalaz, sütutamižsubstancijaks tehmaha [[virid]] i azegištod, mineraližeks [[heretuz|heretuseks]]. Ottas kävutamižhe vauktad fosforad pästmaha travijad azegištod. Pämineralad oma [[apatit]] Ca<sub>5</sub>(PO<sub>4</sub>)<sub>3</sub>(F,Cl,OH) i fosforit.

== Biologine rol' ==
Fosfor om tarbhaine eläbiden olijoiden täht, ühtneb luiden i hambhiden sauvondas, sen muiktused formiruidas stajiden südäitukuid, fermentoid. Ristitun maks toižetab fosforan ühtnendoid.

== Homaičendad ==
<references />

== Irdkosketused ==
* [http://www.webelements.com/webelements/elements/text/P/key.html Fosfor ''webelements.com''-saital.] {{ref-en}}
* [http://n-t.ru/ri/ps/pb015.htm Kirjutuz fosforas Himižiden elementoiden populärižes ''n-t.ru''-kirjištos.] {{ref-ru}}
{{Commons|Phosphorus}}

{{Periodine tablut}}

[[Kategorii:Himižed elementad kirjamišton mödhe]]
