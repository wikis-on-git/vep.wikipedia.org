{{Taxobox
 | name         = Zubr
 | image file   = Bison bonasus (Linnaeus 1758).jpg
 | regnum       = Živatad
 | phylum       = [[Sel'gjäntkeižed|Sel'gjäntkeižed]]
 | classis      = [[Imetaiživatad|Imetaiživatad]]
 | ordo         = [[Šorpkabjaižed|Šorpkabjaižed]]
 | familia      = [[Pall'azsar'vižed|Pall'azsar'vižed]]
 | genus        = [[Bizonad|Bizonad]]
 | species      = '''Zubr'''
 | latin        = {{btname|Bison bonasus|([[Linnei Karl|Linnaeus]], 1758)}}  
 | wikispecies  = Bison bonasus
 | commons      = Category:Bison bonasus
 | itis         = 183836
 | ncbi         = 9902
 | range map    = Bison bonasus historic.png
}}
'''Zubr''' vai '''Evropalaine bizon''' ([[Latinan kel'|latinan kelel]]: ''Bison bonasus'', [[Venäkel'|venäkelel]]: ''Зубр, Европейский бизон'') om pall'azsar'vižiden sugukundan (''Bovidae'') bizonoiden sugun erik, imetaiživat. Hän om jalos läheline [[Amerikalaine bizon|Amerikaližid bizonid]]. He voiba poiktas da andleba plodukahid norid jäl'gpol'vid — [[zubrobizon]]id. Zubr mülüb Londusen kaičusen rahvaskeskeižen ühtištusen [[Rusked kirj|Rusttehe kirjhe]].

== Areal ==
Historižiš aigoiš zubran areal oli suremb. Zubrad eliba [[Pirenejan nem'|Pirenejan nemespäi]] Päivlaskmpol'žehezai [[Sibir'|Sibirihisai]], sidä kesken [[Anglii|Anglijas]] da Suvipol'žes [[Skandinavii|Skandinavijas]]. Hö eliba mecoiš da avoinuzil tahoil. Intensivižen ristitmectusen taguiči zubrad linni živat, kudamb vasttase vaiše paksuiš mecoiš. Pigai hö eliba vaiše [[Belovežan pušč]]as da [[Kavkaz]]al. [[Ezmäine mail'man voin|Ezmäine mail'man soda (voin)]] da murendatišen {{k|разрухи}} voded linni katastrof zubroin täht. Peitmecnikad sumirčiba jäl'gmäine zubr, kudamb eli valdal Pelovežan puščas [[Vaugedvenäma]]s, vodel 1921, a kolme jäl'gmäižed zubr, kudambad eliba valdal Kavkazal, om sumirčedud peitmecnikid 1927 vodel. Vaiše 66 zubrad oli kaiken mail'man živatpuištoiš. Nügüd' küksetud valdal živatpuištoipäi zubrad eläba [[Pol'šanma]]s, [[Vaugedvenäma]]s, [[Litvanma]]s, [[Moldov]]as, [[Ukrain]]as da [[Venäma]]s (Kavkazal, [[Orlovan tazangišt]]os).

== Irdpol'ne nägu ==
Zubr om kaikiš järedamb da jügedam imetaiživat [[Evrop|Evropalaižes kontinentas]] da jäl'gmäine evropalaine mechärgan ezitai. Hibjan piduz om 330 sm:hasai, korktuz säguhusai om 2 m:hasai, hibjan vedaduz sabustab 1 tonnad. Hänen karv om muzabur, tal'vel om lujas paks; sägul, kaglal da löudal om pit'k. Noril vazoil karv om rusttahk. Hibjrungon ezine pala om massivine, kagl om lühüd, pä om pen', lasketud, bardanke da kahtenke penidenke sirpinvuiččidenke sarvidenke. Zubran erikas om 2 alaerikad — Belovežalaine zubr (''B. b. bonasus'') da Kavkazalaine zubr (''B. b. caucasus''). Ristitud koletiba Kavkazalaižud zubroid 1927 vodeks. Nügüd' Kavkazas eläba zubrobizonad, kudambad om elätoitatud ristit.

== Elonlad ==
Zubrad eläba peniš kogoiš, kudambal om kolmespäi kak'skümnehesai živatad (augul emäčud da nored vazad). Zubroiden kogon lider om emäč. Ižačud eläba üksin da ühtneba kogohe vaiše "Gonan" aigan. Londuseližes populäcijas "Gon" om elokus—sügüz'kus. Kesketi konkuriruižed ižačud voiba torata emäčun tagut. Tal'vel kogod ühtneba surembaha kogoho, kudambiš om äjak-se ižačud. Emäčun kohtukahuz' jatkub 9 kud. Semendkun da heinkun keskes sündub üks' vaza (kaksjaižed om harv), kudamban mass om 20—25 kg da kudamb imeb mamanmaidod 1 voden igähäsai. Sömižen aug om heinasižed [[kazmused]], puiž-penzazine söm, karbehed, plodud. Zubroiden ezmäižed vihanikad om peitmecnikad da [[Händikaz|händikanad]]. Zubrad voiba eläda 28:hasai vot.

== Galerei ==
<gallery>
Fail:Wisent.jpg
Fail:Bison bonasus right eye close-up.jpg
Fail:AltamiraBison.jpg
Fail:Wisentsauerland.jpg
Fail:Fleischextrakt 0002774 m.jpg
Fail:Żubroń head Białowieża cropped.jpg
Fail:Ruseckas-Stumbro medžioklė.jpg
</gallery>

== Irdkosketused ==
* [http://www.sevin.ru/vertebrates/index.html?Mammals/268.html Venäman sel'grodaižed živatad: Zubr] (venäkelel)
* [http://npbp.brestobl.com/spraw/zubr/40.html Evropalaine zubr] (venäkelel)

[[Kategorii:Živatad kirjamišton mödhe]]
[[Kategorii:Imetaiživatad]]
