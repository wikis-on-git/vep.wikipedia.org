[[Fail:Cctld-ru-logo.png|thumb|right|250px|Venäman internetan reguliruindorganizacijan logotip]]
'''.ru''' om [[Venäma]]n [[DNS|Internet-domen]]. Se om avaitud [[1994. voz'|1994]]-nden voden 7. päiväl sulakud<ref>[http://iana.org/domains/root/db/ru.html IANA — .ru Domain Delegation Data / ''Iana.org''.] {{ref-en}}</ref>, nece dat oigendase [[Runet]]an päiväks.

Venäman ližadomen om [[.рф]] vspäi 2010, [[.рус]]-domen kävutase venäkel'žel ühthižkundal mail'madme vspäi 2015, molembiden domennimed kirjutadas kirilližil kirjamil vaiše.

== Registracii ==
Domennimen registracii .ru-zonas om lasktud kahtendel tazopindal, personoile i kompanijoile, sidä kesken verhiš maiš. Vn 2022 vilukus kaik 5,03 mln domennimid oli registriruidud .ru-zonas. Sen domennimi voib olda latinan kirjamištol vaiše.

Eziauguižešti meletadihe .ru-domenad [[.su]]-domenan jäl'ghetulijaks, i registracii jäl'gmäižes oli kel'tud, no om lasktud möst vspäi 2002.

== Kahtenden tazopindan domenad ==
Kahtenden tazopindan reglamentiruidud domenad:
* '''.ac.ru''' — tedon i üläopendusen aluzkundad.
* '''.com.ru''' — kommertižed organizacijad.
* '''.edu.ru''' — opendusen aluzkundad.
* '''.gov.ru''' — Venäman tobmuden federaližed organad.
* '''.int.ru''' — rahvahidenkeskeižed organizacijad.
* '''.mil.ru''' — Venäman azekhad väged.
* '''.net.ru''' — otnuded Internetha organizacijad.
* '''.org.ru''' — kommertižetomad organizacijad.
* '''.pp.ru''' — personad.

Niiden ližaks joga federacijan subjekt om ičezenke kahtenden tazopindan domenanke. Om ičeze sen tazopindan domennimid erasil-se järedoil lidnoil, kudambad ei olgoi subjektan pälidnaks.

== Homaičendad ==
<references/>

== Irdkosketused ==
* [http://www.cctld.ru/ Domenan sait: Internet-verkon nacionaližen domenan koordinacine keskuz (''cctld.ru'').] {{ref-ru}} {{ref-en}}
* [http://iana.org/domains/root/db/ru.html IANA-informacii (''iana.org'').] {{ref-en}}


{{CcTLD}}

{{stub}}
[[Kategorii:Internet-domenad|R]]
[[Kategorii:Venäma]]
