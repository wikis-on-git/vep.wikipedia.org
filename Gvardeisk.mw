{{Eländpunkt
 | Nimi = Gvardeisk<br />Гвардейск
 | Lidnanznam = Coat of Arms of Gvardeisk (Kaliningrad oblast).png
 | Flag = Flag of Gvardeysky district.png
 | Lidnanznam text = Gvardeiskan lidnanznam
 | Flag text = Gvardeiskan flag
 | Valdkund = Venäma
 | Eläjiden lugu = 13,186
 | Voz' = 2017
 | Pind = 12
 | Fail = Gvardeisk town russia view.jpg
 | Pämez' = Igor' Šaplov<br />(sügüz'ku 2015—)
 | Telefonkod = +7-40159-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
[[Fail:Gvardeisk markt.jpg|thumb|left|250px|Lidnan keskuzline torg vl 2003.]]
'''Gvardeisk''' ({{lang-ru|Гвардейск}}, [[prussijan kel'|pruss]].: ''Tapiow'', {{lang-de|Gwardeisk}}, {{lang-pl|Gwardiejsk / Tapiewo}}, {{lang-lt|Tepliava / Gvardeiskas}}; edel 1946 vot — {{lang-de|Tapiau}}) om [[Venäma]]n lidn [[Kaliningradan agj]]an keskuzpalan päivlaskmas. Se om [[Gvardeiskan lidnümbrik]]on administrativine keskuz.

== Istorii ==
Eländpunkt mainitase ezmäižen kerdan vl 1255 ''Tapiov-žiloks'' prussijalaižiden puiženno lidnusenno. Vl 1351 saudihe [[Tevtonan orden]]an zamkad. Vl 1502 saudihe kirhad žilos. Žilo sai lidnan oiktusid vn 1722 6. päiväl sulakud.

[[Ezmäine mail'man soda|Ezmäižen mail'man sodan]] aigan lidnan arhiv paloi lophu ambundan tagut vl 1914. [[Toine mail'man soda|Suren sodan]] aigan vn 1945 25. päiväl vilukud Rusttan Armijan 5. gvardijan divizijan 17. gvardijan polk anasti lidnad. Udesnimitihe nügüdläižikš vn 1946 7. päiväl sügüz'kud Kaliningradan agjan toižiden lidnoiden kartte.

Lidn šingotase sömtegimišton edheotandoil (lihakombinat, leibkonditerine kombinat, kalanümbriradai ceh), pakuitezfabrikal i koditehnikan ühthekeradamižen tegimel, mugažo [[bil'jard]]oiden fabrik radab.

== Geografijan andmused ==
Lidn sijadase [[Pregol']]-jogen ({{lang-ru|Преголя}}) da sen Deim-ližajogen ({{lang-ru|Дейма}}) oiktoil randoil tobjimalaz, 10 m ü.m.t. keskmäižel korktusel. Gvardeisk-raudtestancii om hural randal. Matkad [[Kaliningrad]]an keskushesai om 37 km päivlaskmha orhal, 42 km avtotedme vai raudtedme. Lähembaižed lidnad oma [[Polessk]] 24 km pohjoižhe orhal vai 28 km avtotedme i [[Pravdinsk]] 23 km suvhe orhal vai 44 km avtol.

Kaik 61 žilod mülüdas lidnümbrikho Gvardeiskan ližaks. Lidnümbrikon pind — 783 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 13 899 ristitud, lidnümbrikon (vn 2014 kezakuhusai — rajonan) nell' ühesandest. Kaikiš suremb lidnan ristitišt oli 14 572 rist. vl 2002 lähižiden žiloiden ühtištusen jäl'ghe. Ortodoksižen hristanuskondan Joann-endustajan päjumalanpert' (vspäi 1989 kirhan sauvuses) i katoline tulendan pert' oma olmas.

== Homaičendad ==
<references />

== Irdkosketused ==
* [http://gvardeysk.gov39.ru/ Lidnümbrikon tobmuden aluzkundoiden oficialine sait (''gvardeysk.gov39.ru'').] {{ref-ru}}
{{Commons|Gvardeisk}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Gvardeiskan lidnümbrik|*]]
