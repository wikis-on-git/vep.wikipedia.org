{{Eländpunkt
 | Nimi = Kokand<br />Qo‘qon / Қўқон
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Uzbekistan
 | Eläjiden lugu = 259,700
 | Voz' = 2022
 | Pind = 40
 | Fail = Kokandmix.jpg
 | Pämez' = Maruf Usmonov<br/>(sulaku 2018—)
 | Telefonkod = +998-73-5xxx-xxx
 | Aigvö = [[UTC]]+5
}}
'''Kokand''' ({{lang-uz|Qo‘qon / Қўқон}}, {{lang-fa|خوقند‎}}, {{lang-ru|Коканд}}, {{lang-tg|Хӯқанд}}) om lidn da järed raudtestancii [[Uzbekistan]]an suvipäivnouzmas. Mülüb [[Ferganan agj]]aha.

== Istorii ==
Eländpunkt mainitaškanzihe 10. voz'sadaspäi, arabižed geografad i matkadajad Al' Istahri i Ibn Haukal' nimitadas sidä ''Hovakend / Hokand''. Sen territorii mülüi Buharan hankundha vll 1500−1709. Sid' lidn oli [[Kokandan hankund]]an pälidnaks vll 1709−1876, Ming-dinastii ohjanzi sil. Vll 1740−1843 löndsein oli saudud lidnas ümbri. Sein oli 18 km pitte, 12 verajad oli siš, süvä koumekerdaine rova vedenke ümbärzi lidnad Evropan keskaigaižiden lidnoiden kartte. Hankundan aigan Kokand oli regionan religijan i opendusen keskuseks: enamba mi 300 mečetid oliba siš, 40 medresed, 120 školad (kaikutte 10..20 openikan täht).

Vl 1876 Venäman imperijan sodaväged anastiba lidnad i kändiba sidä makundan keskuseks. Sen jäl'ghe tegimišt šingotaškanzihe lidnas, bankoiden lugu oli znamasine.

Nügüd'aigaine Kokand šingotase himižel sarakol, mašinansauvomižel (mehanižed i elektrotehnižed tegimed), tekstil'tegimištol i [[puvill]]an ümbriradmižel, sömtegimištol (ižandusen koumandez) i turizmal. Ferganan raudten ohjanduzkund radab lidnas.

== Geografijan andmused ==
Lidn sijadase [[Ferganan alangišt]]on suvipäivlaskmas, 409 m ü.m.t. keskmäižel korktusel. Matkad agjan [[Fergan]]-keskushesai om 88 km päivnouzmha, [[Taškent]]-pälidnhasai om 228 km lodeheze.

== Eläjad ==
Vl 2005 eläjiden lugu oli 187 500 ristitud. Kaikiš suremb lidnan ristitišt om nügüd'.

[[Uzbekad]] ottas enamba ühesad kümnendest ristitištos.

Professionaližen opendusen aluzkundad oma Kokandan pedagogine institut, ühesa kolledžad i liceid, privatine Kokandan universitet<ref>[http://kokanduni.uz/ Kokandan universitetan sait (''kokanduni.uz'').] {{ref-uz}} {{ref-ru}} {{ref-en}}</ref> (vspäi 2019, ezmäine mugoine valdkundas).

Edeližed hokimad (lidnan pämehed): Rahmatali Žalilov (sulaku 2017 — sulaku 2018), Akrom Abdullajev (tal'vku 2011 — sulaku 2017).

== Homaičendad ==
<references />

== Irdkosketused ==
* [http://qoqon.uz/ Lidnan oficialine sait (''qoqon.uz'').] {{ref-uz}} {{ref-ru}} {{ref-en}}
{{Commons|Category:Kokand}}

[[Kategorii:Uzbekistanan lidnad]]
[[Kategorii:Eländpunktad kirjamišton mödhe]]
[[Kategorii:Ferganan agj]]
