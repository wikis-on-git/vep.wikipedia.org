{{Eländpunkt
 | Nimi = Nürnberg
 | Lidnanznam = Wappen von Nürnberg.svg
 | Flag = Bandera de Núrnberg.svg
 | Lidnanznam text = Nürnbergan lidnanznam
 | Flag text = Nürnbergan flag
 | Valdkund = Saksanma
 | Eläjiden lugu = 509,975
 | Voz' = 2015
 | Pind = 186.38
 | Fail = Nuremberg Aerial Tullnau Moegeldorf.JPG
 | Pämez' = [[Mali Ul'rih|Ul'rih Mali]] (2002-)
 | Telefonkod = +49-(0)911. 9122. 9129
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Nürnberg Statistischer Bezirke.svg|thumb|left|250px|Nürnbergan statistižed rajonad (10) da ümbrikod (87) vl 2011.]]
'''Nürnberg''' (mugažo [[saksan kel'|saksan kelel]], virktas [ˈnʏɐ̯nbɛɐ̯k], sen bavarijan alapagin ''Niamberg'') om lidn [[Saksanma]]n suves, [[Bavarii]]-federacijanman pohjoižes. Se om Bavarijan kahtenz' surtte lidn.

Lidn sijadase 170 km pohjoižhe federacijanman [[Münhen]]-pälidnaspäi.

Läz 3,5 mln ristituid elädas lidnaglomeracijas — Nürnberg-metropol'regionas.

== Istorii ==
Nürnbergan nimi mainitase ezmäižen kerdan vl 1050 lidnan statusanke: ''Noerenberg'' vai ''Nuorenberc'' — «kall'oikaz mägi». Lidn kavzoi ümbri Burg-lidnuses.

Vozil 1945-1949 [[Nürnbergine process]] mäni lidnas — riškotihe [[nacizm]]ad da sudihe sen ogernikoid.

== Geografijan andmused ==
Nürnberg om saudud [[Pegnic]]-jogen molembil randoil. Jogi om keskustadud padoseinil lidnan röunoiš.

Lidnan keskuz sijadase 309 metrad keskmäižel korktusel valdmeren pindan päl.

Klimat om Atlantižen valdmeren. Heinkun keskmäine lämuz om +18 C°, vilukun — -1 C°. Paneb sadegid 645 mm vodes, enamba kezakus-elokus (211 mm).

Nürnberg jagase 10 statistižhe lidnrajonha (nomerad 0..9, saks. ''Stadtteil''), ned alajagasoiš 87 statistižhe ümbrikho (saks. ''Statistischer Bezirk''), ümbrikod — 316 ''distrikt:ha'', distriktad — 3755 ''blok:ha'' (saks. ''Blöck''), ned — 16848 ''blokseit:ha''.

== Transport ==
Lidnan jogiport seižub [[Rein-Main-Dunai (kanal)|Main-Dunai-kanalan]] randal. Nürnberg om avtote- da raudtesol'm.

Avtobusad, tramvaid da lidnelektrojonused (saks. ''S-Bahn'') oma kundaližeks transportaks lidnan südäimes. Metro radab vspäi 1972 (saks. ''U-Bahn'', vl 2015 om 3 jonod, 46 stancijad, 36 km raudted, niišpäi 30-km pala om manalaine).

[[Dürer Al'breht|Düreran Al'brehtan]] nimel nimitadud rahvahidenkeskeine civiline «Nürnberg»-lendimport (''NUE'') sijadase 5 kilometras pohjoižhe lidnan keskusespäi. Sišpäi tehtas reisid [[Evrop]]an äjihe verhiže maihe, Saksanmadme, mugažo [[Turkanma]]ha.

== Homaičendad ==
<references />

== Irdkosketused ==
* [http://www.nuernberg.de/ Nürnberg-lidnan ohjastusen oficialine portal.] {{ref-de}} {{ref-en}}
{{Commons|Nürnberg}}

[[Kategorii:Nürnberg| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Bavarii]]
