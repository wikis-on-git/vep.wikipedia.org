{{1000}}
[[Fail:Om symbol.svg|thumb|200px|«Om» (sanskr. ॐ) om kulund i hengeline znam Indijan Dharm-religijoiš, mugažo Jogan meditacijan objekt, jagusiden augotiž i lop induizman pühäkirjoiš.]]
'''Induizm''' om üks' [[Indijan religijad|Indijan religijoišpäi]]. Nece religii om veroiden i filosofijan školkundoiden ühtmuz, kudambad oliba sündnuded Indii-subkontinentha, sen tagut niil om ühthižid pirdoid.

Induizman istorine nimituz sanskrit-kelel om '''sanatana-dharma''' ({{lang-sa|सनातन धर्म}} ''sanātana dharma'') — «igähine religii», «igähine te» da «igähine käskuz» znamoičeb. [[Indijan Konstitucii]] mülütab induizmha [[buddizm]], [[džainizm]] da [[sikhizm]]-ki, no kirjutadud tedopurtked [[Indii|Indijas]] märitas niid ičenaižikš religijoikš da filosofijan školkundoikš.

Induizm otab koumanden sijan mail'mas uskojiden lugun mödhe [[hristanuskond]]an i [[islam]]an jäl'ghe. Läz 1 milliardad induizman uskojid om, 950 mln heišpäi elädas [[Indii|Indijas]] da [[Nepal]]as, hö oma ristitišton nell' videndest molembiš neniš valdkundoiš. Toižed mad induizman uskojiden znamasižen palanke ristitištos: [[Bangladeš]], [[Šrilank]], [[Pakistan]]<ref>3,2 mln vn 1998 rahvahanlugemižen mödhe (1,85%).</ref>, [[Indonezii]], [[Malaizii]], [[Singapur]], [[Mavrikii]], [[Fidži]], [[Surinam]], [[Gajan]], [[Trinidad da Tobago]].

== Istorii ==
Üks' amuižiš mail'man religijoišpäi, induizman jured oma [[Vedoiden civilizacii|Vedoiden]], [[Indan civilizacii|Ind-jogen]] da [[dravidalaižed|dravidalaižiden]] civilizacijoiš.

[[20. voz'sada]]n kahtenden palan aigan induizm levigaškanzi Indijaspäi verhidme maidme, se sai äi polenpidajid kaiked mirudme. Mugomad meletused, kut [[karm]], [[jog (filosofii)|jog]] da [[vegetarižuz]], — ned leviganziba i tegihe järgeližikš.

Erased induizman poled da verod puttas kritikan alle. [[Sati (vero)|Leskiakoiden ičtazpoltandan vero]], mugažo diskriminacii [[varnad (induizm)|kastan]] tagut, kuctas luja kundaline hondostuz.

== Induizman südäin ==
[[Avraamižed religijad|Avraamižiden religijoiden]] erineden, induizmal ei ole ičeze alusenpanijad, ühthišt veroiden siatemad, ühthišt doktrinad. Induizm om erazvuiččiden veroiden i filosofijan sistemiden ühthesuladuz. Neniden sistemiden alused oma [[monoteizm]], [[politeizm]], [[panenteizm]], [[panteizm]], [[monizm]], [[ateizm]]. Induizman pätärtused oma [[dharm]], [[karm]], [[sansar]], [[maja (filosofii)|maja]], [[mokš (filosofii)|mokš]] da [[jog (filosofii)|jog]].

Äi [[induizman literatur|pühäkirjoid]] om induizmas, ned alajagase kahthe päkategorijha: [[šruti]] da [[smriti]]. Znamasižed induizman tekstad oma [[Vedad]], [[Upanišad]], [[Puranad]], «[[Ramajan]]», «[[Mahabharat]]», «[[Bhagavat-git]]» da [[Agam (induizm)|Agamad]].

== Toižendad ==
Tedomehed erištadas 4 sur't toižendad (doktrinad) induizmas jumalan oletusen mödhe (om kirjutadud saupkiš):
* '''[[Smartizm]]''' (politeizm — «pančajatana-pudž»-sistem: [[Devi]], [[Ganeša]], [[Sur'ja]], [[Šiva]], [[Višnu]]. Sijaližes verospäi riputaden, üks' jumaloišpäi sijadase keskuseks toižiden jumaloiden kesken).
* '''[[Šaktizm]]''' ([[Šakti]], hän-žo [[Devi]]-Jumalanmam om).
* '''[[Šivaizm]]''' ([[Šiva]]).
* '''[[Vaišnavizm]]''' ([[Višnu]] i hänen [[Krišna]]- da [[Rama]]-avatarad).

Kaik ned oma erazvuiččed veroiden forman-ki mödhe.

Sikš ku avaros levitadud mel'pideg om olmas, miše «äi tehuzid oigetas Ülähäižennoks», ka erazvuiččiden toižendoiden uskojad oma tolerantižed toine toiženke, i äjad heišpäi ei mülügoi ičtaze miččihe-ne toižendoihe. Voib uskta kahten veron mödhe kerdalaz. Induizmas ei ole «jeres'»-tärtust.

Erased tedomehed erištadas 6 sur't tedotipad induizmas i severz'-se penid tipid sen ühtes:
* '''Rahvahan verod''' oma kaikiš amuižemb induizman form. Rahvaz jumaloiči sijaližid jumaloid da jumaloitud formid.
* '''[[Vedad|Vedoiden]] induizm''' om ičeze aluseks [[induizman pühäkirjad|induizman pühätekstoid]], niišpäi «[[Rigved]]» om kaikiš znamasižemb da amuižemb.
* '''[[Vedant]]aine induizm''' om [[Upanišad]]ad ičeze aluseks. Ned oma religiž-filosofižed tedotöd, kudambid sädihe nellän Vedan ližaduseks.
* '''[[Jog (filosofii)|Jog]]''' (sanskr. योग ''joga'' «kombiniruidud», «ühtištuz») avaižihe Patandžalin «Jog-sutroiš».
* '''[[Dharm]]aine induizm''' avaidase jogapäiväližes elämižes märitud moral'ohjandimiden mödhe. Nece induizman tip om levitadud avaros, konkretižhe filosofijan školkundha sidota.
* '''[[Bhakti]]''' vai «radnikoičendan te [[Jumal|Ülähäižhe]] näht ičtazandmiženke da armastusenke» om mugažo induizman tip. Siš Ülähäine om olmas ühteks ičeze formišpäi vai kuti [[avatar (induizm)|avatar]]. Bhaktin pävero om [[Višnu|vaišnavizm]].

== Pühäpertid ==
Induizman pühäpert' (sanskr. मंदिर, ''mandira'' — «eländkodi») om jumaloiden pert'. Pühäpertin lähine territorii om nellikoil (64 vai 81), kaikutte om znamoičendanke. Nellikoid ühtetas renghiže, ned oma znamoičendoidenke mugažo.

Nell' pühäsijad, kudambid induizman uskojale pidab tulda hot' kerdan elos vai palomnikuden aigan ([[Čar dhan]] — «nell' kodid»), sijadasoiš [[Indii|Indijan]] erazvuiččiš poliš:

<center><gallery>
Fail:Temple-Jagannath.jpg|[[Džagannathan pühäpert']],<br>[[Puri]], [[Oriss]]<br>(päivnouzm)
Fail:Rameswaram temple (11).jpg|[[Ramesvaraman pühäpertid]],<br>[[Ramesvaram]], [[Tamilnad]]<br>(suvi)
Fail:Dwarkadheesh temple.jpg|[[Dvarakadišan pühäpert']],<br>[[Dvarak]], [[Gudžarat]]<br>(päivlaskm)
Fail:Badrinath Temple - OCT 2014.jpg|[[Badrinathan pühäpert']],<br>[[Badrinath]], [[Uttarakhand]]<br>(pohjoine)
</gallery></center>

== Pühäpäiväd ==
Äjiden induizman praznikpäividen datad märitas [[Amuižindine kalendar'|Amuižindižel kalendaril]]. Praznuitas Ülähäižen erazvuiččiden oletusiden i heihe sidodud azjtegoiden oiktastuseks tobjimalaz. Äjad neniš praznikoišpäi znamoitas mugažo [[voz'aigad|voz'aigan]] vajehtust. Erasid pühäpäivid märitud induizman toižendan uskojad oigetas vaiše vai märitud Indijan regionan eläjad vaiše.

Kaikiš znamasižed induizman uskojiden hengeližed praznikad, niid oigetas kaiktä: Maha-Šivaratri, Navaratri, Holi, Divali, Krišna-džanmaštami i Rama-navami.

== Homaičendad ==
<references />

{{Commons|Induizm}}

{{stub}}
[[Kategorii:Induizm| ]]
[[Kategorii:Etnižed religijad]]
[[Kategorii:Indiž-iranižed religijad]]
