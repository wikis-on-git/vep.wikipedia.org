{{Eländpunkt
 | Nimi = Tümen'<br />Тюмень
 | Lidnanznam = Coat of Arms of Tyumen (Tyumen oblast) (2005).png
 | Flag = Flag of Tyumen (Tyumen oblast).png
 | Lidnanznam text = Tümenin lidnanznam
 | Flag text = Tümenin flag
 | Valdkund = Venäma
 | Eläjiden lugu = 816,700
 | Voz' = 2021
 | Pind = 698.48
 | Fail = Крестовоздвиженская церковь (Тюмень)-2.jpg
 | Pämez' = Ruslan Kuharuk<br />(kezaku 2018—)
 | Telefonkod = +7-3452-xxx-xxx
 | Avtokod = 72
 | Aigvö = [[UTC]]+5 ([[MSK]]+2)
}}
[[Fail:Административные округа Тюмени.jpg|thumb|left|250px|'''Tümenin administrativižed ümbrikod:'''<br />
1. Päivnouzmaine rajon (''vspäi 2008'')<br />
2. Kalininan rajon<br />
3. Leninan rajon<br />
4. Keskuzrajon]]
'''Tümen'''' ({{lang-ru|Тюмень}}, {{lang-tt|Төмән}}) om lidn da lidnümbrik [[Venäma]]n [[Sibir'|Sibirin]] suvipäivlaskmas. Se om valdkundan 18nz' lidn eläjiden lugun mödhe, [[Tümenin agj]]an administrativine keskuz da kaikiš suremb lidn, mugažo [[Tümenin rajon]]an tobmuden aluzkundad sijadasoiš lidnas.

== Istorii ==
Eländpunktan aluz om pandud vl 1586 kuti ''Tümenin lidnuz'' ({{lang-ru|Тюменский острог}}) da ezmäine Venäman lidn Sibiriš. Sijazihe lidnust läz [[Tümenin hankund]]an ''Čingi-Tur''-pälidnad, kudamb oli olmas 13.-16. voz'sadal. Vl 1695 puine lidn paloi, i sauvoškanzihe kivižid pertid. Vspäi 1782 oli makundan lidnan statusanke, nahkoiden i kouroiden tehmine oliba šingotadud. Raudte tuli lidnha vl 1885.

1960-nzil vozil kätihe Tümenin Pohjoižen päbazaks otmaha kävutamižhe kivivoin ga gazan löudmižsijid, necil alusel šingotase nügüd'-ki.

== Geografijan andmused ==
Lidn sijadase Tur-jogen mougotil randoil ({{lang-ru|Тура}}, [[Irtiš]]an hurapol'ne bassein), 102 metrad keskmäižel korktusel valdmeren pindan päl. Matkad [[Sverdlovskan agj]]hasai om 30 km päivlaskmha, [[Moskv]]hasai om 2121 km päivlaskmha avtotedme. Lähembaine lidn om [[Jalutorovsk]] 65 km suvipäivnouzmha. Lähembaižed järedad lidnad oma [[Kurgan]] suvhe (200 km avtotedme), [[Jekaterinburg]] päivlaskmha (325 km avtotedme) i [[Tobol'sk]] pohjoižpäivnouzmha (245 km avtotedme).

Tümen' jagase nelläks administrativižeks ümbrikoks, ned ei olgoi municipaližikš ühtnikoikš. Lidn om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 581 907 ristitud, lidnümbrikon — 604 746 ristitud. Kaikiš suremb lidnan ristitišt om nügüd' (vl 2021).

Rahvahad (lidnümbrik vl 2010, enamba 0,4%): [[venälaižed]] — 77,4%, [[totarlaižed]] — 5,6%, [[ukrainalaižed]] — 1,5%, [[azerbaidžanlaižed]] — 1,0%, [[armenijalaižed]] — 0,9%, [[saksalaižed]] — 0,6%, [[kazahlaižed]] — 0,5%, [[čuvašalaižed]] — 0,5%, [[vaugedvenälaižed]] — 0,4%, toižed rahvahad — 3,3%, rahvahuden ozutandata — 8,3%.

== Transport ==
Avtobusad da taksid oma kundaližeks transportaks lidnas. Raudte ühtenzoitab [[Jekaterinburg]]anke, [[Surgut]]anke i [[Omsk]]anke. Kuz' avtotesildad ühtenzoittas Turanjogen randoid.

Rahvahidenkeskeine civiline Roščino-lendimport (''TJM / РЩН'') sijadase 13 km päivlaskmha lidnan keskusespäi ani sen röunan taga, tehtas reisid Keskuzazijan maihe, Keskmeren i Suviazijan lebutahoiže, Venäman kivivoiregionihe da järedoihe lidnoihe.

== Galerei ==
<gallery mode="packed" heights="125px">
Tyumen town hall July 2009.jpg|Lidnan administracijan sauvuz (2009)
Знаменский собор (Тюмень).jpg|Jumalanmaman Znaman jumalaižen kafedraline päjumalanpert' (ortodoksine hristanuskond), vn 2014 nägu
Gasaparato.jpg|«Gazprom VNIIGAZ»-tedoinstitutan eksperimentaline tegim vl 2017 (mašiništ poltuzenergetižen kompleksan täht)
Тюменский технопарк-2.JPG|Päivlaskmaižen Sibirin kivivoin da gazan innovacine keskuz (tehnopark) vl 2009
Tyumen Panorama Alexanders Garten District.JPG|«Ovental-Tauer»-ofissauvuz vl 2008 (TNK-BP-kompanijan ofis)
Jura instituto de la Tjumena Ŝtata Universitato.jpg|Tümenin valdkundaline universitet (korpus nomer 10), Valdkundan i oiktusen institut (2019)
Tyumen Moder building 07.JPG|Mansüdäimen racionaližen kävutamižen tedoliž-analitine keskuz Vladimir Špil'manan nimed (2008)
Тюменская филармония-1.jpg|Tümenin filarmonii (2009)
Terminal airport roshino.jpg|Roščino-lendimport vl 2017
Vokzal-tyumen-2.JPG|Tümen'-päraudtestancijan sauvused vl 2009
</gallery>

== Tetabad sündnuded ==
* [[Tumanova Tamara|Tamara Tumanova]] (1919−1996) — oli Francijan da AÜV:oiden ezibalerin i aktris.
* [[Vagner Aleksandr Evgen'jevič|Aleksandr Evgen'jevič Vagner]] (1950−2016) — oli Nevondkundaližen Ühtištusen i Venäman pirdai, skul'ptor.

== Homaičendad ==
<references />

== Irdkosketused ==
* [http://duma.tyumen-city.ru/ Lidnan Duman oficialine sait (''duma.tyumen-city.ru'').] {{ref-ru}}
* [http://www.tyumen-city.ru/ Lidnan administracijan oficialine portal (''tyumen-city.ru'').] {{ref-ru}}
{{Commons|Category:Tyumen}}

{{Tümenin agjan lidnad (avtonomižita ümbrikoita)}}
{{Venälaižen Federacijan subjektoiden pälidnad}}

[[Kategorii:Tümen'| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tümenin agj|*]]
[[Kategorii:Tümenin agjan lidnad|*]]
[[Kategorii:Tümenin agjan lidnümbrikod]]
[[Kategorii:Tümenin rajon|*]]
