{{Eländpunkt
 | Nimi = Bezanson<br />Besançon
 | Lidnanznam = Blason ville fr Besançon (Doubs).svg
 | Flag = Flag of Besançon.svg
 | Lidnanznam text = Bezansonan lidnanznam
 | Flag text = Bezansonan flag
 | Valdkund = Francii
 | Eläjiden lugu = 117,912
 | Voz' = 2019
 | Pind = 65.05
 | Fail = Montage Besançon.png
 | Pämez' = Enn Vinjo<br/>(mandat 2020−2026,<br/>''Anne Vignot'')
 | Telefonkod = +33-
 | Aigvö = tal'vel [[UTC]]+1,<br />kezal [[UTC]]+2
}}
'''Bezanson''' ({{lang-fr|Besançon}} [bəzɑ̃sɔ̃]) om lidn da kund (kommun) [[Francii|Francijan]] i sen [[Burgundii — Franš-Konte]]-regionan päivnouzmas. Lidn om [[Du (departament)|Du]]-departamentan administrativine keskuz.

== Istorii ==
Amuižen aigan eländpunktan nimi oli ''Vesontio''. [[Gai Julii Cezar']] pani sidä galloiden sekvanad-heimon keskuseks vl 58 EME. Bezansonan episkopad oma tetabad 4. voz'sadaspäi. Vhesai 1654 lidn oli jodjaližeks Pühäs Rimalaižes imperijas. Istorižen [[Franš-Konte]]-regionan keskuz, administrativine-ki vll 1676−2016 sen olendan aigan. Järed lidnuz om saudud lidnas 17. voz'sadan kahtendes poles, om kaičenus hüvin.

Nügüd'aigan Bezanson šingotase [[časud|časuiden]] tehmižel, mašinansauvomižel i omblendtegimištol. Kompanijad mikrotehnologijoiden, mikromehanikan i biomedicinižen inženerijan sferas. Francijan armijan üks' kahtes divizijaspäi baziruiše lidnas.

== Geografijan andmused ==
[[Fail:Besançon OSM 01.png|thumb|left|250px|Lidnan kart (2021)]]
Lidn sijadase [[Du (Sonan ližajogi)|Du]]-jogen keskjoksmusen alahan oiktal randal päpaloin ({{lang-fr|Doubs}}, [[Son (Ronan ližajogi)|Sonan]] hura ližajogi). Istorine keskuzpala om saudud jogen känmas läz kilometrad diametral, 250 m ü.m.t. korktusel. Om korktoid kukhid lidnan ümbrištos, 500 metrhasai ü.m.t.. Matkad regionan [[Dižon]]-pälidnhasai om 100 km päivlaskmha, Šveicarijan [[Lozann]]hasai om 125 km suvipäivnouzmha.

Klimat om [[ven vö|ven]] valdmeren kontinentaližen pirdoidenke. Voden keskmäine lämuz om +11 C°, kezakus-elokus +18..+20 C°, tal'vkus-uhokus +2..+4 C°. Ekstremumad oma −20 C° i +40 C°. Paneb sadegid 1187 mm vodes, kuidme läz tazomäras.

== Eläjad ==
Vs 1999 Bezansonan ristitišt jäb 116..117 tuhad eläjid röunoiš. Kaikiš suremb lidnan ristitišt oli 120 315 eläjad vl 1975. Kaik 280 701 eläjad om lidnaglomeracijas 2514,5 km² pindal (2019).

Franš-Konten universitetan päfater ({{lang-fr|Université de Franche-Comté}}, alusenpanend 1423, 29 tuhad üläopenikoid) sijadase Bezansonas vspäi 1621.

== Irdkosketused ==
* [http://besancon.fr/ Lidnan tobmuden sait (''besancon.fr'').] {{ref-fr}}
{{Commons|Besançon}}

{{stub}}
[[Kategorii:Bezanson| ]]
[[Kategorii:Eländpunktad kirjamišton mödhe]]
[[Kategorii:Francijan lidnad]]
