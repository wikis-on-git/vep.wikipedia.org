{{Eländpunkt
 | Nimi = Ähtäri <small>(veps. i suom.)</small><br />Etseri <small>(roč.)</small>
 | Lidnanznam = Ähtäri.vaakuna.svg
 | Flag = 
 | Lidnanznam text = Ähtärin lidnanznam
 | Flag text = Ähtärin flag
 | Valdkund = Suomenma
 | Eläjiden lugu = 5,608
 | Voz' = 2020-01-01
 | Pind = 910.88
 | Fail = Ähtäri.jpg
 | Pämez' = Jarmo Pienimäki<br />(keväz'ku 2012—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Ähtäri''' (mugažo [[suomen kel'|suomen kelel]], erasti ''Ätsäri''; {{lang-sv|Etseri}}) om [[Suomenma]]n lidn da lidnankund valdkundan keskuzpalan suvipäivlaskmas. Se om [[Suvipohjanma]]-agjan kaikiš penemb lidn da municipalitet kahesaspäi eläjiden lugun mödhe.

== Istorii ==
Municipalitetan aluz om pandud vl 1867. Raudte tuli Ähtärihe 1880-nzil vozil. Se sai lidnan statusad vl 1986.

Ähtäri šingotase metalližiden mülüiden pästandal tegimišton täht («Tankki Oy»), [[veneh]]iden tehmižel («Inhan tehtaat Oy Ab», «Terhitec Oy»), armiruidud plastikuksiden «Muovilami Oy»-edheotandal i asfal'tkrepindoiden «Katutekno Oy»-kompanijal. Zoopark, astronomine observatorii i «Mesikämmen»-adivpert' ratas lidnas mugažo.

== Geografijan andmused ==
Lidn sijadase agjan suvipäivnouzmaižes čogas, keskuzfartalad oma Ouluvezi-järven pohjoižrandoil ({{lang-fi|Ouluvesi}} 4 km² pindal, 140 m ü.m.t.). [[Ähtärinjärv]] (suom. ''Ähtärinjärvi'' 45 km² pindal, 153 m ü.m.t.) om pohjoižpoles, zavodiše 5 km pohjoižpäivnouzmha lidnankundan keskusespäi. Matkad lidnaspäi agjan [[Seinjogi]]-keskushesai om 68 km päivlaskmha-lodeheze orhal, 84 km avtol vai raudtel, [[Hel'sinki]]-pälidnhasai — 269 km suvhe orhal, 326 km avtotedme vai raudtedme. Lähembaižed lidnad (avtoteidme) oma [[Virrat]] (Pirkanma) 41 km suvhe-suvipäivlaskmha i [[Alavus]] 30 km päivlaskmha. Raudtestancii radab «Seinjogi — [[Haapamäki]]»-keskustal.

Vl 2020 lidnan ühthine pind — 910,88 km², sidä kesken kuivma 805,83 km², vezi da sokaz tahond ottas 105,05 nellikkilometrad (6 järved).

Kaik 10 keskusen rajonad i 17 küläd mülüdas lidnankundha.

== Eläjad ==
Vl 1980 eläjiden lugu oli 7 458 ristitud, vl 2010 — 6 482 ristitud. Kaikiš suremb ristitišt oli 8 507 eläjad vl 1950 i 7 826 eläjad vl 1985. Kaks' ristitud koumespäi elädas lidnankundan keskuses.

Kodikelen mödhe (2016): suomen kel' — 98,9%, ročin kel' — 0,1%, toižed keled — 1,0%.

== Galerei ==
<gallery mode="packed" heights="125px">
Ähtäri Kaupungintalo.jpg|Lidnan ohjastusen pert'
2019 Ähtäri Church.jpg|Ähtärin jumalanpert'<br />(om saudud vll 1935−1937,<br />vn 2019 nägu)
Ähtäri Zoo, Finland (41112580651).jpg|Lidnan zoopark
Ähtäri train station.jpg|Ähtärin raudtestancii<br />vl 2016
</gallery>

== Homaičendad ==
<references />

== Irdkosketused ==
* [http://www.ahtari.fi/ Lidnan oficialine sait (''ahtari.fi'').] {{ref-fi}}
* [http://www.visitahtari.fi/ Lidnan turizman sait (''visitahtari.fi'').] {{ref-fi}} {{ref-en}}
{{Commons|Category:Ähtäri}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipohjanma]]
