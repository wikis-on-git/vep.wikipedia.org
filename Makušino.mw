{{Eländpunkt
 | Nimi = Makušino<br />Макушино
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 7,680
 | Voz' = 2021
 | Pind = 25
 | Fail =
 | Pämez' = Valerii Abakumov<br />(reduku 2009—)
 | Telefonkod = +7-35236-xx-xxx
 | Avtokod = 45
 | Aigvö = [[UTC]]+5 ([[MSK]]+2)
}}
'''Makušino''' ({{lang-ru|Макушино}}) om [[Venäma]]n lidn da lidnankund [[Kurganan agj]]an päivnouzmas. Se om [[Makušinon rajon]]an administrativine keskuz.

== Istorii ==
Eländpunktan aluz om pandud sirdanuziden manmehiden küläks 17. voz'sadan lopus. Saudihe [[Transsib]]an «Kurgan — [[Omsk]]»-palad vl 1894, i raudte läbiti Makušinod. Žilo kändihe järedaks 20. voz'sadan augotišes. Vn 1944 sulakus kätihe radnikžiloks. Vn 1963 23. päiväl uhokud žilo sai lidnan statusad.

Makušino šingotase sömtegimištol (argvoitegim, villänelevator i kombisömän tehmine).

== Geografijan andmused ==
Lidn sijadase 140 m ü.m.t. keskmäižel korktusel. Vedhudetoi reskveden Vanh-järv ({{lang-ru|озеро Старое}}, 2,46 km²) om lidnan suvipäivlaskmas, täutase atmosferan sadegil. Matkad [[Kurgan]]hasai om 125 km päivlaskmha orhal, 141 km avtol vai raudtel. Lähembaine lidn om [[Petuhovo (lidn)|Petuhovo]] 43 km päivnouzmha orhal, 55 km «Irtiš»-avtotrassadme (R-254) vai Transsib-raudtedme. Trass om lidnan pohjoižröunaks.

Makušino om lidnankundan üks'jäine eländpunkt. Lidnankundan pind — 68 km².

== Eläjad ==
Vn 2010 Venäman rahvahanlugemižen mödhe eläjiden lugu oli 8 338 ristitud, rajonan pol'. Kaikiš suremb lidnan ristitišt oli 15 tuh. eläjid vl 1967.

[[Ortodoksine hristanuskond|Ortodoksižen hristanuskondan]] Mihail-arhangelan jumalanpert' om pühästandud vl 2010.

Kurganan bazižen medicinižen kolledžan Makušinon äiprofil'ne filial<ref>[http://www.kbmk45.ru/2016-03-21-06-55-10/2016-03-21-06-56-31/2016-05-04-07-46-12/2016-05-04-05-46-27.html Makušinon äiprofil'ne filial Kurganan bazižen medicinižen kolledžan ''kbmk45.ru''-saital.]</ref> (ende erine tehnikum) om professionaližen opendusen aluzkundaks.

== Homaičendad ==
<references/>

== Irdkosketused ==
* [http://makushino45.ru/ Lidnan tobmuden aluzkundoiden oficialine sait (''makushino45.ru'').] {{ref-ru}}

{{Kurganan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurganan agjan lidnad]]
[[Kategorii:Makušinon rajon|*]]
