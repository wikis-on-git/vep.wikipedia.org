{{Eländpunkt
 | Nimi = Korolöv<br />Королёв
 | Lidnanznam = Coat of Arms of Korolyov (Moscow Oblast).svg
 | Flag = Flag of Korolyov.svg
 | Lidnanznam text = Korolövan lidnanznam
 | Flag text = Korolövan flag
 | Valdkund = Venäma
 | Eläjiden lugu = 224,348
 | Voz' = 2020-01-01
 | Pind = 55.47
 | Fail = Центральная часть города Королёв.jpg
 | Pämez' = Aleksandr Hodirev<br />(sügüz'ku 2014—)
 | Telefonkod = +7-495-xxx-xx-xx.<br />+7-496. 498. 499
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Korolöv''' ({{lang-ru|Королёв}}, edel vn 1996 26. heinkud nimi oli ''Kaliningrad'') om [[Venäma]]n lidn da lidnümbrik [[Moskvan agj]]an keskuzpalan pohjoižpäivnouzmas. Se om agjan nellänz' lidn eläjiden lugun mödhe, [[Moskv]]an pohjoižpäivnouzmaine ezilidn. Sai tedolidnan statusad vn 2001 sulakuspäi.

== Istorii ==
Eländpunktan aluz om pandud 19. voz'sadan lopus kuti kezaküläpertiden ''Podlipki''-žilo da stancii «[[Mitišči]] — [[Ščolkovo]]»-jonol (1895), tämbäi ''Podlipki-Dačnije''-stancii lidnan päivlaskmas. Vll 1928−1938 žilon nimi oli ''Kalininskii''.

Nügüdläine eländpunkt om sätud lidnan statusanke vn 1938 26. päiväl tal'vkud ''Kaliningrad''-nimitusenke. Udesnimitihe [[Sergei Korolöv]]-konstruktoran kanzannimen mödhe vl 1996 erištamha päivlaskmaižes [[Kaliningrad]]aspäi. Erigoittihe Jubileinii-lidnad sišpäi vl 1992, no ühtištuihe tagaz vn 2014 semendkus (läz 30 tuhad eläjid). Mülütihe severzid-se lähižid žiloid Korolövha vll 2003−2004.

Korolöv šingotase valdkundaližen «[[Roskosmos]]»-korporacijan tedotegimištol'žil edheotandoil, sidä kesken raketkosmine «Energii»-korporacii, ladimensauvomižen tegimel (varjoičendsistemad, [[Alfa Laval]]-koncernan lämudenvajehtamižen ladimed), mecanümbriradajal tegimel, kosmetiksubstancijoiden i bioližadusiden pästandal.

== Geografijan andmused ==
Lidn sijadase [[Kläz'm]]-jogen oiktal randal tobjimalaz, 160 m ü.m.t. keskmäižel korktusel. Rahvahaline «Hirbin sar'»-puišt ({{lang-ru|Лосиный Остров}}) levitase ani suvhe lidnaspäi. Matkad [[Moskv]]hasai ([[Moskvan rengazavtote]]hesai) om 5 km suvipäivlaskmha. Toižed lähembaižed lidnad (orhal) oma [[Puškino]] 3 km i [[Ivantejevk]] 2 km pohjoižhe, [[Fräzino]] 7 km pohjoižpäivnouzmha, [[Ščolkovo]] 4 km päivnouzmha, [[Balaših]] 7 km suvipäivnouzmha, [[Mitišči]] 1 km päivlaskmha.

''Bolševo''-raudtestancii radab lidnan keskuses «[[Mitišči]] — [[Ščolkovo]]»-keskustal vspäi 1896, elektrojonused tuldas Moskvan [[Jaroslavlin päraudtestancii (Moskv)|Jaroslavlin päraudtestancijaspäi]]. Raudtesarak lähteb pohjoižhe Fräzinonnoks. «Holmogori»-mante (M8-trass) om lidnan päivlaskmaižeks röunaks.

Korolöv om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 28 122 eläjad, vl 1959 — 41 427 eläjad. Vn 2010 Venäman rahvahanlugemižen mödhe lidnan eläjiden lugu oli 183 402 ristutud. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] koumetoštkümne jumalanpertid<ref>[http://sobory.ru/geo/locat/834 Korolövan pühäpertid ''sobory.ru''-saital.] {{ref-ru}}</ref> i nell' časounäd oma olmas lidnas.

Rahvahad (2010): [[venälaižed]] — 92,8%, [[ukrainalaižed]] — 1,9%, [[armenijalaižed]] — 1,2%, toižed rahvahad — 4,1%.

Professionaližen opendusen aluzkund om Korolövan tehnologine universitet<ref>[http://unitech-mo.ru/ Korolövan tehnologižen universitetan sait (''unitech-mo.ru'').] {{ref-ru}} {{ref-en}}</ref>, sen dizainan tehnikum i kosmosmašinansauvomižen kolledž, Moskvan üläopendusen aluzkundoiden severz'-se filialad.

== Galerei ==
<gallery mode="packed" heights="125px">
Adminkorolev7.jpg|Lidnan tobmuden pert'
Church of Holy Trinity in Korolyov (large building) 1.jpg|Stroican jumalanpertin sur' pühäpert',<br />vn 2015 nägu
Roscosmos Mission Control Center.jpg|Kosmoslendandoiden ohjanduzkeskuz
Dklenina2011.jpg|Kul'turkeskuz
Bolshevo2011.JPG|''Bolševo''-raudtestancii<br />vl 2011
</gallery>

== Homaičendad ==
<references />

== Irdkosketused ==
* [http://korolev.ru/ Lidnümbrikon tobmuden aluzkundoiden oficialine sait (''korolev.ru'').] {{ref-ru}}
{{Commons|Category:Korolyov}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
