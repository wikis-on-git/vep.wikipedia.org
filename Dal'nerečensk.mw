{{Eländpunkt
 | Nimi = Dal'nerečensk<br />Дальнереченск
 | Lidnanznam = Coat of Arms of Dalnerechensk (Primorsky krai).png
 | Flag = Flag of Dalnerechensk (Primorsky kray).png
 | Lidnanznam text = Dal'nerečenskan lidnanznam
 | Flag text = Dal'nerečenskan flag
 | Valdkund = Venäma
 | Eläjiden lugu = 26,121
 | Voz' = 2017
 | Pind = 108
 | Fail = Дальнереченск, здание администрации.jpg
 | Pämez' = Aleksandr Pavlov<br />(reduku 2014—)
 | Telefonkod = +7-42356-xx-xxx
 | Aigvö = [[UTC]]+10
}}
'''Dal'nerečensk''' ({{lang-ru|Дальнереченск}}) om [[Venäma]]n lidn [[Merenrandaline rand|Merenrandaližen randan]] pohjoižes. Se om kaikiš pohjoižemb da amuižemb lidn Merenrandaližes randas.

== Istorii ==
Eländpunktan aluz om pandud [[kozakad|kozakoil]] vl 1859 kuti Grafskai-stanic ({{lang-ru|станица Графская}}). Vozil 1897−1972 nimitihe ''Iman:aks'' jogen mödhe (nüg. ''Sur' Ussurk''), se oli kitajankel'ne nimituz. Om olmas lidnan statusanke vspäi 1917. Vspäi 1972 nimitase nügüdläižikš nevondkundaliž-kitajižen azekhan konfliktan jäl'ghe Damanskii-sarel.

Vn 2016 sügüz'kul Laionrok-taifun toi sur'vet, lidnan znamasine pala alištui upotamižele pit'kiden valegiden tagut.

Dal'nerečenskan ižandusen päsarak om [[mec]]an ümbriradmine. Kivivoinpompstancii om olmas.

== Geografijan andmused ==
Lidn sijadase läz [[Kitai]]n valdkundröunad, [[Ussuri]]-jogen oiktal randal i [[Sihote-Alin'|Sihote-Alinän]] ezimägištol, 160 m keskmäižel korktusel valdmeren pindan päl. [[Habarovsk]] — [[Vladivostok]]-raudte i avtote läbitadas lidnad. Om 400 km matkad Vladivostokhasai suvipäivlaskmha. Lähembaine [[Venäma]]n lidn om [[Lesozavodsk]] 50 km suvhe.

Klimat om ven kontinentaline. Vilukun keskmäine lämuz om −18,8 C°, kaikiš lämhembad oma heinku i eloku (+21 C°), voden lämuz om +3,2 C°. Paneb sadegid 637 mm vodes, sidä kesken 237 mm mussonan aigan (heinku-eloku) i 94 mm tal'vel vides kus (kül'mku-keväz'ku).

== Eläjad ==
Vn 2010 Venäman rahvahanlugemižen mödhe eläjiden lugu oli 27 604 ristitud. Kaikiš suremb ristitišt oli 39,7 tuhad eläjid vl 1996.

Edahaižen Päivnouzmpolen federaližen universitetan alajaguz om professionaližen üläopendusen aluzkundaks.

== Homaičendad ==
<references/>

== Irdkosketused ==
* [http://www.dalnerokrug.ru/ Dal'nerečenskan lidnanümbrikon tobmuden sait (''dalnerokrug.ru'').] {{ref-ru}}
{{Commons|Category:Dalnerechensk-Iman}}

{{Merenrandaližen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
