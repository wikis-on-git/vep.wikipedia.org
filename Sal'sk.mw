{{Eländpunkt
 | Nimi = Sal'sk<br />Сальск
 | Lidnanznam = Coat of Arms of Salsk (Rostov oblast).png
 | Flag = Flag of Salsk (Rostov oblast).png
 | Lidnanznam text = Sal'skan lidnanznam
 | Flag text = Sal'skan flag
 | Valdkund = Venäma
 | Eläjiden lugu = 57,622
 | Voz' = 2018
 | Pind = 43.88
 | Fail = Юбилейная площадь Сальска.jpg
 | Pämez' = Vladimir Semetuhin<br />(eloku 2016—)
 | Telefonkod = +7-86372-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Sal'sk''' ({{lang-ru|Сальск}}) om [[Venäma]]n lidn, lidnankund da raudtesol'm [[Rostovan agj]]an suves. Se om [[Sal'skan rajon]]an administrativine keskuz.

== Istorii ==
Ezmäižen eländpunktan aluz om pandud vl 1812 kuti ''Judičev-futor'', vspäi 1849 — ''Voroncovskoje-žilo'', nimitihe ''Voroncovsko-Nikolajevskoje-žiloks'' 20. voz'sadan augotišespäi, se oli makundan keskuseks. Vl 1899 saudihe «[[Tihoreck]] — [[Volgograd|Caricin]]»-raudtejonod ''Torgovai-stancijanke'' žilonno. Vl 1916 raudtejono ühtenzoiti stancijad [[Bataisk]]anke, i se kändihe raudtesol'meks. ''Torgovii-žilo'' stancijanke sai lidnan statusad vl 1926, sil-žo aigal udesnimitihe nügüdläižikš i sirtihe ümbrikon (ende makund) keskust lidnha, vspäi 1930 Sal'skan rajonan keskuz. [[Toine mail'man soda|Toižen mail'man sodan]] aigan lidn oli okkupiruidud nacistoil (31.07.1942 — 22.01.1943). Ühtištuihe Voroncovsko-Nikolajevskoje-žilod lidnanke vn 1957 kezakuspäi, Kapustino-žilod lendimportanke vspäi 1962.

Sal'sk šingotase tagondpressmašiništon tegimel, sauvondmaterialiden pästandal (savič, trotuarapakut), sömtegimištol (leibänkombinat, maidon edheotand), raudten edheotandoil, kivivoin i londuseližen gazan kompressorstancijoil, mugažo mebel'fabrik, kombisömän tegim, kaks' tipografijad i bumagšauguiden tegim ratas lidnas, järed kivivointerminal.

== Geografijan andmused ==
Lidn sijadase rajonan keskuzpalas, Keskmäine Jegorlik-jogen oiktal randal tobjimalaz ({{lang-ru|Средний Егорлык}} 129 km pitte, [[Don]]an hurapol'ne bassein), 29 m ü.m.t. keskmäižel korktusel. Voroncovo-Nikolajevskoje-vezivaradim om jogel lidnan röunoiš. Matkad [[Rostov Donal|Rostovhasai Donal]] om 163 km päivlaskmha-lodeheze orhal, 188 km avtotel vai raudtel. Lähembaižed lidnad oma [[Proletarsk (lidn)|Proletarsk]] 29 km pohjoižpäivnouzmha orhal, 32 km avtotedme vai raudtedme, i [[Gorodovikovsk]] (Kalmikii) 53 km suvipäivnouzmha orhal vai 60 km avtotedme.

Sal'sk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 61 316 ristitud, rajonan viž ühesandest. Kaikiš suremb lidnan ristitišt oli 61..64 tuhad eläjad vll 1986−2011 (64 700 rist. vl 1998).

Rahvahad (2010): [[venälaižed]] — 92,7%, [[turkad]] — 1,6%, [[armenijalaižed]] — 1,3%, [[ukrainalaižed]] — 1,1%, toižed rahvahad — 3,3%.

Professionaližen opendusen aluzkundad oma Sal'skan industrialine tehnikum, Sal'skan medicinine tehnikum, Sal'skan ekonomikan da oiktusen tehnikum, Sal'skan kozakišton proflicei.

== Galerei ==
<gallery mode="packed" heights="125px">
Сальск, администрация города.jpg|Lidnan ohjastusen pert'
Г. Сальск, Храм на Юбилейной площади.jpg|Phh. Kirillan i Mefodijan [[ortodoksine hristanuskond|ortodoksine]] päjumalanpert'
Сальск, завод по производству бумажных мешков.jpg|Bumagšauguiden tegim (2017)
Здание индустриального техникума Сальска.jpg|Sal'skan industrialine tehnikum
Алекс Астрал Дворец культуры имени Р.В. Негребецкого, г. Сальск.jpg|Kul'turkeskuz
</gallery>

== Homaičendad ==
<references />

== Irdkosketused ==
* [http://adm-salsk.ru/ Lidnan tobmuden aluzkundoiden sait (''adm-salsk.ru'')] {{ref-ru}}
{{Commons|Category:Salsk}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Sal'skan rajon|*]]
