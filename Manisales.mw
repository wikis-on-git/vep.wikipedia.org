{{Eländpunkt
 | Nimi = Manisales<br />Manizales
 | Lidnanznam = Coat of Arms of Manizales.svg
 | Flag = Flag of Manizales (Caldas).svg
 | Lidnanznam text = Manisalesan lidnanznam
 | Flag text = Manisalesan flag
 | Valdkund = Kolumbii
 | Eläjiden lugu = 454,077
 | Voz' = 2022
 | Pind = 571.84
 | Fail = Manizales Montage L.jpg
 | Pämez' = Karlos Mario Marin Korrea<br/>(2020−2023,<br/>''Carlos Mario Marín Correa'')
 | Telefonkod = +57-6
 | Aigvö = [[UTC]]−5
}}
'''Manisales''' ({{lang-es|Manizales}} [maniˈsales]) om lidn [[Kolumbii|Kolumbijan]] keskuzpalan päivlaskmas. Se om [[Kal'das]]-agjan (departamentan) administrativine keskuz.

== Istorii ==
Eländpunktan aluz om pandud vl 1849.

Manisales om [[kofe]]n kazvatandan znamasine keskuz. Valdkundan kahtenz' üläopendusen keskuz, seičeme universitetad oma päfateroid vai palakundoid siš, läz 30 tuhad üläopenikoid. Nece tegimišt šingotase ezilidnoiš: [[metallurgii]], kengiden i räzinan pästand, pezendabutusiden tehmine, sömtegimišt (kofen sortiruind i pakuitez, šokolad, likörad), programholitusen edheotandad. Tetab Suviamerikas [[futbol]]an keskuz, Palogrande-stadion mülütab 30 tuhad kacujid.

== Geografijan andmused ==
[[Fail:Colombia - Caldas - Manizales.svg|thumb|left|250px|Lidnan i sen municipalitetan sijaduz Kal'das-agjas (2011)]]
Lidn sijadase Činčin-jogen basseinas, [[Andad|Andiden]] pautkil, 2160 m ü.m.t. keskmäižel korktusel. Andiden kaikiš korktemb [[Nevado-del'-Ruis]]-vulkan (5321 m) om 40 kilometras pohjoižhe lidnaspäi, se om väges, manrehkaidused i reduvalud oma paksud.

Klimat om [[subtropine vö|subtropine]] korktoiden mägiden, lähižed madalambad tahondad elädas [[ekvatorialine vö|ekvatorialižes]] klimatas. Kun keskmäine lämuz om +16..+17 C° vodes läbi. Ekstremumad oma +1 C° i +32 C°. Paneb sadegid 1583 mm vodes, kuivamb heinkus-elokus (74 mm kus), vihmoiden kaks' päd: redukus (209 mm kus) i sulakus (176 mm kus).

== Eläjad ==
Vl 2015 eläjiden lugu oli 396 102 ristitud 571,84 km² pindal. Kaikiš suremb ristitišt om nügüd'. Läz 580 tuhad ristituid elädas ezilidnoidenke (2018).

== Sebruzlidnad ==
* {{ARG|#}} [[Rosario (Argentin)|Rosario]], [[Argentin]] (vspäi 1998)
* {{MEX|#}} [[San Luis Potosi (lidn)|San Luis Potosi]]-lidn, [[San Luis Potosi (štat)|San Luis Potosi]]-štat, [[Meksik]] (vn 2012 sulakun 25. päiväspäi)

== Irdkosketused ==
* [http://www.manizales.gov.co/ Lidnan oficialine sait (''manizales.gov.co'').] {{ref-es}}
{{Commons|Manizales}}

[[Kategorii:Kolumbijan lidnad]]
[[Kategorii:Eländpunktad kirjamišton mödhe]]
[[Kategorii:Kal'das|*]]
