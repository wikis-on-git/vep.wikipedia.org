{{Eländpunkt
 | Nimi = Čehov<br />Чехов
 | Lidnanznam = Chehov coa.png
 | Flag = Flag of Chekhov (Moscow oblast).svg
 | Lidnanznam text = Čehovan lidnanznam (Moskvan agj)
 | Flag text = Čehovan flag (Moskvan agj)
 | Valdkund = Venäma
 | Eläjiden lugu = 72,231
 | Voz' = 2020-01-01
 | Pind = 23.4
 | Fail = Vadimrazumov copter - Lopasnya-Zachatevskoe 2.jpg
 | Pämez' =
 | Telefonkod = +7-496-72x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Čehov''' ({{lang-ru|Че́хов}}) om [[Venäma]]n lidn [[Moskvan agj]]an suves. Se om [[Čehovan lidnümbrik]]on administrativine keskuz (edel vn 2017 kezakud — rajonan).

== Istorii ==
Eländpunkt mainitase ezmäižen kerdan aigkirjas vl 1175 kuti ''Lopasn'' ({{lang-ru|Лопасна}}). Lugetihe lidnaks, ruhtinased torazihe sen tagut. Ühtištuihe Lopasn'-žilonke (ven. ''посёлок Лопасня'') nenid žiloid aigan mändes: Badeevo, Začatje, Sadki. Vl 1954 radnikžilo sai lidnan oficiališt statusad, sil-žo aigal udesnimitihe [[Anton Čehov]]-kirjutajan kanzannimen mödhe, hänen Melihovo-usadib om läz lidnad. Mülütihe lidnanvuittušt Venükovskii-žilod lidnha vl 1965.

Čehov šingotase mašinansauvomižen kahtel tegimel (ventilätorad, gidromehanižed libutimed), sauvondmaterialiden pästandal (metalližed konstrukcijad, polikarbonatine kerteh, apakut, torvveimarmatur), järedoil varažomil, poligrafižel kombinatal, sömtegimištol («[[Danon]]»-maidtegim, konditerine fabrik), mugažo plastiktegesiden edheotandad ratas lidnas.

== Geografijan andmused ==
Lidn sijadase lidnümbrikon keskuzpalas, Lopasn'-jogen hural randal päpaloin ({{lang-ru|Лопа́сня}} 108 km pitte, [[Okanjogi|Okan]] hura ližajogi), 170 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 50 km pohjoižhe. Lähembaižed lidnad (orhal i kaikil teil) oma [[Podol'sk]] 25 km pohjoižhe i [[Serpuhov]] 23 km suvhe.

«Moskv ([[Kurskan päraudtestancii (Moskv)|Kurskan päraudtestancii]]) — [[Tul]]»-raudtekeskust om lidnan päivnouzmaižeks röunaks. ''Čehov''-raudtestancii radab sil vspäi 1865, edel 1965. vot stancijan nimituz oli ''Lopasn'''. M2-trass (Krim-pol'sarennoks) mäneb 4..5 km päivnouzmha lidnaspäi.

== Eläjad ==
Vl 1939 žilon ristitišt oli 3 538 eläjad, vl 1959 lidnan — 13 950 eläjad. Vn 2010 Venäman rahvahanlugemižen mödhe lidnan eläjiden lugu oli 60 720 ristutud, rajonan (nüg. lidnümbrik) viž ühesandest. Kaikiš suremb ristitišt om 70..73 tuhad eläjid vspäi 2017 i oli vll 2002−2009 (73 600 rist. vl 2008). [[Ortodoksine hristanuskond|Ortodoksižen hristanuskondan]] viž jumalanpertid<ref>[http://sobory.ru/geo/locat/405 Čehovan pühäpertid ''sobory.ru''-saital.] {{ref-ru}}</ref> i koume časounäd oma olmas lidnas.

Rahvahad (2010): [[venälaižed]] — 91,0%, [[ukrainalaižed]] — 3,1%, [[moldovalaižed]] — 1,3%, toižed rahvahad — 4,6%.

Professionaližen opendusen aluzkund om Čehovan tehnikum.<ref>[http://www.чеховский-техникум.рф/ Čehovan tehnikuman sait (''чеховский-техникум.рф'').] {{ref-ru}}</ref>

== Galerei ==
<gallery mode="packed" heights="125px">
Чехов, здание администрации Чеховского района (16449092078).jpg|Rajonan (nüg. lidnümbrik) tobmuden pert' vl 2011
Useknoven.jpg|Ph. Joann-endustajan jumalanpert'<br />(vn 2015 nägu)
Олимпийский дворец спорта (Чехов).jpg|«Olimpiiskii»-sportpert'kulu<br />(2007)
Вокзал (Чехов).jpg|''Čehov''-päraudtestancii<br />vl 2007
</gallery>

== Homaičendad ==
<references />

== Irdkosketused ==
* [http://achmr.ru/ Lidnümbrikon tobmuden aluzkundoiden oficialine sait (''achmr.ru'').] {{ref-ru}}
{{Commons|Category:Chekhov (town)}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Čehovan lidnümbrik|*]]
