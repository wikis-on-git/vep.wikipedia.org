{{Eländpunkt
 | Nimi = Gorodec<br/>Городец
 | Lidnanznam = Coat of Arms of Gorodets (Nizhny Novgorod).png
 | Flag = 
 | Lidnanznam text = Gorodecan lidnanznam
 | Flag text = 
 | Valdkund = Venäma
 | Eläjiden lugu = 29,353
 | Voz' = 2021
 | Pind = 124.2
 | Fail = Gorodets, Nizhegorodskaya oblast', Russia - panoramio (1).jpg
 | Pämez' = Aleksandr Žiräkov<br />(sügüz'ku 2015—)
 | Telefonkod = +7-83161-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Gorodec''' ({{lang-ru|Городе́ц}}) om [[Venäma]]n lidn da lidnankund [[Alalidnan agj]]an päivlaskmas. Se om [[Gorodecan rajon]]an administrativine keskuz da pala.

== Istorii ==
Eländpunkt mainitase ezmäižen kerdan Lavrentijan aigkirjas vl 1171 kuti [[lidn]] (mugoi nimituz-ki) da Vladimiran Venän lidnuz kaičemhas [[Volgan Bulgarii|Volgan Bulgarijaspäi]]. Se voz' lugese Gorodecan oficialižen alusenpanendan vodeks, i kaivandused vahvištoittas, miše ei olend eländpunktad aigemba mi 12. voz'sadan kahtendes poles. Vll 1263−1282 oli [[Gorodecan ruhtinazkund]]an pälidnaks. Vn 1408 tal'vkus Kuldaižen Ordan Edigei-valdoičii polti lidnad, i pit'kan aigan se mainitase kuti Pall'az Gorodec. Udessündutihe 16. voz'sadan lopus.

Gorodec šingotase istorižel i rahvahanpramozloiden turizmal, laivansauvomižel, sömtegimištol (maidtegim, pränikad), mugažo puhtastandharjoiden i avtoelektroveimišton edheotandoil.

== Geografijan andmused ==
Lidn sijadase rajonan keskuzpalan päivlaskmas, [[Volg]]an hural randal, 100 m ü.m.t. keskmäižel korktusel. Matkad [[Alauz'lidn]]an keskushesai om 48 km suvipäivnouzmha orhal vai 61 km avtotedme. Toižed lähembaižed lidnad oma [[Balahn]] 17 km suvhe vai 33 km avtotedme, [[Zavolžje (lidn)|Zavolžje]] 2 km päivlaskmha orhal vai 8 km avtotedme (rajonan kaikiš suremb lidn i lähembaine raudtestancii) i [[Čkalovsk (Alalidnan agj)|Čkalovsk]] 20 km lodeheze orhal vai 50 km avtotedme.

Gorodec om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 30 658 ristitud, rajonan kaks' videndest. Kaikiš suremb lidnan ristitišt oli 33..35 tuhad eläjid vll 1970−2001 (35 727 rist. vl 1979).

[[Ortodoksine hristanuskond|Ortodoksižen hristanuskondan]] Feodorovskii-mez'jumalankodi kafedraliženke Jumalanmaman Feodorovskii-jumalaižen päjumalanpertinke<ref>[http://sobory.ru/geo/locat/5296 Gorodecan pühäpertid ''sobory.ru''-saital.] {{ref-ru}}</ref>, kahesa jumalanpertid i kaks' časounäd oma olmas lidnas.

Gubernijan Gorodecan kolledž<ref>[http://ggk-gorodec.ru/ Gubernijan Gorodecan kolledžan sait (''ggk-gorodec.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Феодоровский монастырь - храм, колокольня, келейные корпуса.JPG|Feodorovskii-mez'jumalankodi, vn 2010 nägu
Покровская церковь портик северного входа.jpg|Jumalanmaman Katken jumalanpert', vn 2020 nägu
Судоремонтный завод (2012.01.21) - panoramio.jpg|Laivankohenduztegim vl 2012
Master town in Gorodets - panoramio.jpg|«Mastariden lidn» (čomamahtoiden fartal, 2010)
Кирова, дом 2, Городец.jpg|Joudaigan «Meteor»-keskuz vl 2021
</gallery>

== Homaičendad ==
<references />

== Irdkosketused ==
* [https://gorodets-adm.ru/gorod-gorodets/ Lidnan lehtpoled rajonan oficialižel ''gorodets-adm.ru''-saital.] {{ref-ru}}
{{Commons|Category:Gorodets}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Gorodecan rajon|*]]
