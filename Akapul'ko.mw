{{Eländpunkt
 | Nimi = Akapul'ko<br />Acapulco de Juárez
 | Lidnanznam = AyuAcaEscudo.png
 | Flag = 
 | Lidnanznam text = Akapul'kon lidnanznam
 | Flag text = 
 | Valdkund = Meksik
 | Eläjiden lugu = 687,608
 | Voz' = 2012
 | Pind = 119
 | Fail = Collage Acapulco.jpg
 | Pämez' = Adela Roman Okampo<br />(reduku 2018 — 2021)
 | Telefonkod = +52-744
 | Aigvö = tal'vel [[UTC]]−6,<br />kezal [[UTC]]−5
}}
'''Akapul'ko''' ({{lang-es|Acapulco de Juárez}} [akaˈpulko ðe ˈxwaɾes] ''Akapul'ko de Huares'') om [[Meksik]]an lidn, valdmeriport da kurort. Se om [[Gerrero]]-štatan kaikiš suremb lidn.

== Istorii ==
Eländpunktan aluz om pandud vl 1531. Sai monopolijan oiktust torguindan [[Filippinad|Filippinoidenke]] täht vl 1573, muga kändihe znamasižeks lidnaks. Panihe San Diego-lidnusen alust (nüg. mülüb lidnha) kaičemha Akapul'kod merirazbainikoišpäi. 1950-nzil vozil se šingotihe tetabaks kurortaks [[Amerikan Ühtenzoittud Valdkundad|AÜV:oiden]] elokahil mehil da [[Gollivud]]an tähthaižil.

Akapul'ko šingotase turizmal (no murdod telustadas meres i kül'bet'randoil), sömtegimištol (maidproduktad, jomad, jä, sijaline keitand), cementan i elektrusen tehmižel. Kurortnikad oma meksikalaižed tobjimalaz.

== Geografijan andmused ==
Lidn sijadase valdkundan suves, [[Tün' valdmeri|Tünen valdmeren]] süvän merikaran randal, 30 m ü.m.t. keskmäižel korktusel. Matkad štatan [[Čil'pansingo de los Bravo]]-pälidnhasai om 80 km pohjoižpäivnouzmha-pohjoižhe orhal vai 86 km avtotedme, [[Mehiko]]hosai om 295 km pohjoižhe orhal vai 375 km avtotel.

== Eläjad ==
Vn 2010 Meksikan rahvahanlugemižen mödhe lidnan eläjiden lugu oli 673 479 ristitud. Kaikiš suremb ristitišt om nügüd'. Läz 1 mln eläjid om ezilidnoidenke 3 538 km² pindal.

== Transport ==
Avtobusad, taksid i valdkundaližed maršruttaksid («kolektivo») oma kundaližeks transportaks lidnas. Laivkruizad ratas kurortnikoiden täht.

Rahvahidenkeskeine civiline lendimport Huan Al'vares-jenaralan nimed (''ACA'', 739 tuh. passažiroid vl 2018) sijadase 26 km suvipäivnouzmha lidnan keskusespäi. Tehtas reisid [[Toronto]]ho, [[Monreal'|Monrealihe]] i [[Hjuston]]hasai, mugažo Meksikan järedoihe lidnoihe (Mehikoho päpaloin, Tihuan, Monterrei, Gvadalahar).

== Homaičendad ==
<references />

== Irdkosketused ==
* [http://acapulco.gob.mx/ Lidnan tobmuden sait (''acapulco.gob.mx'').] {{ref-es}}
{{Commons|Acapulco de Juárez}}

[[Kategorii:Meksikan lidnad]]
[[Kategorii:Eländpunktad kirjamišton mödhe]]
[[Kategorii:Gerrero]]
