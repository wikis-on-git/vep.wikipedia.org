{{Eländpunkt
 | Nimi = Kulebaki<br/>Кулебаки
 | Lidnanznam = Coat of Arms of Kulebaki 1997 (Nizhny Novgorod oblast).png
 | Flag = 
 | Lidnanznam text = Kulebakin lidnanznam
 | Flag text = 
 | Valdkund = Venäma
 | Eläjiden lugu = 31,509
 | Voz' = 2021
 | Pind = 25
 | Fail = The center of Kulebaki in summer - panoramio.jpg
 | Pämez' =
 | Telefonkod = +7-83176-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Kulebaki''' ({{lang-ru|Кулеба́ки}}) om [[Venäma]]n lidn [[Alalidnan agj]]an suvipäivlaskmas. Se om [[Kulebakin lidnümbrik]]on administrativine keskuz (edel 2015. vot — rajonan).

== Istorii ==
Eländpunkt mainitase ezmäižen kerdan vn 1677 aigkirjas kuti ''Kulebaki-külä'', eli mecan varhapanendal da vugonkal-ajandal. Kändihe žiloks vl 1818. Vn 1861 maorjusen tühjituz andoi puhud enččele pomeššikale sauda metallurgišt tegint sijaližel torhudel. Oli radnikžiloks vspäi 1927. Sai lidnan statusad vn 1932 uhokus.

Kulebaki šingotase [[raud]]an [[metallurgii|metallurgijan]] i metallan ümbriradmižen «Ruspolimet»-kompanijal (terased da niiden ühthesuladused, renghad avialikutimiden täht, tagodud tegesed), sauvondmaterialiden sarakol (raudbetonantegim, mecan ümbriradmine, metalližkonstrukcijad), sömtegimištol (lihakombinat, leibtegim, maidtegim), mugažo omblendfabrik radab lidnas.

== Geografijan andmused ==
Lidn sijadase ümbrikon pohjoižes, 105 m ü.m.t. keskmäižel korktusel. Matkad [[Alauz'lidn]]hasai om 137 km pohjoižpäivnouzmha orhal, 188 km avtotedme vai 242 km raudtedme. Lähembaižed lidnad oma [[Viks]] 25 km suvipäivlaskmha orhal vai 43 km avtotedme, [[Murom]] (Vladimiran agj) 34 km päivlaskmha-lodeheze orhal, 53 km avtotedme vai raudtedme, i [[Navašino]] 24 km lodeheze orhal, 30 km avtotedme vai 28 km raudtedme. Lidnan raudtestancii radab vemha jüguid vaiše.

Muroman mecad ümbärtas lidnad. Ei ole znamasižid jogid lidnas. Om [[turbaz|turbhan]], [[raud|raudkivendon]] i [[mouckivi|mouckiven]] löudmižsijid läz lidnad. «[[Vladimir (lidn)|Vladimir]] — Murom — [[Arzamas]]»-avtote läbitab lidnad päivlaskmaspäi suvipäivnouzmha.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 35 759 ristitud, lidnümbrikon kaks' koumandest. Kaikiš suremb lidnan ristitišt oli 44..48 tuhad eläjid vll 1959−2001 (48 135 rist. vl 1979).

Rahvahad (2010): [[venälaižed]] — 99,5%, toižed rahvahad — 0,5%.

[[Ortodoksine hristanuskond|Ortodoksižen hristanuskondan]] viž pühäpertid<ref>[http://sobory.ru/geo/locat/14403 Kulebakin pühäpertid ''sobory.ru''-saital.] {{ref-ru}}</ref> oma avaitud lidnas: kaks' jumalanpertid, kaks' časounäd, loičendpert'.

Kulebakin metallurgine kolledž<ref>[http://kulmk.ru/ Kulebakin metallurgižen kolledžan sait (''kulmk.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Government of the Kulebaki (view2) - panoramio.jpg|Lidnümbrikon tobmuden sauvuz (2009)
The bridge to an islet in park (view2) - panoramio.jpg|Jaugnikoiden sild lidnan puištos, vn 2009 nägu
Ejection Colling Tower Kulebaki Steel Plant.jpg|Uz' vilugoitai čuhunduz Kulebakin metallurgižel tegimel vl 2012
ФОК в Кулебаках - panoramio.jpg|Fizkul'turine «Temp»-tervehtamižkompleks (2012)
Kulebaki.JPG|Kulebakin istorijan i kodirandantedištandan muzei vl 2007 (om saudud 19. voz'sadal, ende rahvahanbobuštusiden pert')
</gallery>

== Homaičendad ==
<references />

== Irdkosketused ==
* [http://кулебаки-округ.рф/ Lidnan da lidnümbrikon oficialine sait (''кулебаки-округ.рф'').] {{ref-ru}}
{{Commons|Category:Kulebaki}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Kulebakin lidnümbrik|*]]
