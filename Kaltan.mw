{{Eländpunkt
 | Nimi = Kaltan<br />Калтан
 | Lidnanznam = Coat of Arms of Kaltan (Kemerovo oblast).png
 | Flag = Flag of Kaltan.svg
 | Lidnanznam text = Kaltanan lidnanznam
 | Flag text = Kaltanan flag
 | Valdkund = Venäma
 | Eläjiden lugu = 20,193
 | Voz' = 2021
 | Pind = 32.36
 | Fail = Южно-Кузбасская ГРЭС Июль 2013.jpg
 | Pämez' = Igor' Goldinov<br />(tal'vku 2010—)
 | Telefonkod = +7-38472-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Kaltan''' ({{lang-ru|Калта́н}}) om [[Venäma]]n lidn [[Kemerovon agj]]an suves. Se om lidn agjan alištusenke (vspäi 1993), [[Kaltanan lidnümbrik]]on administrativine keskuz.

== Istorii ==
Eländpunkt mainitase ezmäižen kerdan Tomskan gubernijan elänzoittud tahoiden nimikirjuteses vl 1859 kuti ''Kaltanskai-külä'' 128 eläjanke. Kätihe ''Alakaltan-küläd'' ({{lang-ru|Нижний Калтан}}) radnikžiloks Kaltan-nimenke vl 1949. Se sai lidnan statusad vn 1959 29. päiväl heinkud. Kaltan-raudtestancii om olmas vspäi 1930.

Kaltan šingotase [[kivihil'|kivihilen]] samižel (kaks' kaivut) i Suvikuzbassan GRES:al kivihilenke poltuseks, sauvondmaterialiden edheotandoil (savičtegim, metalližkonstrukcijad) i lämbituzmašiništon tegimel.

== Geografijan andmused ==
Kaltan sijadase Kondom-jogen oiktal randal tobjimalaz ({{lang-ru|Кондома}}, [[Ob' (jogi)|Obin]] oigedpol'ne bassein), 225 m ü.m.t. keskmäižel korktusel. Matkad [[Kemerovo]]hosai om 218 km lodeheze-pohjoižhe orhal, 258 km avtol vai raudtedme. Lähembaižed lidnad oma [[Osinniki]] 10 km pohjoižpäivnouzmha i [[Novokuzneck]] 20 km pohjoižhe orhal sen röunhasai.

Voib olda manrehkaidusid 6 ballhasai. Kivihilen löudmižsijad sijadasoiš päivlaskmha lidnaspäi.

== Eläjad ==
Vn 2010 Venäman rahvahanlugemižen mödhe eläjiden lugu oli 21 892 ristitud, lidnümbrikon kaks' koumandest. Kaikiš suremb ristitišt oli 28 tuh. eläjid vl 1967.

[[Ortodoksine hristanuskond|Ortodoksižen hristanuskondan]] Jumalanmaman Katken pühäpert'<ref>[http://sobory.ru/geo/locat/14865 Kaltanan pühäpertid ''sobory.ru''-saital.] {{ref-ru}}</ref> om olmas lidnas, saudihe vll 2002−2008.

Kaltanan äiprofil'ne tehnikum<ref>[http://gpoukamt.ru/ Kaltanan äiprofil'žen tehnikuman sait (''gpoukamt.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references />

== Irdkosketused ==
* [http://kaltan.net/ Lidnümbrikon tobmuden aluzkundoiden oficialine sait (''kaltan.net'').] {{ref-ru}}
{{Commons|Category:Kaltan}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kaltanan lidnümbrik|*]]
