{{Eländpunkt
 | Nimi = Belöv<br />Белёв
 | Lidnanznam = Coat of Arms of Belyov (Tula oblast).png
 | Flag = Flag of Belyov (Tula oblast).png
 | Lidnanznam text = Belövan lidnanznam
 | Flag text = Belövan flag
 | Valdkund = Venäma
 | Eläjiden lugu = 13,180
 | Voz' = 2018
 | Pind = 8.58
 | Fail = Белев. Город сверху. 16-09-2008г. - panoramio.jpg
 | Pämez' = Vladimir Koristov<br />(reduku 2014—.<br />''Владимир Корыстов'')
 | Telefonkod = +7-48742-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Belöv''' ({{lang-ru|Белёв}}) om [[Venäma]]n lidn da lidnankund [[Tulan agj]]an päivlaskmas. Se om [[Belövan rajon]]an administrativine keskuz.

== Istorii ==
Eländpunkt mainitase ezmäižen kerdan aigkirjas vl 1147. Oli alištunu [[Sur' Litvanman ruhtinazkund|Suren Litvanman ruhtinazkundale]] 14.-15. voz'sadoil. Lidn oli [[Belövan ruhtinazkund]]an keskuseks (1390-nded voded — 1558), sid' oli alištunu Moskvan tobmudele. Belövan lidnuz oli tarbhaine 16.-17. voz'sadoil. Sai makundan lidnan oficiališt statusad vl 1777. [[Toine mail'man soda|Toižen mail'man sodan]] aigan lidn oli okkupiruidud nacistoil, päzutihe vn 1941 31. päiväl. tal'vkud, no Belövan rajonan okkupacii jätkustui vn 1943 heinkuhusai.

Belöv šingotase mašinansauvomižel (kaluišt i mašiništ raudtetransportan täht), sömtegimištol (leibtegim, koditerine edheotand, šoidukahan [[jablok]][[pastil]]an tehmižen äiluguižed edheotandad), omblendfabrikoil, [[kružav]]an pästandal. Nevondkundaližen aigan savičtegim, terazkonstrukcijoiden tegim, mebel'fabrik i puruvedimdepo oliba olmas.

== Geografijan andmused ==
Lidn sijadase rajonan keskuzpalan päivlaskmas, [[Okanjogi|Okan]] hural randal ({{lang-ru|Ока}}, [[Volg]]an oigedpol'ne bassein), 165 m ü.m.t. keskmäižel korktusel. Matkad [[Kalugan agj]]hasai om 15 km päivlaskmha orhal. Matkad [[Tul]]hasai om 107 km pohjoižpäivnouzmha orhal, 125 km avtotel vai 190 km raudtel. Lähembaižed lidnad oma [[Bolhov]] (Orelan agj) 42 km suvhe orhal vai 50 km avtotedme, [[Kozel'sk]] (passažirraudtestancii, Kalugan agj) 34 km lodeheze orhal, 41 km avtotedme vai 39 km raudtedme, i [[Čekalin (lidn)|Čekalin]] 35 km pohjoižhe orhal, 40 km avtotedme vai 71 km raudtedme. ''Belöv''-raudtestancii radab lidnan päivlaskmas vspäi 1899, se om vaiše juguiden täht vspäi 2016.

Belöv om lidnankundan üks'jäine eländpunkt. Lidnankundan pind — 11,46 km².

== Eläjad ==
Vl 1897 lidnan ristitišt oli 9 600 eläjad, vl 1939 — 17 602 eläjad. Vn 2010 Venäman rahvahanlugemižen mödhe lidnan eläjiden lugu oli 13 918 ristitud, rajonan kaks' koumandest. Kaikiš suremb lidnan ristitišt oli 17..18 tuhad eläjid vll 1939−2000 (18 345 rist. vl 1989). [[Ortodoksine hristanuskond|Ortodoksižen hristanuskondan]] Spasan Toižetamižen mez'jumalankodi (vspäi 1525), Ristan Zdviženjan naižjumalankodi (zavottihe läz 1625. vot), ph. Stroican päjumalanpert' i kahesa jumalanpertid<ref>[http://sobory.ru/geo/locat/3433 Belövan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkundad oma kaks' filialad: Tulan proftehnologijoiden da servisan kolledžan filial<ref>[http://tkptis.tula.su/ Tulan proftehnologijoiden da servisan kolledžan sait (''tkptis.tula.su'').] {{ref-ru}}</ref> i Tulan agjan medicinižen kolledžan filial.<ref>[http://tomk-belev.ucoz.org/ Tulan agjan medkolledž — Belövan filialan sait (''tomk-belev.ucoz.org'').] {{ref-ru}}</ref>

== Galerei ==
<gallery mode="packed" heights="125px">
Крестовоздвиженский монастырь, Белев.jpg|Ristan Zdviženjan naižjumalankodi
Белёв, ул.Октябрьская 7 (дом купца Дорофеева), общий вид.jpg|Dorofejev-torgovanan istorine pert'
Вокзал станции Белёв.jpg|Raudtestancijan sauvuz<br />(vn 2016 nägu)
</gallery>

== Homaičendad ==
<references />

== Irdkosketused ==
* [http://belev.tularegion.ru/ Lidnan da rajonan tobmuden aluzkundoiden sait (''belev.tularegion.ru'').] {{ref-ru}}
{{Commons|Category:Belyov}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Belövan rajon|*]]
