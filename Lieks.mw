{{Eländpunkt
 | Nimi = Lieks<br />Lieksa <small>(suom. i roč.)</small>
 | Lidnanznam = Lieksa.vaakuna.svg
 | Flag = Lieksa lippu.svg
 | Lidnanznam text = Lieksan lidnanznam
 | Flag text = Lieksan flag
 | Valdkund = Suomenma
 | Eläjiden lugu = 10,869
 | Voz' = 2020-01-01
 | Pind = 4,067.71
 | Fail = Lieksa.jpg
 | Pämez' = Jarkko Määttänen<br />(2015—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Lieks''' ([[suomen kel'|suom]]. i {{lang-sv|Lieksa}}) om [[Suomenma]]n lidn da lidnankund valdkundan päivnouzmas. Se om [[Pohjoižkarjal]]-agjan kahtenz' lidn videspäi eläjiden lugun mödhe i kaikiš suremb lidnankund pindan mödhe.

== Istorii ==
Brage-lidn ({{lang-sv|Brahea}}) oli olmas Lieksan territorijal vll 1653−1685, om pandud mantazole Ročinman tobmuden pätandan mödhe. Municipalitetan aluz om pandud vl 1900. Nimituz libub jogen nimespäi, a se saamen kelen ''leakša''-sanaspäi «sokaz alangišt». Šingotihe [[mec]]an samižel da möndal. Vl 1934 vanh lidn oli muretud lämoipalol. Kätihe kundad lidnanvuiččeks ({{lang-fi|kauppala}}) vl 1936. Kund sai lidnan statusad vl 1973, sil-žo aigal ližatihe Pielisjärvi-kundad Lieksan lidnankundha.

Lieks šingotase kartonbumagaižel kombinatal («Pankaboard Oy»), mecanümbriradajal tegimel («Binderholz Nordic»), mecpilindan edheotandal («Anaika Wood»), pakuitezmaterialiden tehmižel sömtegimišton täht («Amcor Flexibles»), kompozitmaterialiden tehmižel («Joptec Composites») i räzintegesiden tegimel («Suomen Kumitehdas Oy»). Lidnankund om professionaližen opendusen keskuz: Hristianine kolledž, muzikkolledž, Rahvahaline profškol, «Riverii»-kolledžan filial. Vas'ksoitoiden jogavozne ''Vaskiviikko''-muzikfestival' oleskeleb lidnas vspäi 1980.

== Geografijan andmused ==
Lidn sijadase agjan pohjoižpalas, [[Pielinen]]-järven päivnouzmaižel randal (894 km², 93 m ü.m.t., [[Neva]]-jogen bassein), Lieksanjogen ({{lang-fi|Lieksanjoki}}) lanktendanno sihe. Kaks' rahvahališt puištod oma lidnankundan territorijal: Koli i Patvinsuo. Matkad [[Venäma]]n röunhasai om 30 km pohjoižpäivnouzmha orhal. Matkad agjan [[Jogensu (lidn)|Jogensu]]-keskushesai om 85 km suvhe orhal, 95 km avtotel vai raudtel, [[Hel'sinki]]-pälidnhasai om 440 km suvipäivlaskmha orhal, 528 km avtotedme vai raudtedme. Lähembaine lidn om [[Nurmes]] 46 km lodeheze orhal, 55 km avtotedme vai raudtedme.

Vl 2020 lidnankundan pind om 4 067,71 km², sidä kesken kuiv ma — 3 417,89 km², vezi i sokaz tahond ottas kudendest (649,82 km²).

== Eläjad ==
Vl 1980 lidnankundan eläjiden lugu oli 19 157 ristitud (kaikiš suremb ristitišt), vl 2010 — 12 687 ristitud. Eläjiden kaks' koumandest koncentriruidas lidnankundan keskuses.

Mamankel' (2016): suomen kel' — 96,0%, ročin kel' — 0,1%, toižed keled — 3,9%.

== Galerei ==
<gallery mode="packed" heights="125px">
Bridge over Lieksanjoki.jpg|Sild Lieksanjoges päliči
Lieksa Church.jpg|Lieksan lüteranine jumalanpert'<br />(1982, vn 2011 nägu)
Pielinen Museum 32.jpg|Pielinen-muzei
Lieksan rautatieasema.JPG|Lieksan raudtestancijan sauvuz<br />(2012)
</gallery>

== Homaičendad ==
<references />

== Irdkosketused ==
* [http://www.lieksa.fi/ Lidnankundan oficialine sait (''lieksa.fi'').] {{ref-fi}}
{{Commons|Category:Lieksa}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižkarjal]]
