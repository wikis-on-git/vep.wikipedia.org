{{Eländpunkt
 | Nimi = Furmanov<br />Фурманов
 | Lidnanznam = Coat of Arms of Furmanov (Ivanovo oblast).png
 | Flag = Flag of Furmanov (Ivanovo oblast).png
 | Lidnanznam text = Furmanovan lidnanznam
 | Flag text = Furmanovan flag
 | Valdkund = Venäma
 | Eläjiden lugu = 34,309
 | Voz' = 2017
 | Pind = 15.59
 | Fail = Фурмановская прядильно-ткацкая фабрика № 2.jpg
 | Pämez' = Oleg Prohorov<br />(semendku 2015—)
 | Telefonkod = +7-49341-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Furmanov''' ({{lang-ru|Фу́рманов}}) om [[Venäma]]n lidn da lidnankund [[Ivanovon agj]]an pohjoižes. Se om agjan nellänz'-videnz' lidn eläjiden lugun mödhe, [[Furmanovan rajon]]an administrativine keskuz.

== Istorii ==
Eländpunkt mainitaškanzihe vspäi 1624 kuti ''Terentjeva Sered-žilo'' ({{lang-ru|село Терентьева Середа}}), möhemba ''Sereda-Upino-žilo''. Vn 1918 27. päiväl heinkud ühtenzoittihe lähižidenke radnikžiloidenke da külidenke (kaik oli 13 eländpunktad) i anttihe makundan lidnan statusad ''Sered''-nimitusenke ({{lang-ru|Середа}}). Nimitihe lidnan i rajonad nügüdläižikš vn 1941 13. päiväl keväz'kud nevondkundaližen [[Dmitrii Furmanov]]-kirjutajan (1891−1926) kanzannimen mödhe, hän oli sündnu neche eländpunktha.

Furmanov šingotase bumagkanghiden fabrikal i trikokanghiden edheotandal, mašinansauvomižen tegimel, sömtegimištol (leibänkombinat, maidtegim), plastikpakuitesen tehmižel.

== Geografijan andmused ==
Lidn sijadase rajonan keskuzpalan pohjoižpäivnouzmas, Šač-jogen randoil ({{lang-ru|Шача}} 58 km pitte, [[Volg]]an oiged ližajogi), 130 m ü.m.t. keskmäižel korktusel. Matkad [[Kostroman agj]]hasai om 12 km lodeheze orhal, [[Ivanovo]]n röunhasai om 20 km suvhe orhal, 25 km avtotel vai raudtel, keskushesai — 29 km suvhe orhal vai 36 km avtotedme. Toine lähembaine lidn om [[Privolžsk]] 18 km pohjoižpäivnouzmha orhal, 20 km avtotedme vai raudtedme. Furmanov-raudtestancii radab lidnan suvipalas. «Ivanovo — [[Kostrom]]»-avtotekeskust ümbärdab lidnad päivnouzmaspäi.

Furmanov om lidnankundan üks'jäine eländpunkt. Lidnankundan pind — 15,86 km².

== Eläjad ==
Vl 1939 lidnan ristitišt oli 36 062 eläjad. Vn 2010 Venäman rahvahanlugemižen mödhe lidnan eläjiden lugu oli 36 144 ristitud, rajonan viž kudendest. Kaikiš suremb ristitišt oli 44..46 tuhad eläjid vozil 1979−1992 (46 329 rist. vl 1989).

Rahvahad (2010): [[venälaižed]] — 95,0%, toižed rahvahad — 5,0%.

Professionaližen opendusen aluzkund om Furmanovan tehnine kolledž.<ref>[http://profl7.ru/ Furmanovan tehnižen kolledžan sait (''profl7.ru'').] {{ref-ru}}</ref>

== Homaičendad ==
<references />

== Irdkosketused ==
* [http://www.furmanov.su/ Lidnan da rajonan tobmuden oficialine sait (''furmanov.su'').] {{ref-ru}}
{{Commons|Category:Furmanov}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Furmanovan rajon|*]]
