{{Eländpunkt
 | Nimi = Uržum<br />Уржум
 | Lidnanznam = Coat of Arms of Urzhum.png
 | Flag =
 | Lidnanznam text = Uržuman lidnanznam
 | Flag text =
 | Valdkund = Venäma
 | Eläjiden lugu = 9,919
 | Voz' = 2018
 | Pind = 12.68
 | Fail = Жилой Дом Корчемкиных (ул.Советская, 60, Уржум, Кировская область).jpg
 | Pämez' = Andrei Milüzin<br />(sügüz'ku 2016—)
 | Telefonkod = +7-83363-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Uržum''' ({{lang-ru|Уржу́м}}, {{lang-mhr|Вӱрзым, Ӱржӱм, Нуж-Ола}}) om [[Venäma]]n lidn da lidnankund [[Kirovan agj]]an suves. Se om [[Uržuman rajon]]an administrativine keskuz.

== Istorii ==
Eländpunktan aluz om pandud vl 1584 kuti puine lidnuz kaičemha tahondad marin i tataran feodaloid vaste, nimitihe Uržumk-jogen mödhe. Saudihe ut lidnust vl 1647. Sai makundan lidnan statusad vl 1780.

Uržum šingotase sömtegimištol (spirtan da vinan tegim, leibän edheotand).

== Geografijan andmused ==
Lidn sijadase rajonan keskuzpalan lodehes, Uržumk-jogen hural randal (109 km pitte, {{lang-ru|Уржумка}}, {{lang-mhr|Вӱрзым эҥер}}), 10 kilometras sen lanktendan sijaspäi [[Vätk (jogi)|Vätkha]] oiktalpäi, 90 m ü.m.t. keskmäižel korktusel. Uržumk om laivjogeks lidnaspäi. Matkad [[Marii Elan Tazovaldkund]]an röunhasai om 25 km suvipäivlaskmha orhal, agjan [[Kirov]]-pälidnhasai om 167 km pohjoižhe orhal vai 191 km R169-avtotedme. Lähembaižed lidnad oma [[Malmiž]] 77 km suvhe-suvipäivnouzmha orhal vai 91 km avtotedme, [[Sovetsk (Kirovan agj)|Sovetsk]] 82 km lodeheze orhal vai 99 km avtotedme i [[Nolinsk]] 50 km pohjoižhe orhal vai 58 km avtotedme.

Uržum om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 213 ristitud, rajonan kaks' videndest. Kaikiš suremb lidnan ristitišt oli läz 12 tuhad eläjid vll 1979−2001 (12 200 eläjad vll 1998−2000).

Professionaližen opendusen aluzkundad oma Uržuman agrariž-tehnine tehnikum<ref>[http://agrotex-urzhum.ru/ Uržuman agrariž-tehnižen tehnikuman sait (''agrotex-urzhum.ru'').] {{ref-ru}}</ref> i Kirovan medicinižen kolledžan Uržuman filial.

== Galerei ==
<gallery mode="packed" heights="125px">
Дом, в котором в 1886 г. родился и жил до 1894 г. Киров С.М.jpg|Nevondkundaližen [[Sergei Kirov]]-valdkundmehen muzei (2019)
Троицкий собор с интерьером - издалека (ул.Советская, 34, Уржум, Кировская область).jpg|Pühän Stroican päjumalanpert', vn 2015 nägu
Торговые лавки в Уржуме.jpg|Istorižed da nügüdläižed laukad vl 2019
Гимназия фото.jpg|Lidnan gimnazii (2020)
Уржум знак.JPG|Znam lidnan röunal (2012, Malmižan polespäi)
</gallery>

== Homaičendad ==
<references />

== Irdkosketused ==
* [http://www.vurzhume.ru/settlement/urzhumskoe-gorodskoe-poselenie/ Lidnankundan lehtpoled rajonan oficialižel ''vurzhume.ru''-saital.] {{ref-ru}}
{{Commons|Category:Urzhum}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Uržuman rajon|*]]
