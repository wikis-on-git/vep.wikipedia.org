{{Eländpunkt
 | Nimi = Safonovo<br/>Сафоново
 | Lidnanznam = Герб Сафоново.gif
 | Flag =
 | Lidnanznam text = Safonovon lidnanznam
 | Flag text =
 | Valdkund = Venäma
 | Eläjiden lugu = 42,147
 | Voz' = 2018-01-01
 | Pind = 29.58
 | Fail = S visoti.jpg
 | Pämez' = Svetlana Šapovalova<br />(kku 20—)
 | Telefonkod = +7-48142-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Safonovo''' ({{lang-ru|Сафо́ново}}) om [[Venäma]]n lidn, lidnankund da transporttesol'm [[Smolenskan agj]]an keskuzpalas. Se om agjan videnz' lidn eläjiden lugun mödhe, [[Safonovon rajon]]an administrativine keskuz.

== Istorii ==
Eländpunktan aluz om pandud vl 1859 kuti Dorogobuž-raudtestancii da žilo senno udel «Moskv — Smolensk»-raudtel, radaškanzi vl 1870. Nimitihe stancijad lähembaižen lidnan mödhe. Kätihe žilod Safonovon rajonan keskuseks vl 1929, hot' volostin enzne Safonovo-külä sijazihe 10 kilometras stancijaspäi. Nimituz libub hristanuskondan kalendarin Sofonii-nimespäi. Žilo stancijanno sai radnikžilon statusad vn 1938 7. päiväl redukud, nimitihe nügüdläižikš. Šingotihe vll 1948−1960 kuti [[bur hil'|buran hilen]] samižen keskuz. Safonovo om lidnan statusanke vs 1952 sulakun 8. päiväspäi.

Safonovo šingotase plastikmaterialiden da plastiktegesiden kudel edheotandal, mašinansauvomižel (elektrolikutimiden da generatoriden tegim, ühthekeitandapparatad, katilmašiništ), sauvondmaterialiden pästandal (raudbetontegesed, savič, asfal't, mecanümbriradmižen tegim, mobiližed pertid), sömtegimištol (lihan i leibän edheotandad).

== Geografijan andmused ==
Lidn sijadase rajonan suves, Vopec-jogen randoil ({{lang-ru|Вопец}} 74 km pitte, [[Dnepr]]an üläjoksmusen oiged ližajogi), 213 m ü.m.t. keskmäižel korktusel. Matkad [[Smolensk]]hasai om 00 km päivlaskmha orhal, 00 km avtotel vai raudtel. Toižed lähembaižed lidnad oma [[Jarcevo]] 35 km päivlaskmha orhal, 39 km avtotedme vai raudtedme, i [[Dorogobuž]] 00 km suvhe orhal vai 00 km avtotedme. «Smolensk — [[Moskv]]»-avtote mäneb lidnan pohjoižes i pohjoižröunaks. «Smolensk — Moskv»-raudte läbitab lidnad.

Safonovo om lidnankundan üks'jäine eländpunkt. Lidnankundan pind — 29,58 km².

== Eläjad ==
Vl 1939 lidnan ristitišt oli 3 589 eläjad. Vn 2010 Venäman rahvahanlugemižen mödhe lidnan eläjiden lugu oli 43 500 ristitud, rajonan koume nelländest. Kaikiš suremb lidnan ristitišt oli 53..56 tuhad eläjid vll 1976−1998 (56 571 rust. vl 1989). [[Ortodoksine hristanuskond|Ortodoksižen hristanuskondan]] kaks' jumalanpertid i [[protestantizm]]an koume pühäpertid oma olmas lidnas.

Rahvahad (2002): [[venälaižed]] — 94,0%, [[vaugedvenälaižed]] — 1,3%, [[ukrainalaižed]] — 1,1%, toižed rahvahad — 3,6%.

Professionaližen opendusen aluzkund om Safonovon turizman, menedžmentan i informacižtehnologijoiden tehnikum.

== Galerei ==
<gallery mode="packed" heights="125px">
Церковь Рождества Христова Сафоново.jpg|Raštvoiden jumalanpert' (2015)
Административное здание ОАО "Авангард".jpg|«Avangard»-tegimen ofis
Дворец культуры.jpg|Lidnan kul'turkeskuz (2005)
Вокзал Сафоново.jpg|Päraudtestancijan sauvuz (2015)
</gallery>

== Homaičendad ==
<references />

== Irdkosketused ==
* [http://safonovo.admin-smolensk.ru/ Lidnan da rajonan tobmuden sait (''safonovo.admin-smolensk.ru'').] {{ref-ru}}
{{Commons|Category:Safonovo}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Safonovon rajon|*]]
