{{Eländpunkt
 | Nimi = Ščolkovo<br />Щёлково
 | Lidnanznam = Coat of Arms of Shchelkovo (Moscow oblast).png
 | Flag = Flag of Schelkovo (Moscow oblast).png
 | Lidnanznam text = Ščolkovon lidnanznam
 | Flag text = Ščolkovon flag
 | Valdkund = Venäma
 | Eläjiden lugu = 126,109
 | Voz' = 2020-01-01
 | Pind = 52
 | Fail = Новый Мост (Щёлково).jpg
 | Pämez' =
 | Telefonkod = +7-496-56x-xx-xx.<br />+7-496-25x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Ščolkovo''' ({{lang-ru|Щёлково}}) om [[Venäma]]n lidn [[Moskvan agj]]an keskuzpalan pohjoižpäivnouzmas. Se om agjan 12nz'-13nz' lidn eläjiden lugun mödhe, [[Ščolkovon lidnümbrik]]on administrativine keskuz (edel vn 2019 vilukud — rajonan).

== Istorii ==
Eländpunkt mainitaškanzihe vspäi 1521 kuti Ščolkovo-külä. Se tegihe tahondan ekonomižeks keskuseks 19. voz'sadan augotišes. Kätihe radnikžiloks vl 1923. Žilo sai lidnan statusad vl 1925. Oli rajonan keskuseks vspäi 1929.

Ščolkovo šingotase metallurgižel tegimel i kal'hiden metalloiden ümbriradmižen tegimel, sömtegimištol (leibän edheotand, südäiveziden tegim), zell'tegimel, elektropompiden tegimel, puvillkanghiden kombinatal, kazmusiden himižen kaičendan substancijoiden edheotandal. Himižen mašinansauvomižen tedoinstitut radab lidnas.

== Geografijan andmused ==
Lidn sijadase lidnümbrikon suvipäivlaskmas, [[Kläz'm]]-jogen molembil randoil, 150 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 15 km suvipäivlaskmha. Lähembaižed lidnad oma [[Fräzino]] 1 km pohjoižhe, [[Losino-Petrovskii]] 10 km päivnouzmha-suvipäivnouzmha, [[Balaših]] 10 km suvhe, [[Korolöv (lidn)|Korolöv]] 4 km päivlaskmha, [[Ivantejevk]] 2 km lodeheze.

''Ščolkovo''-raudtestancii radab lidnan keskuzpalas «[[Mitišči]] — Fräzevo»-keskustal vspäi 1896, elektrojonused lähttas Moskvan [[Jaroslavlin päraudtestancii (Moskv)|Jaroslavlin päraudtestancijaspäi]]. ''Čkalovskii''-sodalendimport sijadase lidnan suvipäivnouzmas.

== Eläjad ==
Vl 1939 lidnan ristitišt oli 27 209 eläjad, vl 1959 — 62 051 eläjad. Vn 2010 Venäman rahvahanlugemižen mödhe lidnan eläjiden lugu oli 110 411 ristutud, rajonan (nüg. lidnümbrik) kaks' koumandest. Kaikiš suremb lidnan ristitišt om nügüd', ületi 100 tuhad vl 1979. [[Ortodoksine hristanuskond|Ortodoksižen hristanuskondan]] ph. Stroican päjumalanpert' (om saudud vll 1909−1916), kuz' jumalanpertid<ref>[http://sobory.ru/geo/locat/422 Ščolkovon pühäpertid ''sobory.ru''-saital.] {{ref-ru}}</ref> i časoun' oma olmas lidnas. [[Islam]]an mečet' radab vspäi 2001.

Rahvahad (2010): [[venälaižed]] — 92,0%, [[ukrainalaižed]] — 2,6%, [[totarlaižed]] — 1,3%, toižed rahvahad — 4,1%.

Professionaližen opendusen aluzkundad oma Ščolkovon kolledž<ref>[http://schelcol.ru/ Ščolkovon kolledžan sait (''schelcol.ru'').] {{ref-ru}}</ref> i Olimpižen rezervan valdkundaline škol-tehnikum.

== Galerei ==
<gallery mode="packed" heights="125px">
Shelkovo-tax.jpg|Valdkundmaksoiden radnikoičend
Щелково Пролетарский проспект.JPG|<br />Ph. Stroican päjumalanpert'<br />(vn 2015 nägu)
Щёлково. Рынок - panoramio.jpg|Lidnan torguz<br />(2007)
Estadio Podmoskovie.jpg|«Podmoskovje»-stadion<br />(«Moskvanaluine»)
Shelkovo-station.jpg|''Ščolkovo''-raudtestancii<br />vl 2009
</gallery>

== Homaičendad ==
<references />

== Irdkosketused ==
* [http://shhyolkovo.ru/ Lidnümbrikon tobmuden aluzkundoiden oficialine sait (''shhyolkovo.ru'').] {{ref-ru}} <small>''(+ äikel'ne avtomatine känduz)''</small>
{{Commons|Category:Shchyolkovo}}

{{Moskvan agjan lidnad}}

[[Kategorii:Ščolkovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Ščolkovon lidnümbrik|*]]
