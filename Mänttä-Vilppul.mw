{{Eländpunkt
 | Nimi = Mänttä-Vilppul<br />Mänttä-Vilppula <small>(suom.)</small><br />Mänttä-Filpula / Mänttä-Vilppula <small>(roč.)</small>
 | Lidnanznam = Vilppula.vaakuna.svg
 | Flag = 
 | Lidnanznam text = Mänttä-Vilppulan lidnanznam
 | Flag text = Mänttä-Vilppulan flag
 | Valdkund = Suomenma
 | Eläjiden lugu = 9,850
 | Voz' = 2020-01-01
 | Pind = 657.08
 | Fail = Mänttä2.JPG
 | Pämez' = Markus Auvinen<br />(viluku 2018—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Mänttä-Vilppul''' ({{lang-fi|Mänttä-Vilppula}}, {{lang-sv|Mänttä-Filpula / Mänttä-Vilppula}}) om [[Suomenma]]n lidn valdkundan suvipalan keskusen päivlaskmas. Se om [[Pirkanma]]-agjan kahesanz' lidnankund kaks'toštkümnespäi eläjiden lugun mödhe.

== Istorii ==
Municipalitetan aluz om pandud vspäi 2009 lidnan statusanke, ühtištuihe Mänttä-lidnad Vilppul-küläkundanke. Kundan keskusen ristitišt ližadui ühtištusen jäl'ghe, toižel territorijal se poleni lujas. Kävutadas enččen Vilppul-municipalitetan znamad.

Mänttä-Vilppul šingotase «[[Metsä Group|Metsä Tissue]]»-kompanijan cellülozbumagaižel tegimel (läz 400 radnikad vl 2019).

== Geografijan andmused ==
Lidn sijadase agjan pohjoižpäivnouzmaiženno röunanno. Kaik om 136 järved kundas, znamasižembad järved oma Ruovesi, Kuorevesi i Keurusselkä. Matkad agjan [[Tampereh]]-keskushesai om 75 km suvipäivlaskmha orhal vai 90 km avtol, [[Hel'sinki]]hesai — 210 km suvipäivnouzmha orhal vai 263 km avtotedme. Lähembaižed lidnad (avtol) oma [[Keuru]] (Kesksuomenma) 33 km pohjoižhe, [[Jämsä]] (Kesksuomenma) 40 km suvipäivnouzmha i [[Orivezi]] 48 km suvhe-suvipäivlaskmha.

Vl 2020 lidnan ühthine pind — 657,08 km², sidä kesken kuivma 534,85 km², vezi i sokaz tahond ottas 122,23 nellikkilometrad.

== Eläjad ==
Vl 1980 nügüdläižen territorijan eläjiden lugu oli 15 147 ristitud (kaikiš suremb ristitišt siš vodespäi), vl 2010 — 11 413 ristitud. Seičeme ristitud ühesaspäi elädas kundan keskuses.

Mamankelen mödhe (2016): suomen kel' — 97,4%, ročin kel' — 0,2%, toižed keled — 2,4%.

Esa Sirviö radoi edeližen lidnanpämehen (2012−2017).

== Galerei ==
<gallery mode="packed" heights="125px">
Mänttä-Vilppula city hall.jpg|Lidnan ohjastusen pert'
Mänttä Church on 13th December 2015 1.jpg|Mänttän jumalanpert'<br />(1928, vn 2015 nägu)
Mänttä factory.jpg|«Metsä Tissue»-kompanijan cellülozbumagaine tegim (2018)
Vilppula railway station 20190806.jpg|Vilppulan raudtestancijan sauvuz<br />vl 2019
</gallery>

== Homaičendad ==
<references />

== Irdkosketused ==
* [http://www.manttavilppula.fi/ Lidnan oficialine sait (''manttavilppula.fi'').] {{ref-fi}}
{{Commons|Category:Mänttä-Vilppula}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pirkanma]]
