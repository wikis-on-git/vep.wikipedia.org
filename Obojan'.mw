{{Eländpunkt
 | Nimi = Obojan'<br />Обоянь
 | Lidnanznam = Oboyan COA (Kursk Governorate) (1780).png
 | Flag =
 | Lidnanznam text = Obojanin lidnanznam
 | Flag text =
 | Valdkund = Venäma
 | Eläjiden lugu = 13,413
 | Voz' = 2017-01-01
 | Pind = 11.48
 | Fail = Oboyan Square.jpg
 | Pämez' = Aleksandr Loktionov<br />(sügüz'ku 2014—)
 | Telefonkod = +7-47141-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
'''Obojan' ''' ({{lang-ru|Обоя́нь}}) om [[Venäma]]n lidn, lidnankund da transporttesol'm [[Kurskan agj]]an suves. Se om [[Obojanin rajon]]an administrativine keskuz.

== Istorii ==
Eländpunktan aluz om pandud kuti lidnuz vll 1649−1650. Obojan' sai makundan lidnan oficiališt statusad vl 1779. Raudtesarak tuli lidnha vl 1882. [[Toine mail'man soda|Toižen mail'man sodan]] aigan lidn oli okkupiruidud nacistoil (11. kül'mku 1941 — 18. uhoku 1943).

Obojan' šingotase sauvondmaterialiden pästandal (puapakoiden tegim), räzintehnižiden tegesiden pästandal, semniden tegimel, mugažo villän elevator radab. Äi eläjad ratas pit'kiden jüguavtoiden vedajikš.

== Geografijan andmused ==
Lidn sijadase rajonan suvipäivnouzmas, [[Psöl]]-jogen üläjoksmusen oiktal randal ({{lang-ru|Псёл}} 717 km pitte, [[Dnepr]]an hura ližajogi), 180 m ü.m.t. keskmäižel korktusel. Obojank-jogi ({{lang-ru|Обоянка}}) jagab lidnad poleti da lankteb Psölha. Matkad [[Kursk]]hasai om 59 km pohjoižhe orhal, 69 km avtotel vai 108 km raudtel. Toižed lähembaižed lidnad oma [[Stroitel' (lidn)|Stroitel']] (Belgorodan agj) 50 km suvhe orhal vai 55 km avtotedme, i [[Sudž]] 70 km päivlaskmha orhal vai 83 km avtotedme. «Kursk — [[Belgorod]]»-avtote (M2-trass, E105-maršrutan pala) ümbärdab lidnan tobmad palad päivlaskmaspäi, edel 2008. vot läbiti keskuzpalad. ''Obojan'-raudtestancii'' radab lidnan suves, se om 31-kilometrižen sarakon lopstancii Ržav-stancijaspäi (ven. ''Ржава'').

Obojan' om lidnankundan üks'jäine eländpunkt. Lidnankundan pind — 11,48 km².

== Eläjad ==
Vl 1939 lidnan ristitišt oli 7 850 eläjad. Vn 2010 Venäman rahvahanlugemižen mödhe eläjiden lugu oli 15 671 ristitud, rajonan nell' ühesandest. Kaikiš suremb lidnan ristitišt oli 13 426 eläjad vl 1916 i 15 700 eläjad vll 1996−1998. [[Ortodoksine hristanuskond|Ortodoksižen hristanuskondan]] Ph. Aleksandr Nevalaine-ruhtinasen päjumalanpert' (om saudud vll 1891−1907), ph. Stroican päjumalanpert' (om saudud vll 1891−1908), koume jumalanpertid i časoun' oma olmas lidnas.<ref>[http://sobory.ru/geo/locat/5036 Obojan'-lidnan pühäpertid ''sobory.ru''-saital.] {{ref-ru}}</ref>

Rahvahad (2010): [[venälaižed]] — 94,8%, [[čiganalaižed]] — 2,2%, [[ukrainalaižed]] — 1,4%, toižed rahvahad — 1,6%.

Professionaližen opendusen aluzkund om Obojanin agrariž-tehnine tehnikum<ref>[http://оат46.рф/ Obojanin agrariž-tehnižen tehnikuman sait (''оат46.рф'').] {{ref-ru}}</ref>, Obojanin pedagogine kolledž, Kurskan kul'turkolledžan filial.

== Galerei ==
<gallery mode="packed" heights="125px">
Oboyan, Administration of District.jpg|Obojanin rajonan tobmuden sauvuz
Собор Александра Невского (Обоянь).jpg|Ph. Aleksandr Nevalaižen päjumalanpert'<br />(vn 2012 nägu)
Oboyan normal school.jpg|Pedagogine kolledž
Oboyan culture center.JPG|Obojanin kul'turkeskuz
Oboyan Train Station (view from railways).JPG|Raudtestancii<br />vl 2010
</gallery>

== Homaičendad ==
<references />

== Irdkosketused ==
* [http://www.oboyan.org/ Lidnankundan oficialine sait (''oboyan.org'').] {{ref-ru}}
{{Commons|Category:Oboyan}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Obojanin rajon|*]]
