{{Eländpunkt
 | Nimi = Kudimkar<br />Кудымкар <small>(ven. i perm.-komin)</small>
 | Lidnanznam = Coat of Arms of Kudymkar.png
 | Flag = Flag of Kudymkar (Perm krai).png
 | Lidnanznam text = Kudimkaran lidnanznam
 | Flag text = Kudimkaran flag
 | Valdkund = Venäma
 | Eläjiden lugu = 31,265
 | Voz' = 2017
 | Pind = 25.3
 | Fail = Kudymkar Collage 01.png
 | Pämez' = Ivan Mehonošin<br />(sügüz'ku 2014—)
 | Telefonkod = +7-34260-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Kudimkar''' ([[venän kel'|ven]]. i {{lang-koi|Кудымкар}}) om [[Venäma]]n lidn da lidnümbrik [[Permin rand]]an päivlaskmas. Se om [[Permin Komin ümbrik]]on i [[Kudimkaran rajon]]an keskuz, ei mülü rajonha.

== Istorii ==
Kudimkaran lidnuz oli olmas 7. voz'sadaspäi (nüg. lidnan keskuz). Eländpunkt mainitase kirjutadud purtkiš ezmäižen kerdan kuti Kudimkar vl 1579.

Vozil 1931 Kudimkar-külä kändihe lidnanvuiččeks žiloks. Žilo sai lidnan statusad vl 1938. Kudimkar oli [[Permin Komin avtonomine ümbrik|Permin Komin avtonomižen ümbrikon]] (Federacijan subjektan) administrativižeks keskuseks vn 2005 tal'vkun 1. päivhäsai.

== Geografijan andmused ==
Lidn sijadase In'v-jogen randoil ([[Kam (jogi)|Kaman]] oiged ližajogi), 180 m ü.m.t. keskmäižel korktusel. Matkad [[Perm'|Permihesai]] om 201 km suvipäivnouzmha avtotedme. Lähembaine lidn om [[Čormoz]] 89 km suvipäivnouzmha orhal vai 200 km avtotedme.

Klimat om [[ven vö|ven]]. Voden keskmäine lämuz +1,7 C°, vilukun lämuz — −14,5 C°, heinkun +18,0 C°. Paneb sadegid 517 mm vodes.

== Eläjad ==
Vl 2010 eläjiden lugu oli 28 967 ristitud. Lidnan kaikiš suremb ristitišt oli vozil 1989−2001, 33..34 tuh. eläjid. Medicinine škol, pedagogine kolledž i Permin Komin opendajiden radmahtoiden paremboičendan institut oma lidnas.

Vn 2010 kaiken Venäman rahvahanlugemižen mödhe, 53% eläjid oma [[permin komilaižed]], 45% — [[venälaižed]], 2% — toiženke rahvahudenke.

== Irdkosketused ==
* [http://www.admkud.ru/ Kudimkar-lidnümbrikon tobmuden oficialine sait (''admkud.ru'').] {{ref-ru}}
{{Commons|Category:Kudymkar}}

{{Permin randan lidnad}}

[[Kategorii:Kudimkar| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Permin Komin ümbrik|*]]
