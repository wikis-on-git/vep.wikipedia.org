{{Eländpunkt
 | Nimi = Kudimkar<br />Кудымкар <small>(ven. i perm.-komin)</small>
 | Lidnanznam = Kudymkar COA (2008).gif
 | Flag = Flag of Kudymkar (Perm krai).png
 | Lidnanznam text = Kudimkaran lidnanznam
 | Flag text = Kudimkaran flag
 | Valdkund = Venäma
 | Eläjiden lugu = 29,807
 | Voz' = 2021
 | Pind = 25.3
 | Fail = Kudymkar Collage 01.png
 | Pämez' = Natal'ja Stojanova<br />(keväz'ku 2020—)
 | Telefonkod = +7-34260-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Kudimkar''' ([[venän kel'|ven]]. i {{lang-koi|Кудымкар}}) om [[Venäma]]n lidn da lidnümbrik [[Permin rand]]an päivlaskmas. Se om [[Permin Komin ümbrik]]on i [[Kudimkaran rajon]]an keskuz, ei mülü rajonha.

== Istorii ==
Kudimkaran lidnuz oli olmas 7. voz'sadaspäi (nüg. lidnan keskuz). Eländpunkt mainitase kirjutadud purtkiš ezmäižen kerdan kuti Kudimkar vl 1579.

Vozil 1931 Kudimkar-külä kändihe lidnanvuiččeks žiloks. Žilo sai lidnan statusad vl 1938. Kudimkar oli [[Permin Komin avtonomine ümbrik|Permin Komin avtonomižen ümbrikon]] (Federacijan subjektan) administrativižeks keskuseks vn 2005 tal'vkun 1. päivhäsai.

Kudimkar šingotase sömtegimištol: maidon edheotand, lihakombinat, leibän, sömän i ploduiden kombinatad.

== Geografijan andmused ==
Lidn sijadase In'v-jogen randoil ([[Kam (jogi)|Kaman]] oiged ližajogi), 180 m ü.m.t. keskmäižel korktusel. Matkad [[Perm'|Permihesai]] om 201 km suvipäivnouzmha avtotedme. Lähembaine lidn om [[Čormoz]] 89 km suvipäivnouzmha orhal vai 200 km avtotedme.

Klimat om [[ven vö|ven]]. Voden keskmäine lämuz +1,7 C°, vilukun lämuz — −14,5 C°, heinkun +18,0 C°. Paneb sadegid 517 mm vodes.

== Eläjad ==
Vl 2010 eläjiden lugu oli 28 967 ristitud. Lidnan kaikiš suremb ristitišt oli 33..34 tuh. eläjid vozil 1989−2001.

Vn 2010 kaiken Venäman rahvahanlugemižen mödhe, 53% eläjid oma [[permin komilaižed]], 45% — [[venälaižed]], 2% — toiženke rahvahudenke.

[[Ortodoksine hristanuskond|Ortodoksižen hristanuskondan]] ph. Mikulai-čudonsädajan päjumalanpert'<ref>[http://sobory.ru/geo/locat/12152 Kudimkaran pühäpertid ''sobory.ru''-saital.] {{ref-ru}}</ref> om avaitud lidnas vl 1796.

Medicinine škol, Permin Komin professionaliž-pedagogine kolledž<ref>[http://kppt.ru/ Permin Komin professionaliž-pedagogižen kolledžan sait (''kppt.ru'').] {{ref-ru}}</ref>, Permin Komin agrotehnine tehnikum<ref>[http://kpselhos.ru/ Permin Komin agrotehnižen tehnikuman sait (''kpselhos.ru'').] {{ref-ru}}</ref> i Permin Komin opendajiden radmahtoiden paremboičendan institut ratas lidnas.

Edeline lidnan pämez' om Ivan Mehonošin (sügüz'ku 2014 — keväz'ku 2020).

== Galerei ==
<gallery mode="packed" heights="125px">
Kudymkar Karkerku.JPG|Lidnan administracijan sauvuz (2010)
Министерство по делам Коми-Пермяцкого округа Пермского края (Кудымкар) - panoramio.jpg|Permin randan ministruz Perin Komin ümbrikon azjoiš (2015)
Church in kudymkar 01.jpg|Ph. Mikulai-čudonsädajan päjumalanpert', vn 2015 nägu
Театр им. М. Горького (Кудымкар) - panoramio.jpg|Permin Komin ümbrikon dramteatr Gor'kijan nimed (2015)
Kudymkar, 50th Anniversary of October street, 30 (2).jpg|Erazvuiččiden organizacijoiden ofispert' (2021, ende okrispolkom:an sauvuz)
</gallery>

== Homaičendad ==
<references />

== Irdkosketused ==
* [http://www.admkud.ru/ Kudimkar-lidnümbrikon tobmuden oficialine sait (''admkud.ru'').] {{ref-ru}}
{{Commons|Category:Kudymkar}}

{{Permin randan lidnad}}

[[Kategorii:Kudimkar| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Permin Komin ümbrik|*]]
