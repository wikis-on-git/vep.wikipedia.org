{{Eländpunkt
 | Nimi = Plavsk<br />Плавск
 | Lidnanznam = Gerb-Plavsky-region.gif
 | Flag =
 | Lidnanznam text = Plavskan lidnanznam
 | Flag text = Plavskan flag
 | Valdkund = Venäma
 | Eläjiden lugu = 15,920
 | Voz' = 2018
 | Pind = 8.64
 | Fail = Ночной г.Плавск.jpg
 | Pämez' = Ol'ga Vorobei<br />(reduku 2018—)
 | Telefonkod = +7-48752-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Plavsk''' ({{lang-ru|Плавск}}) om [[Venäma]]n lidn da lidnankund [[Tulan agj]]an suvipalas. Se om [[Plavskan rajon]]an administrativine keskuz.

== Istorii ==
Eländpunktan aluz om pandud vl 1671 kuti ''Sergijevskoje''-žilo, nimitihe jumalanpertin pühämehen mödhe. Žilo šingotihe teravas leibän torguindtel suvespäi pohjoižhe. «Tul — [[Kursk]]»-raudtekeskust läbiti žilod vl 1868, saudihe trahmalantegint i raudantegint. Kätihe Sergijevskojen rajonan keskuseks vn 1924 semendkus. Udesnimitihe žilod da rajonad nügüdläižikš i anttihe lidnan statusad ezmäižikš vn 1926 22. päiväl uhokud, kätihe ''Plavskoje-žiloks'' sil-žo vodel 6. päiväl sügüz'kud. Oli Plavsk-radnikžiloks vn 1935 elokuspäi. Sai lidnan statusad tošti vn 1949 10. päiväl semendkud. Lidnan ümbrišt oli alastunu redustandale onetomuden jäl'ghe [[Černobil'|Černobiliš]] vl 1986.

Plavsk šingotase mašinansauvomižen tegimel<ref>[http://www.plava.ru/ Plavskan mašinansauvomižen tegimen sait (''plava.ru'').] {{ref-ru}} {{ref-en}} {{ref-es}}</ref> ([[separator]]ad söm-, zell'- i kivivoitegimišton täht), mugažo pompstancijal kivivoinveimenno. Nevondkundaližen aigan spirttegim i avtokohenduztegim radoiba mugažo.

== Geografijan andmused ==
Lidn sijadase rajonan pohjoižpäivnouzmas da sen röunanno, Plav-jogen randoil ({{lang-ru|Плава́}} 89 km pitte, [[Okanjogi|Okan]] oigedpol'ne bassein), 190 m ü.m.t. keskmäižel korktusel. Marmižk-ližajogi (ven. ''Мармыжка'' 42 km pitte) oiktalpäi i Lokn-ližajogi (ven. ''Локна'' 21 km pitte) huralpäi lanktas Plavha lidnan keskuzpalas i päivlaskmas. Matkad [[Tul]]hasai om 58 km pohjoižhe-pohjoižpäivnouzmha orhal, 61 km avtotel vai 63 km raudtel. Lähembaižed lidnad oma [[Ščokino]] i [[Sovetsk (Tulan agj)|Sovetsk]] 35..40 km pohjoižpäivnouzmha-pohjoižhe. ''Plavsk''-raudtestancii radab lidnas. «Krim»-avtote (M2-trass, Ukrainan röunannoks) läbitab lidnad.

Plavsk om lidnankundan üks'jäine eländpunkt. Lidnankundan pind — 8,64 km².

== Eläjad ==
Vl 1939 radnikžilon ristitišt oli 10 008 eläjad, vl 1959 lidnan — 12 354 eläjad. Vn 2010 Venäman rahvahanlugemižen mödhe lidnan eläjiden lugu oli 16 165 ristitud, rajonan nell' seičemendest. Lidnan ristitišt vajehtase 15..16 tuhad eläjid röunoiš vspäi 1989 (kaikiš suremb oli 16 800 rist. vl 2003). [[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/3003 Plavskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,0%, [[ukrainalaižed]] — 1,3%, [[armenijalaižed]] — 1,2%, toižed rahvahad — 2,5%.

Professionaližen opendusen aluzkund om Tulan maižanduzkolledžan Plavskan filial.<ref>[http://www.tchk071.ru/?page_id=4803 Plavskan filial Tulan maižanduzkolledžan ''tchk071.ru''-saital.] {{ref-ru}}</ref>

== Galerei ==
<gallery mode="packed" heights="125px">
Plavsk Administration building.jpg|Lidnan tobmuden pert'<br />(2011)
Церковь в Плавске.jpg|Ph. Sergii Radonežalaižen jumalanpert'<br />(vn 2015 nägu)
Братская могила №2.jpg|Keskškol nomer 2 M2-trassanno (2008). Suren sodan velleskaum om ezimal
Плавск. Дом культуры и памятник Ленину. 06-06-2012г. - panoramio.jpg|Kul'turkeskuz
Plavsk Railway Station building.jpg|Raudtestancijan sauvuz
</gallery>

== Homaičendad ==
<references />

== Irdkosketused ==
* [http://plavskiy.tularegion.ru/administration/mo-poseleniya/mo-g-plavsk/ Lidnan lehtpoled rajonan tobmuden aluzkundoiden ''plavskiy.tularegion.ru''-saital.] {{ref-ru}}
{{Commons|Category:Plavsk}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Plavskan rajon|*]]
