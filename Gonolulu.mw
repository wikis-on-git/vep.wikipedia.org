{{Eländpunkt
 | Nimi = Gonolulu<br />Honolulu
 | Lidnanznam = Seal of Honolulu, Hawaii.svg
 | Flag = Flag of Honolulu, Hawaii.svg
 | Lidnanznam text = Gonolulun lidnanznam
 | Flag text = Gonolulun flag
 | Valdkund = Amerikan Ühtenzoittud Valdkundad
 | Eläjiden lugu = 359,870
 | Voz' = 2017
 | Pind = 68.4
 | Fail = HonoluluM.png
 | Pämez' = Kirk Kolduell<br />(2010.<br />viluku 2013—)
 | Telefonkod = +1-808
 | Aigvö = [[UTC]]−10
}}
'''Gonolulu''' ([[anglijan kel'|angl]]. i [[gavajan kel'|gav]].: ''Honolulu'', angl. virkand [ˌhɒnəˈluːluː], gavajan [honoˈlulu]) om [[Amerikan Ühtenzoittud Valdkundad|AÜV:oiden]] lidn. Se om [[Havajad]]-štatan pälidn da kaikiš suremb lidn. Gonolulun ümbrikon administrativine keskuz sijadase neciš lidnas.

== Istorii ==
Ezmäine [[polinezijalaižed|polinezijalaižiden]] žilo oli olmas 11. voz'sadal. Vozil 1804−1812 [[gavajalaižed|gavajalaižiden]] Kameamea I-kunigahan rezidencii oli nügüd'aigaižen lidnan Vaikiki-rajonas. Havajad mülüdas AÜV:oihe vspäi 1898. Nügüdläižen eländpunktan aluz om pandud vl 1906 kuti meriport. Se sai lidnan statusad vl 1907.

Lidn om mail'man järed transportine ristte [[Tün' valdmeri|Tünen valdmeren]] keskes, turizman keskuz i kurort. Gonolulu šingotase mugažo elektrotehnižen tegimištol, tervhudenkaičendan aluzkundoil, navigacijan kompanijoil i aviakompanijoil, Päivnouzmaižen Azijan tavaroiden terminalil, bankoil (vaiše sijaližed bankad oma olmas saril).

== Geografijan andmused ==
Lidn otab [[Havajiden sared|Havajiden sariden]] Oahu-saren suvipäivnouzmašt palad, sijadase 6 m keskmäižel korktusel valdmeren pindan päl, 250 km suvhe [[Pohjoižtropik]]aspäi.

Klimat om [[tropine vö|tropine]] päivoikaz, keskmäine lämuz +23..+27 C° vodes ümbri. Paneb sadegid 434 mm vodes, kaikiš vähemb sulakus-sügüz'kus (7..18 mm kus). Gonolulu sijadase Koolau-mägisel'gan pautkidenno tulleinalaižes poles, ka paneb sadegid vähän.

== Eläjad ==
Vn 2010 AÜV:oiden rahvahanlugemižen mödhe eläjiden lugu oli 337 256 ristitud. Läz 1 mln ristituid elädas ezilidnoidenke — Gonolulun ümbrikos, se otab Oahu-sar't täuzin.

Lidnan edeline pämez' oli Piter Karlail (2010 reduku — 2013 viluku).

== Irdkosketused ==
* [http://www.honolulu.gov/ Lidnan da ümbrikon tobmuden aluzkundoiden oficialine sait (''honolulu.gov'').] {{ref-en}} <small>(+ äikel'ne känduz)</small>
{{Commons|Category:Honolulu, Hawaii}}

[[Kategorii:Gonolulu| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Havajiden lidnad]]
[[Kategorii:Havajad|*]]
