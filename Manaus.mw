{{10000}}
{{Eländpunkt
 | Nimi = Manaus
 | Lidnanznam = Brasão de Manaus.svg
 | Flag = Bandeira de Manaus.svg
 | Lidnanznam text = Manausan lidnanznam
 | Flag text = Manausan flag
 | Valdkund = Brazilii
 | Eläjiden lugu = 2,182,763
 | Voz' = 2019
 | Pind = 11,401.1
 | Fail = Collage Manaus.png
 | Pämez' = Artur Netu<br/>(viluku 2013—,<br />''Arthur Virgílio Neto'')
 | Telefonkod = +55-92-xxxx-xxxx
 | Aigvö = [[UTC]]−4
}}
'''Manaus''' (mugažo [[portugalijan kel'|portugalijan kelel]], virktas [mɐˈnaws], [mɐˈnawʃ], [maˈnaws]) om millionerlidn da municipalitet [[Brazilii|Brazilijan]] pohjoižes-lodehes. Se om [[Amazonas (štat)|Amazonas]]-štatan administrativine keskuz da sen kaikiš suremb lidn, valdkundan seičemenz' lidn eläjiden lugun mödhe.

== Istorii ==
Eländpunktan aluz om pandud vn 1669 24. päiväl redukud kut San-Žoze-du-Riu-Negru-fort (lidnuz, {{lang-pt|São José do Rio Negro}}) indejalaižiden manoa-heimon mal. Enamba voz'sadad žilo senno oli civilizacijan üks'jäižeks sareks ümbrištos. Vl 1832 udesnimitihe nügüdläižikš kadonuden sodoiden da assimiläcijan tagut manoa-heimon mödhe. Sai lidnan statusad vl 1848 {{lang-pt|Cidade da Barra do Rio Negro}}-nimitusenke, kätihe Manausaks kaikenaigaižikš vn 1856 sügüz'kus.

Vll 1879−1912 lidn sai mail'man tetabut [[kaučuk]]säruläžundan tagut, tramvailikund oli olmas. Sid' kaučukan arvod kändihe odvikš, satusekaz aig tuli lophu, ristitišt poleni lujas. Anttihe municipalitetan statusad vl 1939. [[Toine mail'man soda|Toižen mail'man sodan]] jäl'ghe, konz Japonijan satused sodas Tünel valdmerel ližaduiba kaučukan arvoid, ka lidnan udessündutamine zavodihe kaičenus šingotadud infrastruktural. Vl 1957 valdkundan ohjastuz lahjoiči lidnale joudjan ekonomižen zonan statusad pid'oitelemha sidä, i vitkos, no Manausan ižanduz tegihe vägevaks da äisarakoližeks.

Manausan ižandusen alused oma mecan ümbriradmine, elektronikan pästand (mobiližed telefonad) i kivivoihimii. Lidn om kaiken sur'kulun Amazonasan basseinan torguind-, finansine da tegimištol'ne keskuz. Ekoturizm šingotase lidnan ümbrištos, londuseližen kaučukan i braziližen päkhmen keradandad oma siš tähäsai.

== Geografii da klimat ==
Lidn sijadase [[Amazonas]]an alangištos, [[Riu Negru (jogi)|Riu Negru]]-jogen lanktendanno sihe huralpäi, 92 m ü.m.t. keskmäižel korktusel. Matkad [[Brazilia]]-pälidnhasai om 1930 km suvipäivnouzmha orhal vai 3414 km avtotedme.

Klimat om mussonižen i [[ekvatorialine vö|ekvatorialižen]] röunal.

Municipalitet jagase kümneks nimitadud rajonaks. Niišpäi kaikiš suremb om Manaus-rajon 10 937 km² pindanke, no vaiše 24 854 ristitud (2010) elädas sen territorijal.

== Eläjad ==
Vl 2010 Brazilijan rahvahanlugemižen mödhe 1 802 014 ristitud elihe lidnas, štatan pol'. Vl 2012 lidnan eläjiden lugu oli 1 861 838 ristitud, lidnaglomeracijan — 2 283 906 ristitud (2,6 mln vl 2019, 11. sija valdkundas).

Eläjiden tobj pala om [[katoline jumalankodikund|katolikad]], [[protestantizm]]an äjad jumalankodikundad oma olmas lidnas mugažo.

== Transport ==
Erazvuiččen suruden avtobusad oma kundaližeks transportaks. Manausan port sättub i kožub merilaivoiden täht, hot' om pol'tošt tuhad kilometrid [[Atlantine valdmeri|Atlantižhe valdmerhesai]].

Rahvahidenkeskeine civiline «Manaus — Eduardu Gomeš»-lendimport (''MAO'', 3,1 mln passažiroid vl 2019, koumanz' valdkundas jüguiden ümbriradmižen mödhe — 117,7 tuh. tonnoid vl 2019) sijadase 14 km pohjoižhe lidnan keskusespäi. Tehtas reisid Brazilijan äjihe lidnoihe, [[Majami]]he, jügureisid [[Latinine Amerik|Latinižedme Amerikadme]], Majamihe i [[Lüksemburg]]ha.

== Homaičendad ==
<references />

== Irdkosketused ==
* [http://www.manaus.am.gov.br/ Lidnan tobmuden oficialine sait (''manaus.am.gov.br'').] {{ref-pt}}
{{Commons|Manaus}}

[[Kategorii:Manaus| ]]
[[Kategorii:Brazilijan lidnad]]
[[Kategorii:Eländpunktad kirjamišton mödhe]]
[[Kategorii:Amazonas (štat)|*]]
