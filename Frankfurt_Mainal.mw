{{Eländpunkt
 | Nimi = Frankfurt Mainal<br />Frankfurt am Main
 | Lidnanznam = Wappen Frankfurt am Main.svg
 | Flag = Flag of Frankfurt am Main.svg
 | Lidnanznam text = Frankfurtan Mainal lidnanznam
 | Flag text = Frankfurtan Mainal flag
 | Valdkund = Saksanma
 | Eläjiden lugu = 732,688
 | Voz' = 2015
 | Pind = 248.31
 | Fail = Frankfurt collage.jpg
 | Pämez' = Peter Fel'dmann (2012—)
 | Telefonkod = +49-69. +49-6101. +49-6109
 | Aigvö = tal'vel [[UTC]]+1,<br />kezal [[UTC]]+2
}}
{{Znamoičendad|Frankfurt}}
[[Fail:Ortsbezirke von Frankfurt am Main.png|thumb|left|250px|Lidnan 16 administrativišt ümbrikod i lidnrajoniden röunad (2005).]]
'''Frankfurt Mainal''' ({{lang-de|Frankfurt am Main}} [ˈfʁaŋkfʊɐt am ˈmaɪn]) vai muite '''Frankfurt''' «frankoiden ehtatuz») om järed lidn [[Saksanma]]n päivlaskmas, [[Gessen]]-federacijanman suves. Se om videnz' surtte lidn valdkundas da kaikiš suremb lidn Gessenas.

== Istorii ==
Eländpunkt mainitase ezmäižen kerdan vl 794, arni necil aigal [[Sur' Karl]] kucui Frankfurtan keragad edel [[Pühä Rimalaine imperii|Pühän Rimalaižen imperijan]] sädandad. [[Toine mail'man soda|Toižen mail'man sodan]] jäl'ghe lidn oli amerikaižiden sodavägiden evropižeks keskuseks.

== Geografijan andmused ==
Lidn seižub [[Main (Reinan ližajogi)|Main]]-jogen randoil, 112 m keskmäižel korktusel valdmeren pindan päl. Om olmas [[Rein — Main region]]an keskusen, se om kahtenz' surtte valdkundas eläjiden lugun mödhe (5,5 mln ristituid vl 2014).

Klimat om [[ven vö|ven]] pehmed. Voden keskmäine lämuz om +10,5 C°. Paneb sadegid 629 mm vodes, läz tazomäras vodes ümbri, lumikate oleleb 7 päiväd vilukus.

== Eläjad ==
Vl 2010 eläjiden lugu oli 679 664 ristitud, i 2 295 000 ristituid elihe lidnaglomeracijas.

== Ižanduz ==
Amussai lidn om bankoiden keskuz. [[Evropan keskuzbank]], [[Saksanman federaline bank]] da [[Frankfurtan fondbirž]] sijadasoiš lidnas. Saksanman viden järedan bankan päfaterad oma lidnas ([[Deutsche Bank]], [[Commerzbank]], [[DZ Bank]] da tž.).

Frankfurtan jarmank mainitase vspäi 1150. Nügüd' lidn om äiluguižiden ozutelendoiden da festivaliden sija. Ozutelendad: avtod (''IAA''), kirjad (''Frankfurter Buchmesse''), kulutajiden tavarad (''Ambiente''), muzik (''Musikmesse''), himii da farmacii (''Achema''), bumag (''Paperworld''), Raštvad (''Christmasworld''), čomuz (''Beautyworld''), elonmahtuz (''Tendence Lifestyle''), pidatuz (''Light and Building''). Festivaliden objektad: Muzejiden randird (''Museumsuferfest''), keramik (''Dippemess''), mecan päiväd (''Wäldchestag''), üläkorktad pertid (''Wolkenkratzer Festival'').

== Transport ==
Lidn da sen ümbrišt oma Evropan järedaks transporttesol'meks. 600 tuh. radsijid om lidnas, ka äjad radnikad ajeltas radho ezilidnoišpäi, i Frankfurtan ristitišt päiväl om läz üht millionad. Koume päraudtestancijad om olmas. Om järedoid erižtazoristteid avtoteil, sikš miše järed jügulendimport om lidnas.

Avtobusad, tramvaid, lidnelektrojonused, taksid da velosipedad oma kundaližeks transportaks lidnas. Kaik transportan toižendad mülüdas aglomeracijan kundaližhe ''Rhein-Main-Verkehrsverbund''-transportsistemha (''RMV''). Vspäi 1968 metro radab lidnas da ezilidnoiš (saks. ''U-Bahn'', vspäi 2010 om 9 jonod, 65 km raudteid, 86 stancijad, sidä kesken 27 manalaižed), sen ližaks lidnelektrojonused (saks. ''S-Bahn'') ühtenzoittas Frankfurtad ezilidnoidenke.

Rahvahidenkeskeine civiline lendimport (''FRA'') sijadase 12 km suvipäivlaskmha lidnan keskusespäi, sil om 4. sija Evropas matknikoiden mödhe (64,5 mln passažiroid vl 2017) da 1 sija jüguiden mödhe. Sišpäi tehtas reisid mail'man äjihe maihe, mugažo Saksanmadme.

== Irdkosketused ==
* [http://www.frankfurt.de/ Frankfurtan Mainal tobmuden sait (''frankfurt.de'').] {{ref-de}} {{ref-en}}
{{Commons|Frankfurt am Main}}

[[Kategorii:Frankfurt Mainal| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Gessen]]
