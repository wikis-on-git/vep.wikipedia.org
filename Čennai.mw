{{Eländpunkt
 | Nimi = Čennai (Madras)<br />சென்னை<br />Chennai
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 4,681,087<ref>[http://www.censusindia.gov.in/2011-prov-results/paper2/data_files/India2/Table_2_PR_Cities_1Lakh_and_Above.pdf Cities having population 1 lakh and above. The Registrar General & Census Commissioner, India.]</ref>
 | Voz' = 2011
 | Pind = 426
 | Fail = Chennai Central .jpg
 | Pämez' = Saidai Duraisami<ref>[http://www.chennaicorporation.gov.in/about-chennai-corporation/PublicCMSPages.do?do=listWhoswho About Corporation of Chennai.]</ref>
 | Telefonkod = +91-44
 | Aigvö = [[UTC]]+5:30
}}
'''Čennai''' ([[tamilan kel'|tamil.]] சென்னை, [[anglijan kel'|angl.]] Chennai; edel 1996 vot — '''''Madras''''') — om lidn [[Indii|Indijan]] suves, [[Tamilnad]]-štatan administrativine keskuz. Toine nimi om Čennapattanam. Kudenz' surtte lidn valdkundas, sen ristitišt om 4 681 087 mest (2011), lidnaglomeracijas — 8 653 521 mest<ref>[http://www.citypopulation.de/India-Agglo.html India: Major Agglomerations. — citypopulation.de.]</ref> (2011) (4nz' sija).

Čennajan aluz om pandud vl. 1639. Lidn sijadase Koromandelin randal, Indijan longibokaližel randištol, kudamb pezetase [[Indijan valdmeri|Indijan valdmeren]] [[Bengaline laht|Bengaližen lahtan]] vedel. Erašti lidn nimitadas «Suviindijan verajaks».

== Geografii da klimat ==
Čennai sijadase Tamilnadan homendezbokas, merenrandaližes alangištos, sen keskkorktuz om 6 metrad meren pindan al, ülembaine korktuz — 60 m. Pidust' randištod levitase kuz'kilometraine Marin-letekül'bendrand, nece om toine pitte lidnan pläž mail'mas. Čennejas om 2 joged — Kuvam keskuses da Adjar suves. Bukingeman kanal (4 km pitte) om kaivatud merirandan paralleližikš da ühtenzoittab nenid jogid. Lidnan päivlaskmas oma Red-Hills-, Šolavaram- da Čembarambakkam-järved. Sikš ku gruntveded oma lujas solakahad, ka ottas jomvet neniš järvišpäi.

Klimat om subekvatorialine mussonidenke. Lämuden köläidused oma pened voden joksten. Vodes tobmad om räk da upar'. Sadegiden voden tobmad (a kaikes vodes — 1300 mm) tegese homendezbokaližen mussonan aigan (sügüz'kun lop — kül'mkun kesk). Lidn putub paksus Bengaližen lahtan cikloniden alle. Vodenkeskeine lämuz om + 28,8 °C.

== Administrativiž-territorialine jagand ==
[[Fail:Chennai-talukas.png|thumb|right|200px|Čennajan rajonad: 1. Egmor-Nungambakam. 2. Tondiarpet-fort. 3. Mambalam-Gindu. 4. Milapur-Triplikan. 5. Perambur-Purasavalkkam.]]
Lidnas om viž rajonad. Sur Čennai kogoneb, ičeze Čennajan ližaks, mugažo Kančipuram- da Tiruvallur-ümbrikoid.

Tegimišton päedheotandad oma Čennajan pohjoižes. Azjaline aktivižuz keskitadud lidnan keskuses. Eländfartalad da äiluguižed IT-kompanijoiden kontorad sijadase suves.

Čennajan kaikiš järedambad kaimdajad-lidnad oma: [[Mahabalipuram]] — suves, [[Čengalpattu]] — ehtbokas, [[Kančipuram]], [[Šriperumbudur]] da [[Arakkonam]] — päivlaskmas.

== Tobmuden aluskundad ==
[[Fail:Chennai High Court.jpg|thumb|left|200px|Madrasan ülembaine käskuzkund]]
Suren Čennajan tobmuden päaluskund om Čennajan municipalitet. Sen pämehed oma lidnan pämez' da hänen varapämez'. Mülükund — 155 deputatad.

Tamilnad-štatan ohjastuzkund da parlament sijadase mugažo Čennajas.

Käskuzkundaližen tombuden nimi om Madrasan ülembaine käskuzkund, kudamban juridižed valdatused oma väges [[Pudučerri]]š-ki ([[francijan kel'|franc.]] Pondišeri, Indijan ühthištterritorii).

Koume deputatad ezitaba Čennajad Indijan parlamentan alakodiš (Lok Sabh), 18 Čennajan deputatad oma Tamilnadan parlamentas.

== Homaičendad ==
{{Reflist}}

== Irdkosketused ==
* [http://www.chennaicorporation.gov.in/ Čennai-municipalitetan oficialine sait] {{ref-en}}
* [http://www.chennai.tn.nic.in/ Čennai-ümbrikon administracijan oficialine sait] {{ref-en}}

[[Kategorii:Indijan lidnad]]
[[Kategorii:Eländpunktad kirjamišton mödhe]]

[[ru:Ченнаи]]
