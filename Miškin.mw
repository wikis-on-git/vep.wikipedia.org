{{Eländpunkt
 | Nimi = Miškin<br />Мышкин
 | Lidnanznam = Coat of Arms of Myshkin (2007).jpg
 | Flag = Flag of Myshkin (2007).jpg
 | Lidnanznam text = Miškinan lidnanznam
 | Flag text = Miškinan flag
 | Valdkund = Venäma
 | Eläjiden lugu = 5,738
 | Voz' = 2017
 | Pind = 7.54
 | Fail = Мышкин.JPG
 | Pämez' = Evgenii Petrov<br />(reduku 2014—)
 | Telefonkod = +7-48544-xx-xxx
 | Avtokod = 76
 | Aigvö = [[UTC]]+3 ([[MSK]]+0)
}}
'''Miškin''' ({{lang-ru|Мышкин}}) om [[Venäma]]n lidn da lidnankund [[Jaroslavlin agj]]an päivlaskmas. Se om [[Miškinan rajon]]an administrativine keskuz da pala.

== Istorii ==
Eländpunkt mainitase 15. voz'sadaspäi. Se sai lidnan statusad vn 1777 3. päiväl elokud. Legendan mödhe, [[hir']] noustati ruhtinast jogen randal i muga hän päzui [[kü]]n koskendusespäi.

Miškin oli torgovanoiden lidnaks. Kadoti lidnan statusad i oli ''Miškino-žiloks'' vll 1927−1988, lidnanvuiččeks žiloks vspäi 1943, sid' Miškin-žiloks. Sai lidnan statusad tošti vl 1991.

Miškin šingotase turizmal (Hiren pert'kulu, puižed erižpertid, 5 muzejad, 140 tuhazesai turistad vodes), [[londuseline gaz|londuseližen gazan]] 5 kompressorcehal («[[Gazprom]]») i [[kivivoi]]n pompandan stancijal, mugažo [[villakod|kan'goiden]] edheotandal i radonmahtoiden keskusel.

== Geografijan andmused ==
Lidn sijadase [[Volg]]an hural korktal randal ([[Ribinskan vezivaradim]]), 110 m ü.m.t. keskmäižel korktusel. Om valdmoid turistlaivoiden täht. Ehtatim ühtenzoitab lidnan suvišt randirdad Volgan oiktanke randanke, «Uglič — [[Ribinsk]]»-avtote mäneb siš. Juhot'-jogi ({{lang-ru|Юхоть}}, 75 km pitte) lankteb Volgha oiktalpäi lidnad vaste. Lähembaine raudtestancii om saudud Volg-žilos 21 km pohjoižhe «Ribinsk — [[Bologoje]]»-raudtekeskustal. Matkad [[Jaroslavl'|Jaroslavlihesai]] om 87 km päivnouzmha orhal vai 100 km oiktadme avtotedme. Lähembaižed lidnad oma [[Uglič]] 30 km suvhe orhal vai 38 km avtotedme i [[Ribinsk]] 37 km pohjoižpäivnouzmha orhal keskushesai vai 46 km avtotel.

Miškin om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 5 932 ristitud, rajonan nell' seičemendest. Kaikiš suremb lidnan ristitišt oli 6 600 eläjad vll 1996−1998. [[Ortodoksine hristanuskond|Ortodoksižen hristanuskondan]] kaks' päjumalanpertid oma olmas lidnas: ph. Mikulain (om saudud vll 1766−1837) i Jumalanmaman Emäganpäivän (1805−1820).

Miškinan politehnine kolledž<ref>[http://pu34-msh.edu.yar.ru/ Miškinan politehnižen kolledžan sait (''pu34-msh.edu.yar.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references/>

== Irdkosketused ==
* [http://www.gorodmyshkin.ru/ Lidnankundan tobmuden aluzkundoiden oficialine sait (''gorodmyshkin.ru'').] {{ref-ru}}
{{Commons|Category:Myshkin}}

{{Jaroslavlin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jaroslavlin agjan lidnad]]
[[Kategorii:Miškinan rajon|*]]
