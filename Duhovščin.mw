{{Eländpunkt
 | Nimi = Duhovščin<br/>Духовщина
 | Lidnanznam = Dukhovshchina COA (Smolensk Governorate) (1780).png
 | Flag =
 | Lidnanznam text = Duhovščinan lidnanznam
 | Flag text =
 | Valdkund = Venäma
 | Eläjiden lugu = 4,103
 | Voz' = 2018-01-01
 | Pind = 10
 | Fail = Пушка А-19 122 мм на площади в Духовщине.jpg
 | Pämez' = Väčeslav Terent'jev<br />(sügüz'ku 2014—)
 | Telefonkod = +7-48166-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Duhovščin''' ({{lang-ru|Духовщи́на}}) om [[Venäma]]n lidn da lidnankund [[Smolenskan agj]]an keskuzpalan lodehes. Se om [[Duhovščinan rajon]]an administrativine keskuz, rajonan kahtenz' eländpunkt eläjiden lugun mödhe lidnanvuiččen [[Ozörnii (Smolenskan agj)|Ozörnii]]-žilon jäl'ghe.

== Istorii ==
Ende Pühän Hengen naižjumalankodi (ortodoksine hristanuskond) oli olmas lidnan territorijal 13.-14. voz'sadal. Eländpunkt mainitaškanzihe vspäi 1675. Duhovščin-žilo sai makundan lidnan statusad vn 1777 uhokun 18. päivän käskön mödhe, sirtihe makundan keskust Kaspl'-lidnaspäi (nüg. Kaspl'-2-žilo [[Smolenskan rajon]]as). Vn 1812 soda mureni lidnad znamasižešti. [[Toine mail'man soda|Toižen mail'man sodan]] aigan lidn oli okkupiruidud (15. heinku 1941 — 19. sügüz'ku 1943).

Duhovščin šingotase leibänkombinatal, mecan varhapanendal da sen pilindal. Nevondkundaližen aigan pöl'vhantegim radoi.

== Geografijan andmused ==
Lidn sijadase rajonan suvipäivnouzmas, Vostic-jogen randal ({{lang-ru|Востица}}, [[Dnepr]]an üläjoksmusen oigedpol'ne bassein), 220 m ü.m.t. keskmäižel korktusel. Matkad [[Smolensk]]hasai om 49 km suvhe-suvipäivlaskmha orhal vai 57 km avtotel. Toižed lähembaižed lidnad oma [[Demidov (lidn)|Demidov]] 57 km päivlaskmha orhal vai 115 km avtotedme, i [[Jarcevo]] 23 km suvipäivnouzmha orhal vai 25 km avtotedme. «Smolensk — [[Nelidovo]]»-avtote läbitab lidnan keskuzpalad i ümbärdab päivnouzmaspäi.

Pölvhantegimen žilo ({{lang-ru|посёлок Льнозавод}}, 63 rist. vl 2018) mülüb lidnankundha Duhovščinan ližaks. Lidnankundan pind — 10,94 km².

== Eläjad ==
Vl 1939 lidnan ristitišt oli 3 864 eläjad. Vl 2012 lidnan eläjiden lugu oli 4 225 ristitud, lidnankundan — 4 307 ristitud, rajonan kaks' seičemendest. Kaikiš suremb lidnan ristitišt oli 6 600 eläjad vl 1913 i enamba 5,5 tuhad eläjid vll 1989−1998 (5 800 rist. vll 1992−1996). Kaik 4 166 ristitud elihe lidnankundas vl 2018. [[Ortodoksine hristanuskond|Ortodoksižen hristanuskondan]] Pühän Hengen tulendan pühäpert' (1811−1819) om olmas lidnas.<ref>[http://duhovschina-smol.cerkov.ru/ Pühän Hengen tulendan pühäpertin sait (''duhovschina-smol.cerkov.ru'').] {{ref-ru}}</ref>

Rahvahad (2010): [[venälaižed]] — 96,7%, toižed rahvahad — 3,3%.

Professionaližen opendusen aluzkund om Duhovščinan agrotehnine tehnikum.

== Homaičendad ==
<references />

== Irdkosketused ==
* [http://gorduh.admin-smolensk.ru/ Lidnankundan oficialine sait (''gorduh.admin-smolensk.ru'').] {{ref-ru}}
* [http://duhov.admin-smolensk.ru/ Lidnan da rajonan Administracijan sait (''duhov.admin-smolensk.ru'').] {{ref-ru}}
{{Commons|Category:Dukhovshchina}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Duhovščinan rajon|*]]
