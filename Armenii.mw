{{10000}}
{{Valdkund
| Nimi = Armenijan Tazovaldkund<br />Հայաստանի Հանրապետություն<br /><small>(''Hajastani Hanrapetutjun'')</small>
| Valdkundznam = Coat of arms of Armenia.svg
| Flag = Flag of Armenia.svg
| Valdkundznam text = Armenijan valdkundznam
| Flag text = Armenijan flag
| Pälidn = Jerevan
| Eläjiden lugu = 3,038,217<ref>[https://www.cia.gov/library/publications/the-world-factbook/geos/am.html Armenijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 29,743
| Kart = Neutralmaparmenia.PNG
| Kel' = [[armenijan kel'|armenijan]]
| Valdkundan pämez' = [[Sarkisän Armen|Armen Sarkisän]]
| Päministr = [[Pašinän Nikol|Nikol Pašinän]]
| Religii = [[hristanuskond]]
| Valüt = [[armenijan dram]] (AMD)
| Internet-domen = [[.am]], [[.հայ]]
| Telefonkod = +374
| Aigvö = [[UTC]]+4
}}
{{Znamoičendad|Armenii (znamoičendad)}}
'''Armenii''' ({{lang-hy|Հայաստան}}, ''Hajastan''), täuz' oficialine nimi — '''Armenijan Tazovaldkund''' ({{lang-hy|Հայաստանի Հանրապետություն}}, ''Hajastani Hanrapetutjun'' [hɑjɑstɑˈni hɑnɾɑpɛtuˈtʰjun]), om mererandatoi valdkund [[Evrazii|Evrazijas]], [[Kavkazantagaine|Kavkazantagaižes]]. Pälidn da kaikiš suremb lidn om [[Jerevan]].

== Istorii ==
Vn 1991 21. päiväl sügüz'kud Armenii tedištoiti ripmatomudes [[Nevondkundaline Ühtištuz|NSTÜ:späi]].

Armenijan edeližed Konstitucijad ({{lang-hy|Հայաստանի Սահմանադրությունը}} ''Hajastani Sahmanadrutjun''') oliba hüvästadud vozil 1863, 1922, 1936 i 1978. Vahvištihe valdkundan vident lugul Konstitucijad<ref>[http://www.constituteproject.org/ontology/Armenia?lang=en Armenijan Konstitucijan tekst ''constituteproject.org''-saital.] {{ref-en}}</ref> vn 1995 5. päiväl heinkud, se om väges voziden 2005 i 2015 kaiken rahvahan referendumiden jäl'ghe möhembaižidenke vajehtusidenke.

== Geografijan andmused ==
[[Fail:Armenia Topography.png|thumb|left|250px|Armenijan topografine kart.]]
Armenii om mavaldkundröunoiš [[Azerbaidžan]]anke päivnouzmas da suvipäivlaskmas (röunoiden piduz — 996 km), [[Iran]]anke suves (44 km), [[Turkanma]]nke päivlaskmas (311 km) da [[Gruzii|Gruzijanke]] pohjoižes (219 km). Ühthine röunoiden piduz — 1570 km. Valdkundan pind — 29 743 km².

Znamasine jogi om [[Araks]] huranke [[Razdan (jogi)|Razdan]]-ližajogenke ([[Kur (jogi, lankteb Kaspijan merhe)|Kuran]] bassein). Kaikiš suremb järv om reskveden [[Sevan]] (1240 km²). [[Mec]] otab territorijan üks'toštkümnendest (2018).

Londuseližed pävarad oma [[metall]]ad: [[kuld]], [[vas'k]], [[molibden]], [[cink]], [[alüminii|boksitad]].

== Politine sistem ==
[[Fail:HH-karavarutyun1.jpg|thumb|right|250px|Armenijan ohjastusen pert' Tazovaldkundan torgul, [[Jerevan]].]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-hy|Հայաստանի Նախագահ}}, ''Hajastani Nakhagah''), radab Konstitucijan garantaks. Parlamentan ühtnijad valitas händast seičemeks vodeks, vaiše ühten strokun voimuz om olmas. Prezident paneb päministrad (armen. վարչապետ ''Varčapet'') radsijha parlamentan kandidatan ezitamižen mödhe, sid' paneb ohjastusen mehid päministran taričendan mödhe.

Parlament ({{lang-hy|խորհրդարան}}, ''Horhrdaran'') om üks'kodine Nacionaline Suim ({{lang-hy|Հայաստանի Ազգային Ժողով}}, ''Hajastani Azgajin Žogov'') 105 ühtnijanke. Kaik rahvaz änestab sen kandidatoid kerdan vides vodes.

Prezidentan järgenduseližed valičendad oliba parlamentas ezmäižen kerdan vn 2015 Konstitucijan kohendusen jäl'ghe (ende kaik rahvaz valiči) vn 2018 2. päiväl keväz'kud, [[Armen Sarkisän]] om vahvištadud (101 än' 105:späi, 96,19%). Parlamentan ühtnijoiden järgenduseližed valičendad oliba vn 2017 2. päiväl sulakud. Se ei vahvištand päministrad radsijha kaks' kerdad i om pästtud radmaspäi vn 2018 1. päiväl kül'mkud. Edelstrokuižed valičendad lindäs vn 2018 9. päiväl tal'vkud. [[Nikol Pašinän]] radab päministran vs 2018 semendkun 8. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Armenijan administrativiž-territorialine jagand]].''

Armenii jagase 10 agjaks ({{lang-hy|մարզ}} ''marz'') da [[Jerevan]]-lidnankundaks. Pälidnankund alajagase rajonikš. Agjad alajagasoiš kundoikš. Vl 2011 kaik oli 932 kundad, sidä kesken 871 küläkundad da 61 lidnankundad.

== Eläjad ==
Vn 2011 Armenijan rahvahanlugemižen mödhe eläjiden lugu oli 3,018,854 ristitud. Kaikiš suremb ristitišt oli 3,633,300 eläjad vl 1992.

Rahvahad (enamba 0,4% vn 2011, ozutadud rahvahudenke): [[armenijalaižed]] — 98,1%, [[jezidalaižed]] — 1,2%, [[venälaižed|venänikad]] — 0,4%, toižed rahvahad — 0,3%.

Uskondan mödhe (2011): [[Armenijan apostoline jumalankodikund|Armenijan apostoližen jumalankodikundan]] [[hristanuskond|hristanuskojad]] — 92,6%, [[protestantizm|evangelistad]] — 1,0%, toižed uskojad — 2,4%, religijatomad — 1,1%, märhapanendata — 2,9%.

Lidnoiden eläjiden pala oli 63,3% vl 2011 (vl 1991 — 69,5%). Lidnalaižiden pol' eläb [[Jerevan]]as. Toižed järedad lidnad (enamba 80 tuh. ristituid vl 2014, surembaspäi penembha): [[Gümri]], [[Vanadzor]]. Vl 2011 kaik oli 48 lidnad valdkundas.

== Ižanduz ==
Vl 2009 Armenijan päeksport oli [[vas'k]] da sen ühthesuladused (23%), [[raud]]an ühthesuladused (13%), [[alkogoližed jomad]] (10%), [[diamant]]ad (9%), [[alüminii]] da sen ühthesuladused (9%); toine eksport — [[kuld]] (5%), [[kofe]] (2%), [[cink]], [[cement]], [[stökoltegesed]].

== Homaičendad ==
<references />

== Irdkosketused ==
* [http://www.president.am/ Armenijan prezidentan oficialine sait (''president.am'').] {{ref-hy}} {{ref-ru}} {{ref-en}}
* [http://www.gov.am/ Armenijan ohjastusen oficialine sait (''gov.am'').] {{ref-hy}} {{ref-en}} {{ref-ru}}
* [http://www.parliament.am/ Armenijan parlamentan oficialine sait (''parliament.am'').] {{ref-hy}} {{ref-ru}} {{ref-en}} {{ref-fr}}
{{Commons|Armenia}}

{{Evrop}}
{{Azii}}

[[Kategorii:Armenii| ]]
