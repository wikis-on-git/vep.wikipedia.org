{{Eländpunkt
 | Nimi = Šen'čžen'<br />深圳<br /><small>''(Shēnzhèn)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 10,630,000
 | Voz' = 2014
 | Pind = 1,991.64
 | Fail = Shenzhen city montage.png
 | Pämez' = [[Süi Cin']] (许勤)
 | Telefonkod = +86-755
 | Aigvö = [[UTC]]+8
}}
'''Šen'čžen'''' ([[kitain kel'|kit.]]: 深圳, [[pin'jin']]: ''Shēnzhèn'', sana sanha «süvä pöudoidenkeskeine sija») om [[Kitai]]n lidn [[Guandun]]-agjas, sen kahtenz' surtte lidn ([[Guančžou]]n jäl'ghe), agjale alištusen lidn.

Se om Kitain surembaine elektrotehnižen tegimišton da il'mtorguindan keskuz.

== Istorii ==
Nügüdläižen lidnan sijas lidnalaine eländpunkt oli olmas 4. voz'sadaspäi meiden erad. Eländpunkt johtutase ezmäižen kerdan vl 1410, nügüdläižen lidnan aluz om pandud vl 1979.

Vl 1980 semendkun 1. päiväl Kitain ühten specialižiš ižanduzzonoišpäi aluz om pandud tulijan lidnan nelläs rajonas vedatamha investicijoid valdkundha. Aigan joksten vs 2010 heinkuspäi kaik lidn tegihe mugoižen zonan nügüdläižiš röunoiš.

== Geografijan andmused ==
Lidn sijadase Kitain suves, [[Čžuczän|Hel'mjogen]] suhišton hural randal. Kitain toižed sured lidnad oma läz: [[Honkong]] om ani suviröunan taga, [[Dunguan']] seižub pohjoižpolel, [[Guančžou]] (agjan pälidn) sijadase pohjoižpolehe edemba.

[[Kitain Suvimeri|Kitain Suvimeren]] randanpird otab 230 km Šen'čženin röunoiš. Se om jagadud kahthe palaha Koulunan pol'sarel. Lidnan keskuz seižub 12 metrad valdmeren pindan päl korktusel. Lidnan röunoiš mägiden korktuz sase 944 metrhasai.

Klimat om [[subtropine vö|subtropine]] mussonine, neps da räk. Heinkun da elokun keskmäine lämuz om +29°C, vilukun da uhokun — +16°C. Paneb sadegid 1935 mm vodes. Kezal om vihmsezon, paneb 320-350 mm kus. Kuivsezonal (kül'mku-uhoku) paneb 25-50 mm kus.

Šen'čžen' jagase 4 lidnrajonha-ümbrikho (Lohu, Futän', Nan'šan', Jantan') da 6 ezilidnümbrikho. Nened 10 rajonad alajagase 59 alaümbrikho.

== Eläjad ==
Vn 2010 kaiken Kitain rahvahanlugemižen mödhe, lidnrajoniden ristitišt om 3 538 275 eläjad, pind — 412 km².

== Ižanduz ==
Šen'čženin [[kogosüdäiprodukt]] om 1,6 trln CNY (260 bln US$ vl 2014, nellänz' sija valdkundas [[Pekin]]an, [[Šanhai]]n da [[Guančžou]]n jäl'ghe).

[[Huawei]] da [[BYD Auto]] mail'man kompanijoiden päfaterad sijadase lidnas, mugažo [[Foxconn]]- da [[Lenovo]]-kompanijoiden tegimed. [[iPhone]]- da [[iPad]]-ladimiden tobjad palad tehtas Šen'čženiš.

Ižandusen uded da znamasižed sarakod oma biotehnologine tegimišt, rahaazjoiden holituz, internet-industrii.

== Transport ==
Lidnan port otab 22 km mererandištod.

Avtobusad, metro, taksid da ehtatimed oma kundaližeks transportaks lidnan südäimes. Metro radab vspäi 2004 (vl 2014 5 jonod, 118 stancijad, 177 km raudted).

Rahvahidenkeskeine civiline «Šen'čžen' Baoan'»-lendimport (''SZX'') sijadase 35 kilometras lodeheze lidnan keskusespäi. Sišpäi tehtas reisid [[Azii|Azijan]] äjihe verhiže maihe, [[Evrop]]ha, [[AÜV]]:oihe da [[Egipt]]ha, mugažo Kitaidme.

== Homaičendad ==
<references />

== Irdkosketused ==
* [http://english.sz.gov.cn/ Šen'čžen'-lidnan Rahvahaližen ohjastusen oficialine sait.] {{ref-en}} {{ref-zh}}

[[Kategorii:Šen'čžen'| ]]
[[Kategorii:Guandun]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
