{{Valdkund
| Nimi = Madagaskaran Tazovaldkund<br />Repoblikan'i Madagasikara <small>(malag.)</small><br />République de Madagascar <small>(fr.)</small>
| Valdkundznam = Seal of Madagascar.svg
| Flag = Flag of Madagascar.svg|border
| Valdkundznam text = Madagaskaran štamp
| Flag text = Madagaskaran flag
| Pälidn = Antananarivu
| Eläjiden lugu = 25,683,610<ref>[https://www.cia.gov/library/publications/the-world-factbook/geos/ma.html Madagaskaran ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 587,041
| Kart = LocationMadagascar.png
| Kel' = [[malagasin kel'|malagasin]], [[francijan kel'|francijan]]
| Valdkundan pämez' = [[Radzaunarimampianina Eri|Eri Radzaunarimampianina]]
| Päministr = [[Ravelonarivu Žan|Žan Ravelonarivu]]
| Religii = [[paganuz|ezitatoiden kul't]], [[hristanuskond]]
| Valüt = [[madagaskaran ariari]] (MGA)
| Internet-domen = [[.mg]]
| Telefonkod = +261
| Aigvö = [[UTC]]+3
}}
{{Znamoičendad|Madagaskar (znamoičendad)}}
'''Madagaskaran Tazovaldkund''' ([[malagasin kel'|malagasikš]]: ''Repoblikan'i Madagasikara'', [[francijan kel'|francijaks]]: ''République de Madagascar''), om sar'hihe valdkund läz [[Afrik]]an päivnouzmašt randištod, [[Indine valdmeri|Indižes valdmeres]]. Pälidn da kaikiš suremb lidn om [[Antananarivu]].

== Istorii ==
Vn 1960 26. päiväl kezakud Madagaskar tedištoiti ičeze ripmatomudes [[Francii|Francijaspäi]].

Konstitucijan<ref>[http://www.constituteproject.org/ontology/Madagascar?lang=en Vn 2010 Madagaskaran Konstitucijan tekst ''constituteproject.org''-saital.] {{ref-en}}</ref> jäl'gmäine udištamine oli vn 2010 22. päiväl kül'mkud kaiken rahvahan referenduman jäl'ghe.

== Geografijan andmused ==
[[Fail:Madagascar Topography.png|thumb|left|250px|Madagaskaran topografine kart.]]
Madagaskar sijadase [[Madagaskar (sar')|Madagaskar]]-sarel (4nz' surtte mail'mas), nece sar' om 1600 km pitte da 600 km levette. Sen ühtes läz om severz'-se penid sarid.

[[Mozambik]] levigandeb päivlaskmha Madagaskaraspäi [[Mozambikan sal'm]]en kal't (419 km). [[Komoran Sared]] oma lodeheze Madagaskaraspäi, [[Mavrikii]] i francine [[Reün'jon]] — pohjoižpäivnouzmpoles sišpäi. Madagaskaran randad lainištab [[Indine valdmeri]]. Merirandan piduz om 4828 km.

Valdkundan kaikiš korktemb čokkoim om sambnu [[Marumukutru]]-vulkan Caratanan-mägimassivas saren pohjoižpoles, 2876 m valdmeren pindan päl. Päivnouzmaižed joged oma lühüdambad mi päivlaskmaižed, no niil [[gidroenergii|gidroenergetine potencial]] om olmas. Sarel om koume sured järved: [[Alautr]] (900 km²), [[Kinkuni]] (100 km²) i [[Ihutri]] (96..112 km²).

Klimat om räk [[tropine vö|tropine]] randištol, [[ven vö|ven klimat]] om man keskuzpalas. Paneb sadegid 320 millimetraspäi man suvipäivlaskmas 3500 millimetrhasai päivnouzmrandpolel, man keskuses [[Andžafi]]-mägiplatol (kus pälidn om) — 1400 mm vodes.

Londuseližed pävarad oma [[hrom|hromkivendod]], [[alüminii|boksitad]], [[kivihil']], [[vas'k]], [[kuld]] da [[grafit]]; erased toižed varad oma [[kivivoi]], [[kala]], [[tropižed mecad]] (kattas man territorijan nelländest), [[gidroenergii]].

== Politine sistem ==
[[Fail:Presidential office in Antananarivo Madagascar.JPG|thumb|right|250px|Madagaskaran prezidentan pert', [[Antananarivu]].]]
Ohjandusen form om unitarine konstitucine [[segoitadud ohjandusen form|prezidentiž-parlamentine]] tazovaldkund äjidenke partijoidenke. Valdkundan pämez' om prezident ({{lang-mg|}}, {{lang-fr|}}). Kaik rahvaz valičeb händast videks vodeks, hänel om koume strokud kaikiš surembaks. Sodakukerdusen aigan enzne prezident oli heittud vn 2009 17. päiväl keväz'kud. Prezident paneb päministrad radsijha. Edel järgenduseližid valičendoid ministrišt oli valdkundan realižeks käskusenandajaks tobmudeks.

Madagaskaran parlament om kaks'kodine. Üläkodi om Senat ({{lang-mg|Antenimieran-Doholona}}, {{lang-fr|Sénat}}) 33 ühtnijanke, sidä kesken 22 oma valitud kaikel rahvahal, 11 — pandas prezidental. Alakodi om Nacionaline Nevondkund (''Antenimieram-Pirenena/Assemblée Nationale''), kogoneb 160 deputatad-ühtnijad, kaik rahvaz valičeb heid nelläks vodeks.

Konstitucine käskuzkund kodvib käskusid, miše ned sättuižiba Konstitucijale.

Vn 2013 20. päiväl tal'vkud ühthižed prezidentan da parlamentan järgenduseližed valičendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Madagaskaran administrativiž-territorialine jagand]].''

Madagaskaran Tazovaldkund jagase 22 regionaks ({{lang-mg|faritra}}), kudambad ühtenzoittas 6 avtonomižhe agjaha (provincijha) ({{lang-mg|faritany mizakatena}}). Regionad alajagasoiš departamentoikš (niid om 119, {{lang-mg|departemanta}}). Jagadas departamentoid kommunikš ({{lang-mg|kaominina}}, niid om 1579). Kommunad edemba alajagasoiš 17,485 ''fokontany:he''.<ref>[http://www.webcitation.org/64jHAqXGw Presentation des resultats de la cartographie numerique en preparation du troisieme recensement generale de la population et de l'habitation (Digitaližen kartografijan rezul'tatoiden edestuz koumanden ühthižen eländsijiden i ristitišton lugemižen vaumištamižes). — Institut nationale de la statistique (INSTAT, ''instat.mg''), Madagaskaran ohjastuz.] {{ref-fr}}</ref>

== Eläjad ==
Madagaskaras elädas [[malagasijalaižed]]. Vn 2014 heinkus valdkundan ristitišt oli 23 201 926 eläjad. Kaikiš suremb ristitišt om nügüd'. Lidnalaižed oliba 37,9% vl 2019, lidnan eläjiden procent ližazi 4,5% joga vodel vspäi 2015.

Madagaskaran toižed sured lidnad (enamba 100 tuh. ristituid vl 2012<ref>[http://archive.is/20121209103455/http://www.world-gazetteer.com/wg.php?x=&men=gcis&lng=en&des=gamelan&srt=npan&col=adfhimoq&msz=1500&geo=-137 Madagascar: largest cities and towns and statistics of their population (Madagaskar: kaikiš järedambad lidnad i statistik niiden ristitištos). — ''World-gazetteer.com''.] {{ref-en}}</ref>, surembaspäi penembha): [[Tuamasin]], [[Ancirabe]], [[Fianarancua]], [[Mahadzang]], [[Tuliar]].

== Ižanduz ==
Madagaskaran päeksport om [[tekstil'tegesed]], [[kofe]], [[eriližmagutesed]] ([[vanil']] — 1nz' sija mail'mas); toine eksport — [[hrom]], [[nikel']], [[kivivoi]]n ümbriradmižen produktad, [[sahar (produkt)|sahar]], [[kala]], [[pu (material)|putegesed]].

== Homaičendad ==
<references />

== Irdkosketused ==
* [http://www.madagascar.gov.mg/ Madagaskaran Tazovaldkundan oficialine portal (''madagascar.gov.mg'').] {{ref-fr}} {{ref-mg}}
* [http://www.parcs-madagascar.com/ Madagaskaran puištoiden da kel'dtahoiden sait (''parcs-madagascar.com'').] {{ref-fr}} {{ref-en}} {{ref-it}} {{ref-de}}
{{Commons|Madagascar}}

{{Afrik}}

[[Kategorii:Madagaskar| ]]
