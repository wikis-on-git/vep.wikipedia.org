{{10000}}
{{Valdkund
| Nimi = Madagaskaran Tazovaldkund<br />Repoblikan'i Madagasikara <small>(malag.)</small><br />République de Madagascar <small>(fr.)</small>
| Valdkundznam = Seal of Madagascar.svg
| Flag = Flag of Madagascar.svg|border
| Valdkundznam text = Madagaskaran štamp
| Flag text = Madagaskaran flag
| Pälidn = Antananarivu
| Eläjiden lugu = 25,683,610<ref>[https://www.cia.gov/library/publications/the-world-factbook/geos/ma.html Madagaskaran ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 587,041
| Kart = LocationMadagascar.png
| Kel' = [[malagasin kel'|malagasin]], [[francijan kel'|francijan]]
| Valdkundan pämez' = [[Radzuelina Andri|Andri Radzuelina]]
| Päministr = [[Ntsai Kristian|Kristian Ntsai]]
| Religii = [[paganuz|ezitatoiden kul't]], [[hristanuskond]]
| Valüt = [[madagaskaran ariari]] (MGA)
| Internet-domen = [[.mg]]
| Telefonkod = +261
| Aigvö = [[UTC]]+3
}}
{{Znamoičendad|Madagaskar (znamoičendad)}}
'''Madagaskaran Tazovaldkund''' ([[malagasin kel'|malagasikš]]: ''Repoblikan'i Madagasikara'' [republiˈkʲan madaɡasˈkʲarə̥], [[francijan kel'|francijaks]]: ''République de Madagascar''), om sar'hihe valdkund läz [[Afrik]]an päivnouzmašt randištod, [[Indine valdmeri|Indižes valdmeres]]. Pälidn da kaikiš suremb lidn om [[Antananarivu]].

== Istorii ==
Vn 1960 26. päiväl kezakud Madagaskar tedištoiti ičeze ripmatomudes [[Francii|Francijaspäi]].

Valdkundan ezmäine Konstitucii ({{lang-mg|Lalampanorenana}}, {{lang-fr|Constitution}}) oli olmas vspäi 1959. Jäl'gmäine kudenz' lugul Konstitucii<ref>[http://www.constituteproject.org/ontology/Madagascar?lang=en Vn 2010 Madagaskaran Konstitucijan tekst ''constituteproject.org''-saital.] {{ref-en}}</ref> om vahvištadud vn 2010 22. päiväl kül'mkud kaiken rahvahan referenduman jäl'ghe.

== Geografijan andmused ==
[[Fail:Madagascar Topography.png|thumb|left|250px|Madagaskaran topografine kart.]]
Madagaskar sijadase [[Madagaskar (sar')|Madagaskar]]-sarel (4nz' surtte mail'mas), nece sar' om 1600 km pitte da 600 km levette. Sen ühtes läz om severz'-se penid sarid.

[[Mozambik]] levigandeb päivlaskmha Madagaskaraspäi [[Mozambikan sal'm]]en kal't (419 km). [[Komoran Sared]] oma lodeheze Madagaskaraspäi, [[Mavrikii]] i francine [[Reün'jon]] — pohjoižpäivnouzmpoles sišpäi. Madagaskaran randad lainištab [[Indine valdmeri]]. Merirandan piduz om 4828 km.

Valdkundan kaikiš korktemb čokkoim om sambnu [[Marumukutru]]-vulkan Caratanan-mägimassivas saren pohjoižpoles, 2876 m valdmeren pindan päl. Päivnouzmaižed joged oma lühüdambad mi päivlaskmaižed, no niil [[gidroenergii|gidroenergetine potencial]] om olmas. Koume sured järved om sarel: [[Alautr]] (900 km²), [[Kinkuni]] (100 km²) i [[Ihutri]] (96..112 km²).

Klimat om räk [[tropine vö|tropine]] randištol, [[ven vö|ven klimat]] om man keskuzpalas. Paneb sadegid 320 millimetraspäi man suvipäivlaskmas 3500 millimetrhasai päivnouzmrandpolel, man keskuses [[Andžafi]]-mägiplatol (kus pälidn om) — 1400 mm vodes.

Londuseližed pävarad oma [[hrom|hromkivendod]], [[alüminii|boksitad]], [[kivihil']], [[vas'k]], [[kuld]] da [[grafit]]; erased toižed varad oma [[kivivoi]], [[kala]], [[tropižed mecad]] (kattas man territorijan nelländest), [[gidroenergii]].

== Politine sistem ==
[[Fail:Presidential office in Antananarivo Madagascar.JPG|thumb|right|250px|Madagaskaran prezidentan pert', [[Antananarivu]].]]
Ohjandusen form om unitarine konstitucine [[segoitadud ohjandusen form|prezidentiž-parlamentine]] tazovaldkund äjidenke partijoidenke. Valdkundan pämez' om prezident ({{lang-mg|Filohan'ny Repoblikan'i Madagasikara}}, {{lang-fr|Président de la République de Madagascar}}). Kaik rahvaz valičeb händast videks vodeks, hänel om koume strokud kaikiš surembaks. Sodakukerdusen aigan enzne prezident oli heittud vn 2009 17. päiväl keväz'kud. Prezident paneb päministrad radsijha. Edel vn 2013 järgenduseližid valičendoid ministrišt oli valdkundan realižeks käskusenandajaks tobmudeks.

Madagaskaran parlament om kaks'kodine. Üläkodi om Senat ({{lang-mg|Antenimieran-Doholona}}, {{lang-fr|Sénat}}) 63 ühtnijanke videks vodeks, sidä kesken 42 oma valitud sijaližel tobmudel, 21 — pandas prezidental. Alakodi om Rahvahaline Nevondkund (''Antenimieram-Pirenena/Assemblée Nationale''), kogoneb 151 deputatad-ühtnijad, kaik rahvaz valičeb heid videks vodeks.

Konstitucine käskuzkund kodvib käskusid, miše ned sättuižiba Konstitucijale.

Vn 2015 29. päiväl tal'vkud Senatan ühtnijoiden valičendad oliba, ezmäižen kerdan sen pästandan radmaspäi jäl'ghe vl 2009. Vn 2016 1. päiväl uhokud prezident pani radnikusile toižid ühtnijoid, i Senat radaškanzi. [[Ntsai Kristian|Kristian Ntsai]] om pandud päministran radnikusele vn 2018 6. päiväl kezakud. Prezidentan valičendad oliba vn 2018 7. päiväl kül'mkud i 19. päiväl tal'vkud, [[Radzuelina Andri|Andri Radzuelina]] sai vägestust kahtendes turas (55,66%) da radab vs 2019 vilukun 19. päiväspäi, hän jo oli valdkundan pämehen vll 2009−2013. Vn 2019 27. päiväl semendkud parlamentan alakodin järgenduseližed valičendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Madagaskaran administrativiž-territorialine jagand]].''

Madagaskaran Tazovaldkund jagase 22 regionaks ({{lang-mg|faritra}}), kudambad ühtenzoittas 6 avtonomižhe agjaha (provincijha) (malagas.: ''faritany mizakatena''). Regionad alajagasoiš departamentoikš (niid om 119, {{lang-mg|departemanta}}). Jagadas departamentoid kommunikš (malagas.: ''kaominina'', niid om 1579). Kommunad alajagasoiš edemba 17,485 ''fokontany:he''.<ref>[http://www.webcitation.org/64jHAqXGw Presentation des resultats de la cartographie numerique en preparation du troisieme recensement generale de la population et de l'habitation (Digitaližen kartografijan rezul'tatoiden edestuz koumanden ühthižen eländsijiden i ristitišton lugemižen vaumištamižes). — Institut nationale de la statistique (INSTAT, ''instat.mg''), Madagaskaran ohjastuz.] {{ref-fr}}</ref>

== Eläjad ==
Madagaskaras elädas [[malagasijalaižed]]. Vn 2014 heinkus valdkundan ristitišt oli 23,201,926 eläjad. Kaikiš suremb ristitišt om nügüd'.

Madagaskaran toižed sured lidnad (enamba 100 tuh. ristituid vl 2012<ref>[http://archive.is/20121209103455/http://www.world-gazetteer.com/wg.php?x=&men=gcis&lng=en&des=gamelan&srt=npan&col=adfhimoq&msz=1500&geo=-137 Madagascar: largest cities and towns and statistics of their population (Madagaskar: kaikiš järedambad lidnad i statistik niiden ristitištos). — ''World-gazetteer.com''.] {{ref-en}}</ref>, surembaspäi penembha): [[Tuamasin]], [[Ancirabe]], [[Fianarancua]], [[Mahadzang]], [[Tuliar]]. Lidnalaižed oliba 37,9% vl 2019, lidnan eläjiden procent ližazi 4,5% joga vodel vspäi 2015.

== Ižanduz ==
Agrarine ekonomik. Kogosüdäiproduktan 23,7% sädase maižanduses, 16% industrijas, 60,3% — holitišiden sferas (2017).

Znamasižed sarakod oma [[maižanduz]], kaivuztegimišt, tekstiline, turizm.

Madagaskaran päeksport om [[tekstil'tegesed]], [[kofe]], [[eriližmagutesed]] ([[vanil']] — 1nz' sija mail'mas); toine eksport — [[hrom]], [[nikel']], [[kivivoi]]n ümbriradmižen produktad, [[sahar (produkt)|sahar]], [[kala]], [[pu (material)|putegesed]]. Pätorguindpartnörad oma Francii, Kitai i Suviafrikan Tazovaldkund, anttas eksportan i importan koumandest (2014).

== Homaičendad ==
<references />

== Irdkosketused ==
;Tobmuz
* [http://www.presidence.gov.mg/ Madagaskaran Tazovaldkundan prezidentan ofisan sait (''presidence.gov.mg'').] {{ref-fr}}
* [http://www.senat.mg/ Madagaskaran Tazovaldkundan Senatan sait (''senat.mg'').] {{ref-fr}} {{ref-mg}}
* [http://www.assemblee-nationale.mg/ Madagaskaran Tazovaldkundan parlamentan alakodin sait (''assemblee-nationale.mg'').] {{ref-fr}}
* [http://www.primature.gov.mg/ Madagaskaran Tazovaldkundan ohjastusen sait (''primature.gov.mg'').] {{ref-fr}}

;Puištod
* [http://www.parcs-madagascar.com/ Madagaskaran puištoiden da kel'dtahoiden sait (''parcs-madagascar.com'').] {{ref-fr}} {{ref-en}}
{{Commons|Madagascar}}

{{Afrik}}

[[Kategorii:Madagaskar| ]]
