{{Valdkund
| Nimi = Madagaskaran Tazovaldkund<br />Repoblikan'i Madagasikara <small>(malag.)</small><br />République de Madagascar <small>(fr.)</small>
| Valdkundznam = Seal of Madagascar.svg
| Flag = Flag of Madagascar.svg|border
| Valdkundznam text = Madagaskaran štamp
| Flag text = Madagaskaran flag
| Pälidn = Antananarivu
| Eläjiden lugu = 22.599.098<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce. — Census.gov.] {{ref-en}}</ref>
| Voz' = 2013
| Pind = 587.041
| Kart = LocationMadagascar.png
| Kel' = [[malagasin kel'|malagasin]], [[francijan kel'|francijan]]
| Valdkundan pämez' = [[Radzaunarimampianina Eri|Eri Radzaunarimampianina]]
| Päministr = [[Rodžer Kolo|Kolo Rodžer]]
| Religii = [[paganuz|ezitatoiden kul't]], [[hristanuskond]]
| Valüt = [[madagaskaran ariari]] (MGA)
| Internet-domen = [[.mg]]
| Telefonkod = +261
| Aigvö = [[UTC]]+3
}}
'''Madagaskaran Tazovaldkund''' ([[malagasin kel'|malagasikš]]: ''Repoblikan'i Madagasikara'', [[francijan kel'|francijaks]]: ''République de Madagascar''), om sar'hihe valdkund läz [[Afrik]]an päivnouzmašt randištod, [[Indine valdmeri|Indižes valdmeres]]. Sen pälidn da kaikiš suremb lidn om [[Antananarivu]].

== Istorii ==
Vl 1960 kezakun 26. päivän Madagaskar tedištoiti ičeze ripmatomudes [[Francii|Francijaspäi]].

Jäl'gmäine Konstitucijan udištamine oli vn 2010 kül'mkun 22. päivän kaiken rahvahan referenduman jäl'ghe.

== Politine sistem ==
[[Fail:Presidential office in Antananarivo Madagascar.JPG|thumb|left|250px|Madagaskaran prezidentan pert', [[Antananarivu]].]]
Ohjandusen form om unitarine konstitucine [[segoitadud ohjandusen form|prezidentiž-parlamentine]] tazovaldkund äjiden partijoidenke.

Valdkundan pämez' om prezident. Kaik rahvaz valičeb händast 5 vodeks (hänel om 3 strokud surembaižikš). Sodakukerdusen aigan enzne prezident oli heittud vn 2009 keväz'kun 17. päivän. Prezident paneb päministrad radsijha. Edel järgvaličendoid ministrišt oli valdkundan realižeks käskusenandajaks tobmudeks.

Madagaskaran parlament om kaks'kodine. Üläkodi om Senat (''Antenimieran-Doholona/Sénat'') 33 ühtnijanke (22 — valitud kaikel rahvahal, 11 — pandas prezidental). Alakodi om Nacionaline Nevondkund (''Antenimieram-Pirenena/Assemblée Nationale''), kogoneb 160 deputatad-ühtnijad (heid rahvaz valičeb 4 vodeks). Vl 2013 tal'vkun 20. päivän ühthižed prezidentan da parlamentan järgvaličendad oliba.

Konstitucine käskuzkund kodvib käskusid, miše ned sättuižiba Konstitucijale.

== Geografijan andmused ==
[[Fail:Madagascar Topography.png|thumb|right|250px|Madagaskaran topografine kart.]]
Madagaskar sijadase [[Madagaskar (sar')|Madagaskar]]-sarel (4nz' surtte mail'mas), nece sar' om 1600 km pitte da 600 km levette. Sen ühtes läz om severz' penid sarid.

[[Mozambikan sal'm]]en kal't Madagaskaraspäi päivlaskmha sijadase [[Mozambik]] (419 km). [[Komoran Sared]] oma lodeheze Madagaskaraspäi, a [[Mavrikii]] da francine [[Rejunjon]] — pohjoižpäivnouzmpoles sišpäi. Madagaskaran randad lainištab [[Indine valdmeri]]. Merirandan piduz om 4828 km.

Valdkundan kaikiš korktemb čokkoim om sambnu [[Marumukutru]]-vulkan Caratanan-mägimassivas saren pohjoižpoles, 2876 m valdmeren pindan päl. Päivnouzmaižed joged oma lühüdambad mi päivlaskmaižed, no niil om [[gidroenergii|gidroenergetine potencial]]. Om koume surid järvid: [[Alautr]] (900 km²), [[Kinkuni]] (100 km²) da [[Ihutri]] (96-112 km²).

Klimat om räk [[tropine vö|tropine]] randištol, man keskuses — [[ven vö|ven klimat]]. Sadegoičeb 320 millimetraspäi man suvipäivlaskmas da 3500 millimetrhasai päivnouzmradpolel, man keskuses [[Andžafi]]-mägiplatol (kus pälidn om) — 1400 mm vodes.

Londuseližed päresursad — [[hromitad]], [[boksitad]], [[kivihil']], [[vas'k]], [[kuld]] da [[grafit]]; erased toižed resursad: [[kivivoi]], [[kala]], [[tropižed mecad]] (kattas man 26% territorijad), [[gidroenergii]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Madagaskaran administrativiž-territorialine jagand]].''

Madagaskaran Tazovaldkund alajagase 22 regionha (provincijha) ([[malagasin kel'|malagas.]] ''faritra''), kudambad alajagase departamentoihe (niid om 112) ([[malagasin kel'|malagas.]] ''departemanta''), a ned — kommunihe ([[malagasin kel'|malagas.]] ''kaominina'') (niid om 1395). Kommunad edemba alajagase 17,544 ''fokontany'':he<ref>[http://www.instat.mg/pdf/carto_poly.pdf Presentation des resultats de la cartographie numerique en preparation du troisieme recensement generale de la population et de l'habitation. — Institut nationale de la statistique (INSTAT, instat.mg), Government of Madagascar.] {{ref-fr}}</ref>. Regionad ühtenzoittas 6 avtonomižhe agjaha (provincijha) ([[malagasin kel'|malagas.]] ''faritany mizakatena'').

== Eläjad ==
Madagaskaras elädas [[malagasijalaižed]].

Madagaskaran toižed sured lidnad (enamba 100 tuh. rist., vl 2012<ref>[http://archive.is/20121209103455/http://www.world-gazetteer.com/wg.php?x=&men=gcis&lng=en&des=gamelan&srt=npan&col=adfhimoq&msz=1500&geo=-137 Madagascar: largest cities and towns and statistics of their population. — World-gazetteer.com] {{ref-en}}</ref>, surembaspäi penembha): [[Tuamasin]], [[Ancirabe]], [[Fianarancua]], [[Mahadzang]], [[Tuliar]].

== Ižanduz ==
Madagaskaran päeksport om [[tekstil'tegesed]], [[kofe]], [[eriližmagutesed]] ([[vanil']] — 1nz' sija mail'mas); toine eksport — [[hrom]], [[nikel']], [[kivivoi]]n ümbriradmižen produktad, [[sahar]], [[kala]], [[pu (material)|putegesed]].

== Homaičendad ==
<references />

== Irdkosketused ==
* [http://www.madagascar.gov.mg/ Madagaskaran ohjastusen oficialine sait.] {{ref-fr}} {{ref-en}}
* [http://www.senate.mg/ Madagaskaran parlamentan Üläkodin sait.] {{ref-fr}}
* [http://www.assemblee-nationale.mg/en/accueil.php Madagaskaran parlamentan Alakodin sait.] {{ref-fr}} {{ref-en}}
* [http://www.madagascar-diplomatie.net/ Madagaskaran Röunantagaižiden azjoiden ministrusen sait.] {{ref-fr}}
* [http://www.parcs-madagascar.com/ Madagaskaran puištoiden da kel'dtahoiden sait.] {{ref-fr}}

{{Afrik}}

[[Kategorii:Madagaskar|*]]
