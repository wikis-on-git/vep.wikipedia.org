{{Eländpunkt
 | Nimi = Dürtüli<br />Дюртюли <small>(ven.)</small><br />Дүртөйлө <small>(bašk.)</small>
 | Lidnanznam = Durtuli.png
 | Flag = 
 | Lidnanznam text = Dürtülin lidnanznam
 | Flag text = 
 | Valdkund = Venäma
 | Eläjiden lugu = 31,021
 | Voz' = 2020
 | Pind = 25
 | Fail = Dyurtyuli oil industry (WR).tif
 | Pämez' = Il'mir Gareev<br />(kül'mku 2016—)
 | Telefonkod = +7-34787-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Dürtüli''' ({{lang-ru|Дюртюли́}}, {{lang-ba|Дүртөйлө}}, {{lang-tt|Дүртөйле}}) om [[Venäma]]n lidn da lidnankund [[Baškortostanan Tazovaldkund]]an lodehes. Se om [[Dürtülin rajon]]an administrativine keskuz.

== Istorii ==
Eländpunkt mainitase vspäi 1786, nimi kändase «nell'pertine külä» baškiran kelespäi. 1957-ndel vodel ottaškanzihe kävutamižhe [[kivivoi]]n lähišt Mančar-löudmižsijad. Kätihe Dürtülid lidnanvuiččeks žiloks vl 1964, se šingotaškanzi kivivoin samižen holitižkeskuseks. Žilo sai lidnan statusad vl 1989.

Kivivoin edheotand radab Dürtüliš tähäsai. Sauvondmaterialiden pästandan edheotandad (raudbetontegesed, savič) da sömtegimišt (maidproduktoiden kombinat i lihakombinat) oma olmas lidnas mugažo.

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] hural randal, 101 m ü.m.t. keskmäižel korktusel. Matkad [[Uf]]ahasai om 108 km suvipäivnouzmha orhal vai 122 km «Volg»-avtotedme (M7, «[[Jarčalli]] — Uf»-pala). «Volg»-trass mäneb vides kilometras suvipäivlaskmha lidnaspäi. Lähembaine lidn om [[Birsk]] 45 km päivnouzmha avtotedme.

Pen' Argamak-külä ({{lang-ba|Арғымаҡ}}, 385 rist. vl 2017) mülüb lidnankundha Dürtülin ližaks.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 31 274 ristitud, lidnankundan — 31 725 ristitud, rajonan ristitišton pol'. Vspäi 1996 eläjiden lugu om läz kaikenaigaine, 30..31 tuhad (31 665 rist. vl 2008).

Rahvahad (enamba 1%, vl 2010, ozutadud rahvahudenke): [[totarlaižed]] — 64,1%, [[baškiralaižed]] — 23,2%, [[venälaižed]] — 9,6%, [[marilaižed]] — 1,6%, toižed rahvahad — 1,5%.

[[Islam]]an «Miras»-pämečet' om avaitud lidnas. [[Ortodoksine hristanuskond|Ortodoksižen hristanuskondan]] ph. Suren Vasilijan jumalanpert'<ref>[http://sobory.ru/geo/locat/16958 Dürtülin pühäpertid ''sobory.ru''-saital.] {{ref-ru}}</ref> om letud lidnas vll 2004−2019.

Dürtülin äiprofil'ne kolledž<ref>[http://gbpoudmk.ru/ Dürtülin äiprofil'žen kolledžan sait (''gbpoudmk.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references />

== Irdkosketused ==
* [http://djurtjuli.ru/ Lidnan tobmuden aluzkundoiden oficialine sait (''djurtjuli.ru'').] {{ref-ru}}
* [http://durtuli.bashkortostan.ru/ Lidnan i Dürtülin rajonan oficialine sait (''durtuli.bashkortostan.ru'').] {{ref-ru}}
{{Commons|Category:Dyurtyuli}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Dürtülin rajon|*]]
