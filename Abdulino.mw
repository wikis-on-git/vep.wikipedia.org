{{Eländpunkt
 | Nimi = Abdulino<br />Абдулино
 | Lidnanznam = Coat of Arms of Abdulino (Orenburg oblast).png
 | Flag = Flag of Abdulino (Orenburg oblast).png
 | Lidnanznam text = Abdulinon lidnanznam
 | Flag text = Abdulinon flag
 | Valdkund = Venäma
 | Eläjiden lugu = 18,420
 | Voz' = 2021
 | Pind = 47
 | Fail = Железная дорога в Абдулино - panoramio.jpg
 | Pämez' = Vladimir Naseikin<br />(viluku 2016—)
 | Telefonkod = +7-35355-xx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
'''Abdulino''' ({{lang-ru|Абду́лино}}) om [[Venäma]]n lidn [[Orenburgan agj]]an lodehes. Se om [[Abdulinon lidnümbrik]]on (1785 km²) administrativine keskuz da sen ristitišton seičeme kümnendest. Edel 2016. vot nimitihe lidnümbrikod Abdulinon rajonaks. Se mülütab 49 žilod da küläd.

== Enzne ==
Eläbzoittud ''Abdulovankülä'' ({{lang-ru|деревня Абдулова}}) mainitase ezmäižen kerdan vodel 1795. Vodespäi 1811 nimitase nügüdläižikš. Vodel 1888 raudte tuli lidnha, ühtennimine raudtestancii om «[[Samar]] — [[Uf]]»-jonol. Vodel 1895 «Перов и Зуев»-kompanii sauvoi tegint ümbriradamha [[greč]]ad surimeks. Vodelpäi 1923 Abdulino om lidnan statusanke.

Nügüd'aigan lidn om maižanduzrajonan keskuz. Leibänkombinat da maidkombinat oma olmas, om raudten holitišen edheotandoid, sauvondmaterialiden tehmine. [[Kivivoi]]n da [[londuseline gaz|londuseližen gazan]] löudmižsijad oma ottud kävutamižhe läz lidnad.

== Geografijan andmused ==
Lidn sijadase Tiris-jogen randoil ({{lang-ru|Тирис}}, [[Ik (Kaman ližajogi)|Ik-jogen]] bassein), [[Uralmäged|Uralan]] ezimägištol, 190 m keskmäižel korktusel valdmeren pindan päl. Matkad [[Orenburg]]hasai om 280 km suvipäivnouzmha «Kazan' — Orenburg»-avtotedme (R239), röunhasai [[Baškortostan]]anke — 4 km pohjoižpäivnouzmha lidnaspäi. Avtote om lidnan päivnouzmaižeks röunaks.

== Eläjad ==
Voden 2010 Venäman rahvahanlugemižen mödhe lidnan eläjiden lugu oli 20 173 ristitud. Kaikiš suremb ristitišt oli 29 976 eläjad vl 1959.

[[Ortodoksine hristanuskond|Ortodoksižen hristanuskondan]] kuz' pühäpertid<ref>[http://sobory.ru/geo/locat/11836 Abdulinon pühäpertid ''sobory.ru''-saital.] {{ref-ru}}</ref> oma olmas lidnas: koume jumalanpertid i koume časounäd.

== Galerei ==
<gallery mode="packed" heights="125px">
Паровоз Л-177 на станции Абдулино.jpg|L-klassan puruvedim-muštnik päraudtestancijanno (2021)
Автовокзал и торговый центр в Абдулино - panoramio.jpg|Avtobusstancii i «Ekspress»-torguindkeskuz vl 2007
Abdulino railway station.jpg|Abdulino-päraudtestancijan sauvuz vl 2009
</gallery>

== Homaičendad ==
<references />

== Irdkosketused ==
* [http://mo-ab.orb.ru/ Abdulino-lidnümbrikon oficialine sait (''mo-ab.orb.ru'').] {{ref-ru}}
{{Commons|Category:Abdulino}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Abdulinon lidnümbrik|*]]
