{{10000}}{{A10000}}
[[Fail:At-TableImage.svg|thumb|left|200px|Astat]]
{{Himine element|85|Astat|At|209,9871|Galogen|2|8|18|32|18|7|0|}}
'''Astat''' (''At'' — ''astatium'' latinan kelel, [[amuižgrekan kel'|amuižgrekan kelen]] ''ἄστατος''-sanaspäi — «seižmatoi», «stabilitoi») om 85nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om seičemendestoštkümnendes gruppas (vanhtunuden klassifikacijan mödhe — seičemenden gruppan päalagruppas), tabluden kudendes periodas.

== Ühthine ümbrikirjutand ==
Astat om kaikiš harvemb himine element Man kores, vähemb mi 1 gramm kaikes kores, [[uran (himine element)|uranan]] čihodamižen rezul'tat. Amerikalaižed Deil Korson-, Kennet Makkenzi- i Emilio Segre-fizikantedomehed avaitihe astatad-211 [[Kalifornine universitet|Kalifornižes universitetas]] vl 1940 [[vismut]]an bombardiruindal al'faheničuil. Vll 1943−1946 löuzihe astatad londuseližiš-ki palaižiš.

Astat om radiotoksine, luja [[morim]]!

== Fizižed ičendad ==
Puhtaz astat normaližiš arvoimižiš — stabilitomad muzasinižed kristallad. Astatan fizižed ičendad tetas pahoin, sikš miše tedomehil ei ole necen elementan sättujad verdad i lujan radioaktivižusen tagut. Tetas, miše se om [[galogen]], no avaidab metallan-ki ičendoid. Kristalline segluz om kubine tahkoncentriruidud (ezimeletaden).

Atommass — 209,9871. Ninevuz (normaližiš arvoimižiš) — 6,35±0,15 g/sm³. Suladandlämuz — 575 K (302 C°). Kehundlämuz — 610 K (337 C°).

Elemental om 33 stabilitont [[izotop]]ad 191..223 atommassanke i 23 izomärad. Londuseližiden <sup>215</sup>At, <sup>218</sup>At i <sup>219</sup>At T<sub>½</sub> om lühüdamb mi üks' minut. Astat-210-izotopan pol'čihodamižen pord om kaikiš hätkemb — 8 časud 6 minutad, mugažo pord om hätkemb 211- (7,21 časud) i 209- (5,41 časud) izotopoil.

== Kävutand ==
Astat-211 om substancii [[rak]]anvastaižen terapijan tagut.

== Irdkosketused ==
* [http://www.webelements.com/webelements/elements/text/At/key.html Astat ''webelements''-saital.] {{ref-en}}
* [http://n-t.ru/ri/ps/pb085.htm Kirjutuz astatas Himižiden elementoiden populärižes ''n-t.ru''-kirjištos.] {{ref-ru}}
{{Commons|Astatine}}

{{Periodine tablut}}

[[Kategorii:Himižed elementad kirjamišton mödhe]]
