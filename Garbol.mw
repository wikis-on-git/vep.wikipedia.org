{{Taxobox
 | name         = Garbol
 | image file   = Сranberries Mogilev Belarus.jpg
 | image title  = Järgeline garbol (''Vaccinium oxycoccos'')
 | image descr  = [[#oxycoccos|Järgeline garbol (''Vaccinium oxycoccos'')]] ploduidenke sol, ''[[Sphagnum rubellum]]''-[[samal|samlol]]. [[Mogilövan agj]], [[Vaugedvenäma]]
 | regnum       = Kazmused
 | divisio      = [[Änikkazmused]]
 | classis      = [[Kaksidülehtesižed]]
 | ordo         = [[Kanabr'änikoižed]] (''[[Ericales]]'')
 | familia      = [[Kanabranvuiččed]] (''[[Ericaceae]]'')
 | genus        = ''[[Vaccinium]]''
 | subgenus     = '''Garbol'''
 | latin        = Vaccinium subgen. Oxycoccus
 | wikispecies  = Vaccinium sect. Oxycoccus
 | commons      = Category:Cranberries
 | itis         = 505635
 | ncbi         = 13749
 | range map    = Cranberrymap.jpg
}}
'''Garbol''' vai '''Garič''' ([[latinan kel'|latin.]] ''Oxycóccus'') om [[Kanabränvuiččed]]-sugukundan [[takson]]. Se ühtenzoitab märitud [[igähižvihandad kazmused|igähižvihandoid]] ujelijoid penzhaižid, kudambid kazdas [[Pohjoine mapolišk|Pohjoižen mapoliškon]] soidme. Kaik garblon erikoiden marjad oma södabad.

''Oxycoccus''-taksonad el'getas erazvuiččikš purtkidme:
* kuti erine ''Oxycoccus''-sugu (Hill, 1756) (mugoine kaceg om levitadud kodimaižiš purtkiš nügüd'-ki<ref name="kazmär">Иллюстрированный определитель растений Ленинградской области /Под ред. А.Л. Буданцева и Г.П. Яковлева. — М.: Товарищество научных изданий КМК, 2006. — Lpp. 178, 180-181. ISBN 5-87317-260-9. {{ref-ru}}</ref>);
* kuti ''Vaccinium''-sugun [[alasugu]] — ''Vaccinium'' subgen. ''Oxycoccus'' (Hill) A. Gray (1848)<ref>[http://books.google.ru/books?id=DnvFjXCBuMcC#search_anchor ''Thomas Gaskell Tutin, V.H. Heywood, N.A. Burges, D.H. Valentine, Stuart Max Walters, D.A. Webb''. Flora Europaea. Cambridge University Press, 1972. — 3nz' tom. — Lp. 399.] ISBN 978-0-521-08489-5. {{ref-en}}</ref>;
* a mugažo kut necen-žo sugun [[sekcii (rang)|sekcii]] — ''Vaccinium'' sect. ''Oxycoccus'' (Hill) W.D.J. Koch (1837).

== Garbloho sidotud vepsän tärtused ==
* ''Garbolnik'' — garblon poimii ristit.

== Etimologii ==
[[Latinan kel'|Latinine]] ''oxycoccos''-sana om saudud [[grekan kel'|grekižes]] ὀξύς («muiged») da [[grekan kel'|grek.]] κόκκος («marj») sanoišpäi, ploduiden magun mödhe. Nenid sanoid ei sa segoitada: «oxycoccos» — ''Vaccinium oxycoccos''-sugun ümbrikirjutai adjektiv erikoiden täht, a «Oxycoccus» om alasugun da sekcijan nimituz.

== Ümbrikirjutand ==
[[Fail:Vaccinium oxycoccos Ypey28.jpg|thumb|left|200px|Garblon ümbrikirjutand.]]
Kaik garblon erikod oma ujelijad igähižvihandad penzhaižed, niil novelad nitinvuiččed jurdujad varded oma 15-30 sm pitte<ref>[http://www.bibliotekar.ru/lekarstvennye/4/18.htm Клюква //Махлаюк В.П. Лекарственные растения в народной медицине. Буква К. — Саратов: Приволж. кн. изд-во, 1993.] ISBN 5-7633-0743-7. {{ref-ru}}</ref>.

Jurišt om värtmudenvuitte. Garblon [[jur'|juril]] [[sened da babukad|sen']] eläb, sen nitid ühtenzoittas juren [[stai (biologii)|stajidenke]] tihedašti da sädas [[mikoriz]]ad. Senen nitid ottas [[mahuz|mahusespäi]] mineraližid segoitesid da oigetas niid jurihe.

[[Lehtez|Lehtesed]] sijadase järgendusen mödhe, ned oma 3-15 mm pitte, 1-6 mm levette<ref name="kazmär"/>, munanvuiččed vai pit'kačud lühüdan vardenke. Lehtesen plat om muzavihandan mujun ülähänpäi da tuhkhahkan (vauktan) mujun alahanpäi, se om jänu tal'veks kazmuz. [[Vaha]] om lehtesen alahal, se telustab vedele valada lehtest.

[[Änik]]od oma purpuran polhe vai ruskedvauvhad, oiktan formanke, kehnanaluiženke alahaks, išttas [[änikjaug]]al. Nece änikjaug voib olda pit'kaks (järgeližel garblol — 5 santimetrhasai<ref name="kazmär"/>). Paloid mallüdes om nell'. Vencut om nell'palaine süväs, no änikod oleldas viden-ki lehtesenke<ref>Клюква //Энциклопедический словарь Брокгауза и Ефрона: В 86 томах (82 т. и 4 доп.). — СПб., 1890-1907. {{ref-ru}}</ref>; äniklehtesiden agjad käroudud irdpolele. Änikos om kahesa pölükäd. [[Petkloine]] om üks'jäine. [[Kandoine]] om alahaine. Venäman evropižen palan arvoimižiš garbol änikoičeb semendkul-kezakul. Üks' järgeližen garblon änik eläb 18 päiväd.

[[Plod]] om šurunvuitte, ellipsanvuitte vai munanvuitte marj rustan mujun. Sügüz'kul garblon marjad oleskeldas küpsnuzikš. Sol kazvanuden marjan suruz om 16 millimetrhasai. [[Ornitohorii]] harakterizuib garblon äikerdoičendad: [[lindud]] södas ploduid da vedadas niiden semnid pit'kali. Kaikuččes vodes üks' kazmuz sündub severz' sadad marjad<ref name="šipunov">Шипунов А.Б. Клюква //Биология: Школьная энциклопедия /Отв. Белякова Г. и др. — М.: БРЭ, 2004. ISBN 5-85270-213-7. {{ref-ru}}</ref>.

== Leviganduz ==
Garblon erikod kazdas [[Pohjoine mapolišk|Pohjoižen mapoliškon]] [[ven vö|venol vönel]] da sen pohjoižemb, mougotil kontinentil. Londuses kaik garblod kazdas närakoid tahoidme: [[so]]il, [[kavag'mec]]oiš, mugažo sodunuzid järvenrandoidme<ref name="kazmär"/>.

== Marjoiden himine mülünd ==
Garblon ploduiš om äi [[askorbinmuiktuz|C-vitaminad]] [[apel'sin]]iden, [[limon]]oiden, [[greipfrut]]oiden da [[sadmanzikaine|sadmanzikaižen]] kartte. Vitaminoiden mülünd<ref name="usda">[http://ndb.nal.usda.gov/ndb/foods/show/2269?qlookup=09078&format=Full Nutrient data for 09078, Cranberries, raw. //''National Nutrient Database for Standard Reference''. Beltsville Human Nutrition Research Center of the Agricultural Research Service.] {{ref-en}}</ref> (mkg/100 g): [[A (vitamin)|A]] — 3, [[B1 (vitamin)|B<sub>1</sub>]] — 12, [[B2 (vitamin)|B<sub>2</sub>]] — 20, [[B3 (vitamin)|B<sub>3</sub>]] — 101, [[B6 (vitamin)|B<sub>6</sub>]] — 57, [[B9 (vitamin)|B<sub>9</sub>]] — 1, [[C (vitamin)|C]] — 13300, [[E (vitamin)|E]] — 1200, [[K (vitamin)|K]] — 5. Garbol om [[K1 (vitamin)|K<sub>1</sub>-vitaminan]] ([[fillohinon]]an) arvokaz purde, ani kuti [[linmaine kapust]] da [[manzikaine]]. Ploduiš om toižid vitaminoid: [[B5 (vitamin)|B<sub>5</sub>]], [[PP (vitamin)|PP]].

Muiktusiden keskes [[limonmuiktuz]] enambištub marjoiš, mugažo oma [[jablokmuiktuz|jablok-]], [[benzoine muiktuz|benzoine]] da toižed muiktused.

Sahariden keskes om äi [[glükoz]]ad da [[fruktoz]]ad, a [[saharoz]]ad eile äi. [[Polisaharidad|Polisaharidoiden]] keskes om äi [[pektinad|pektinoid]], niil om sur' praktine znamoičend.

Ploduiš om äi toižid tarbhaižid substancijoid ristitun täht: [[betain]] da bioflavonoidad ([[antocianad]], [[leikoantocianad]], [[katehinad]], [[flavonolad]], [[fenolmuiktused]]). [[Mikroelementad|Mikroelementoiden]] mülünd<ref name="usda"/> (mg/100 g): [[kal'cii]] — 8; [[raud]] — 0,25; [[magnii]] — 6; [[fosfor]] — 13; [[kalii]] — 85; [[natrii]] — 2; [[cink]] — 0,1; [[marganc]] — 0,36; [[vas'k]] — 0,06; [[selen]] — 0,0001; [[lütein]] + [[zeaksantin]] — 0,091.

[[Energetine arvuz]]/100 g — 46 kkal (192 kDž)<ref name="usda"/>. [[Vezi]] — 87 g, [[vauktušed]] — 0,39 g, [[razvad]] — 0,13 g, [[hil'vezikod]] — 12,2 g.

== Kazvatuz ==
Garbol lujas navedib päivänvauktad i sille ei tari hüväd minerališt sötmišt<ref name="šipunov"/>.

Järedploduine vai amerikaine garbol ([[latinan kel'|latin.]] ''Vaccinium macrocarpon'') kazvatase luhtpöudoil. Necen garblon kaikiš suremb kazvatai om [[AÜV]], mugažo garblon pöudod oma [[Kanad]]as, [[Vaugedvenäma]]s, [[Skandinavii|Skandinavijan]] maiš. Il'mkamerad ploduiš om garblon eriližuz, se laskeb marjoile ujuda veden pindal i kebnendab marjoiden poimind mašinoil. Pöudho ehtnüziden marjoidenke valadas vet, sid' specialižed [[kombain]]ad lödas veden, sen aigan küpsad marjad joudutase da ujuškatas. Ajadas kaikid marjoid pöudon röunale ühthe sijha, amuntas puhtast da sel'ktad garblod möhembaižeks ümbriradmižeks<ref>[http://chem.kstu.ru/butlerov_comm/2003/1m/data/jchem&cs/russian/n1/appl1/2vr9/2vr9.pdf Черкасов А.Ф. Основы технологии и агротехники плантационного возделывания клюквы.] {{ref-ru}}</ref>.

== Kävutand ==
=== Sömhä ===
Garblon marjad kävutadas [[sömtegimišt]]os, niiden südäimid ližatas [[likör]]ihe. Garblospäi voib vaumitada nenid produktoid: [[garbolvezi]], puzertud [[südäivezi (jom)|südäivezi]] saharanke, [[vas]], [[ekstrakt]], [[tisel']]. Garblon lehtesid valatadas [[čai|čajuks]].

Marjad kaitas veresil vodes ümbri, nece om toine garblon eriližuz. Sen täht pidab kaita marjoid puižiš bučiš puhthan vedenke<ref>[http://www.stgetman.narod.ru/klukva.html Станислав Гетман. Полезные свойства клюквы. — Stgetman.narod.ru.]</ref>.

=== Zelläks ===
Garblon marjoiš om äi vitaminoid, ka kävutadas niid [[cing]]ad vaste, [[avitaminoz]]iden aigan. Mugažo marjad abutadas kül'mehtuzläžundoiden aigan, [[revmatizm]]ad da [[angin]]ad vaste<ref name="šipunov"/>.

== Galerei ==
<center>
<gallery>
Fail:Vaccinum oxycoccos 120604.jpg|Järgeline garbol änikoil,<br />[[Švabijan Al'b]]-mägimassiv, [[Germanii]]
Fail:Owoce Żurawina.jpg|Garbol umbikoil da marjan südäin
Fail:Ягоды клюквы диаметром 16 мм.JPG|Garblon plodud 16,2 mm diametral,<br />[[Karjal]]
Fail:Cranberries on palms.jpg|Kahmal garbloid
Fail:Blueberry and cranberry pie, May 2009.jpg|Pirg garblonke da mustikaiženke
Fail:Cranberry wine light.jpg|Vauvaz garbolvin
</gallery>
</center>

== Homaičendad ==
<references />

[[Kategorii:Kazmused kirjamišton mödhe]]
[[Kategorii:Marjad]]
[[Kategorii:Kanabränvuiččed]]
[[Kategorii:Sokazmused]]
[[Kategorii:Sömkazmused]]
[[Kategorii:Zell'kazmused]]
[[Kategorii:Maižanduzkul'turad kirjamišton mödhe]]
