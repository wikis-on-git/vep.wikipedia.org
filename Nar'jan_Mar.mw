{{Eländpunkt
 | Nimi = Nar'jan Mar<br />Нарьян-Мар <small>(ven.)</small><br />Няръяна мар <small>(nenc.)</small>
 | Lidnanznam = Coat of Arms of Naryan-Mar.png
 | Flag = Flag of Naryan-Mar.png
 | Lidnanznam text = Nar'jan Maran znam
 | Flag text = Nar'jan Maran flag
 | Valdkund = Venäma
 | Eläjiden lugu = 24,654
 | Voz' = 2017
 | Pind = 19.53
 | Fail = NM collage.JPG
 | Pämez' = Oleg Belak<br />(2017—)
 | Telefonkod = +7-81853-xx-xxx
 | Avtokod = 83
 | Aigvö = [[UTC]]+3 ([[MSK]]+0)
}}
'''Nar'jan Mar''' ({{lang-ru|Нарьян-Мар}}, {{lang-yrk|Няръяна мар}}, sana sanaha «Rusked lidn») om [[Venäma]]n lidn da lidnümbrik [[Arhangel'skan agj]]as. Se om [[Nencan avtonomine ümbrik|Nencan avtonomižen ümbrikon]] administrativine keskuz da üks'jäine lidn.

== Istorii ==
Vozil 1892−1903 koume mecanümbriradajad tegint oliba saudud ühtel-žo sijal nügüd'aigaižen lidnan territorijal, kaks' paloiba, koumanz' jäi i sen eländpunkt nimitihe ''Mectegimen žilo''. Eländpunktan toine pala mainitase kuti ''Beloščel'je-külä'' vl 1922.

Vl 1931 ''Nar'jan Mard-radnikžilo'' ühtenzoiti Mectegimen, Kalüš-, Karmanovo (Gorodeckii)- i Nosovo (Kačgort)-žiloid, Beloščel'je- i Jokuš-külid sauvomha meriportad [[Vorkut]]an kivihilen täht. Sil-žo vodel udesnimitihe radnikžilod nügüdläižikš hüvän el'gendusen da virkandan täht, heittihe «d»-kirjant. Vl 1932 sirdihe Nencan avtonomižen ümbrikon keskust sihe Tel'visk-küläspäi. Nar'jan Mar om lidnaks vodelpäi 1935.

== Geografijan andmused ==
Lidn sijadase [[Pohjoižen nabapird]]an taga, seižub [[Pečor (jogi)|Pečor]]-jogen alajoksmusen randal, 110 km [[Barencan meri|Barencan meren]] randaspäi, 6 m korktusel valdmeren pindan päl. Mad [[Moskv]]aspäi Nar'jan Marhasai om 1500 km, [[Arhangel'sk]]aspäi Nar'jan Marhasai — 660 km. Lähembaine raudtestancii om [[Usinsk]]as, 350 km matkad, voib vaiše tal'vavtotel sadas sihepäi madme.

Klimat om [[subarktine vö|subarktine]]. Voden keskmäine lämuz om −3,1 C°. Paneb sadegid 456 mm vodes, kaikiš enamba elokus-sügüz'kus (52..63 mm kus). Lidn om ümbärtud [[igähine roug|igähižen rougun]] zonal, no ei ole rougud lidnan südäimes.

Lidnümbrikon pind om 42,6 km². Nar'jan Mar om üks'jäine eländpunkt lidnümbrikos.

== Eläjad da transport ==
Vn 2010 kaiken Venäman rahvahanlugemižen mödhe eläjiden lugu oli 21 338 ristitud. Kaikiš suremb ristitišt om nügüd' (vl 2017). Hristanuskondan Sündun Nägundan päjumalanpert' (vspäi 2004, ortodoksine jumalankodikund) da Kazanin pühäpert' (vanhuskolaižed) oma lidnas.

Avtobusad oma kundaližeks transportaks lidnas. Meriport radab vspäi 1932 kezakuspäi kül'mkuhusai. Voib sadas likutimvenehil eländpunktoihesai kezaaigan. Avtote [[Usinsk]]aspäi om sauvomas. Soda- da civiline ''Nar'jan Mar''-lendimport (''NNM / ННР'') sijadase 3 km päivnouzmha lidnaspäi, tehtas reisid lähembaižihe järedoihe lidnoihe, mugažo [[Moskv]]ha, [[Piter]]ihe i Nencan avtonomižedme ümbrikodme.

== Mel'hetartuižed faktad ==
* Nar'jan Mar kändase [[nencan kel'|nencan kelespäi]] [[marin kel']]he [[Joškar-Ol]]aks («Rusked lidn»).

== Sebruzlidnad ==
* {{RUS|#}} [[Arhangel'sk]], [[Arhangel'skan agj]], [[Venäma]] (vspäi 2011)
* {{NOR|#}} [[Kautokeino]]-lidn, [[Norvegii]]
* {{RUS|#}} [[Uht]], [[Komin Tazovaldkund|Komi]], [[Venäma]]
* {{RUS|#}} [[Usinsk]], [[Komin Tazovaldkund|Komi]], [[Venäma]]

== Galerei ==
<gallery mode="packed" heights="125px">
Okruzhnoy sud .jpg|Ümbrikon käskuzkundan sauvuz (2020)
Богоявленский собор в Нарьян-Маре.JPG|Sündun Nägundan päjumalanpert', vn 2014 nägu vai sen aigemba
Culture Center, N-Mar.JPG|Kul'turine da azjaline «Arktik»-keskuz vl 2010
Naryan-Mar Airport during midnight sun (June 2014).jpg|Lendimportan sauvused vn 2014 polärižen päivän aigan (čas öd)
N-mar, view from Pechora.jpg|Meriport (nägu Pečor-jogelpäi vl 2010)
</gallery>

== Homaičendad ==
<references />

== Irdkosketused ==
* [http://www.gorsovetnm.ru/ Lidnümbrikon Nevondkundan oficialine sait (''gorsovetnm.ru'').] {{ref-ru}}
* [http://www.adm-nmar.ru/ Lidnümbrikon administracijan oficialine sait (''adm-nmar.ru'').] {{ref-ru}}
{{Commons|Category:Naryan-Mar}}

{{Arhangel'skan agjan lidnad}}
{{Venälaižen Federacijan subjektoiden pälidnad}}

[[Kategorii:Nar'jan Mar| ]]
[[Kategorii:Nencan avtonomižen ümbrikon lidnad|*]]
[[Kategorii:Arhangel'skan agjan lidnad]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Nencan avtonomine ümbrik|*]]
