{{Venälaižen Federacijan subjekt
|Nimi           = Vladimiran agj
|Venälaine nimi = Владимирская область
|Flag           = [[Fail:Flag of Vladimirskaya Oblast.svg|150px|Vladimiran agjan flag]]
|FSCoA          = [[Fail:Coat of arms of Vladimiri Oblast.svg|110px|Vladimiran agjan znam]]
|FlagLnk        = Vladimiran agjan flag
|CoALnk         = Vladimiran agjan znam
|FSMap          = [[Fail:Map of Russia - Vladimir Oblast.svg|300px]]
|FSCtrWhat      = Pälidn
|FSCtrNm        = [[Vladimir (lidn)|Vladimir]]
|AreaRnk        = 66
|TotArea        = 29084
|WaterPrcnt     = 1.12
|PopRnk         = 34
|Eläjiden lugu  = 1,378,337
|PopCtDate      = 2018
|PopDens        = 47.39
|GDPRnk         = 42
|GDP            = 392,1
|GDPCtDate      = 2016
|GDP(PPP)       = 281,4
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Orlova Svetlana|Svetlana Orlova]]
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Kiselöv Vladimir|Vladimir Kiselöv]]
|FSAnthem       = 
|Domain         = 
|CadNo          = 33
|MSK            = [[UTC]]+3 ([[MSK]]+0)
}}
'''Vladimiran agj''' ({{lang-ru|Владимирская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Vladimir (lidn)|Vladimir]].

== Keled ==
Valdkundkel' om üks'jäine — [[venäkel']].

== Istorii ==
Vladimiran agj om olmas vs 1944 elokun 14. päiväspäi.

Vladimiran agjan Päkäskuz<ref>[http://constitution.garant.ru/region/ustav_vladim/ Vladimiran agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2001 14. päiväl elokud Käskusenandajan Suiman ezitajil, allekirjutadud agjan Administracijan pämehel sil-žo päiväl da om väges äiluguižidenke vajehtusidenke.

== Geografijan andmused ==
[[Fail:Relief Map of Vladimir Oblast.jpg|thumb|left|250px|Vladimiran agjan reljefan kart.]]
Agj röunatab [[Alalidnan agj]]anke päivnouzmas, [[Räzanin agj]]anke suves, [[Moskvan agj]]anke suvipäivlaskmas da päivlaskmas, [[Jaroslavlin agj|Jaroslavlin]] da [[Ivanovon agj|Ivanovon]] agjoidenke pohjoižes. Vladimiran agj om mererandatoi.

Pind om 29 084 km², sidä kesken mec — 55% (pedajikod oma enambuses), [[so]]d ottas 1,3% (374 km²) agjan pohjoižpäivnouzmas. Znamasižed joged oma [[Kläz'm]] da [[Okanjogi]] niiden ližajogidenke, ned mülüdas [[Volg]]an i [[Kaspijan meri|Kaspijan meren]] basseinha.

Reljef om kukhikaz lodehes da pohjoižes, tazo alangoidenke suvipäivnouzmpolele. Kaikiš korktemb čokkoim om [[Klinan da Dmitrovan kukkazsel'g]]an nimetoi taho (271 m) agjan lodehes. Kaikiš madalamb čokkoim om [[Kläz'm]]-jogen kendäk agjan päivnouzmas (68 m).

Klimat om [[ven vö|ven]] kontinentaline. Heinkun keskmäine lämuz om +18..+19 C°. Vilukun kesklämuz om −9..−12 C°. Paneb sadegid 550..600 mm vodes, enamba kaiked kezakus-elokus da redukus (60..80 mm kus), vähemba kaiked — uhokus-sulakus (30 mm kus).

Londuseližed varad oma [[turbaz]], [[raud|raudkivend]], [[fosfor|fosforitad]], [[sauvondmaterialad]] ([[sauvondgips]], [[savi|saved]], [[lete|letked]]), [[mouckivi]].

== Tobmuz ==
[[Fail:Белый дом 3.jpg|thumb|right|250px|''Vauged pert''' om agjan gubernatoran radsija, Käskusenandajan Suiman ištundoiden sija da agjan Administracijan sijaduz [[Vladimir (lidn)|Vladimiras]].]]
Agjan pämez' nimitase gubernatoraks. [[Orlova Svetlana|Svetlana Orlova]] radab gubernatoran vs 2013 keväz'kun 24. päiväspäi. Kaik rahvaz änestab händast videks vodeks. Gubernator om mugažo agjan Administracijan pämez', hän märičeb sen strukturad da paneb Administracijan ühtnijoid radnikusile.

Vladimiran agjan üks'kodine parlament om Käskusenandai Suim. Kaik rahvaz valičeb sen 38 ezitajad videks vodeks. [[Kiselöv Vladimir|Vladimir Kiselöv]] radab Käskusenandajan Suiman ezimeheks vs 2009 keväz'kun 18. päiväspäi kahtenden strokun jäl'geten.

Radonoigendai tobmuz om Vladimiran agjan Administracii. Agjan departamentad da komitetad alištudas Administracijale.

Vn 2013 8. päiväl sügüz'kud Käskusenandajan Suiman ühtnijoiden järgenduseližed valičendad oliba (6. kucund), sil-žo päiväl valitihe gubernatorad. [[Orlova Svetlana|Nügüdläine gubernator]] sai vägestust ezmäižel tural 74,73% änid rezul'tatanke.

== Eläjad ==
Vn 2010 Venäman rahvahanlugemižen mödhe eläjiden lugu oli 1 443 693 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Lidnalaižiden pala om seičeme ühesandest.

Kaik om [[Vladimiran agjan lidnad|kaks'kümne koume lidnad]] agjas da 9 lidnanvuittušt žilod. Toižed järedad lidnad (enamba 100 tuh. eläjid vl 2017, surembaspäi penembha) oma [[Kovrov]] i [[Murom]]. Vl 2017 kaik oli 20 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 89,3%, [[ukrainalaižed]] — 0,9%, [[totarlaižed]] — 0,5%, [[armenijalaižed]] — 0,4%, toižed rahvahad — 2,3%, rahvahuden ozutandata — 6,6%.

== Homaičendad ==
<references />

== Irdkosketused ==
* [http://www.gubernator33.ru/ Vladimiran agjan gubernatoran oficialine sait (''gubernator33.ru'').] {{ref-ru}}
* [http://www.avo.ru/ Vladimiran agjan gubernatoran da Administracijan oficialine sait (''avo.ru'').] {{ref-ru}} {{ref-en}}
* [http://www.zsvo.ru/ Vladimiran agjan Käskusenandajan Suiman oficialine sait (''zsvo.ru'').] {{ref-ru}}

{{Vladimiran agjan lidnad}}
{{Venälaižen Federacijan subjektad}}

[[Kategorii:Vladimiran agj| ]]
