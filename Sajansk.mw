{{Eländpunkt
 | Nimi = Sajansk<br />Саянск
 | Lidnanznam = Coat of Arms of Sayansk (Irkutsk oblast).png
 | Flag = Flag of Sayansk (Irkutsk oblast).png
 | Lidnanznam text = Sajanskan lidnanznam
 | Flag text = Sajanskan flag
 | Valdkund = Venäma
 | Eläjiden lugu = 38,897
 | Voz' = 2017
 | Pind = 82.5
 | Fail = Город большой химии.jpg
 | Pämez' = Oleg Borovskii<br />(sügüz'ku 2014—)
 | Telefonkod = +7-39553-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Sajansk''' ({{lang-ru|Саянск}}) om [[Venäma]]n lidn da lidnümbrik [[Irkutskan agj]]an suves. Om ümbärtud [[Ziman rajon]]al.

== Istorii ==
Eländpunktan aluz om pandud vn 1970 22. päiväl sulakud kuti ''Uz' Zim-žilo'' ({{lang-ru|Новая Зима}}) sauvomha elektrohimižkombinatad Ziman [[keitandsol]]an löudmižsijanno. Vn 1975 vilukus kätihe ''Sajansk-radnikžiloks'', nimitihe [[Päivnouzmaine Sajan]]-mägisel'gan mödhe. Radnikžilo sai lidnan statusad vn 1985 elokus, alištub agjan tobmudele oikti.

Sajansk šingotase [[polivinilhlorid]]an tehmižel i sömtegimištol (kanalihafabrik, maidkombinat).

== Geografijan andmused ==
Lidn sijadase [[Ok (Angaran ližajogi)|Okanjogen]] molembil randpolil (lankteb Bratskan vezivaradimhe, [[Angar (jogi)|Angaran]] hurapol'ne bassein, {{lang-ru|Ока}}, {{lang-bua|Аха гол}}), 550 m ü.m.t. keskmäižel korktusel. Elänfartalad (Ok-jogen oiged randpol') oma saudud 12 kilometras himižes tegimespäi (hura randpol'). Matkad [[Irkutsk]]hasai om 245 km suvipäivnouzmha orhal vai 280 km avtotedme. Lähembaine lidn da [[Transsib]]an stancii om [[Zim]] 21 km suvhe orhal, 24 km avtotedme vai Okan ülezjogen. Ühesakilometrine sarak ühtenzoitab lidnad «Sibir'»-trassanke (R-255).

Sajansk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 40 800 ristitud. Kaikiš suremb ristitišt oli 47 500 eläjid vl 1996. [[Ortodoksine hristanuskond|Ortodoksižen hristanuskondan]] Pühän Jumalanmaman päjumalanpert' om saudud vll 1993−2003.

Professionaližen opendusen aluzkundad: Sajanskan himižtehnologijan tehnikum, medicinine kolledž i ekonomikan kolledž.

== Galerei ==
<gallery mode="packed" heights="125px">
Саянск фонтан.jpg|Fontan avaidusen jäl'ghe (2013)
Петр и Феврония.jpg|Phh. Pedroin i Fevronijan jumalaine ZAGS:an palakundan vaste (2016)
</gallery>

== Irdkosketused ==
* [http://www.dumasayansk.ru/ Lidnan Duman oficialine sait (''dumasayansk.ru'').] {{ref-ru}}
* [http://www.admsayansk.ru/ Lidnan Administracijan oficialine sait (''admsayansk.ru'').] {{ref-ru}}
* [https://www.youtube.com/user/admsayansk Sajanskan administracijan kanal ''youtube.com''-saital.] {{ref-ru}}
{{Commons|Category:Sayansk}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Irkutskan agjan lidnümbrikod]]
