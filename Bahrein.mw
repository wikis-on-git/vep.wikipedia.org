{{Valdkund
| Nimi = Bahreinan Kunigahuz<br />البحرين<br /><small>''(Mamläka al'-Baḥrein)''</small>
| Valdkundznam = Coat of arms of Bahrain.svg
| Flag = Flag of Bahrain.svg{{!}}border
| Valdkundznam text = Bahreinan valdkundznam
| Flag text = Bahreinan flag
| Pälidn = Manam
| Eläjiden lugu = 1,442,659<ref>[https://www.cia.gov/library/publications/the-world-factbook/geos/ba.html Bahreinan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 760
| Kart = LocationBahrain.svg
| Kel' = [[araban kel'|araban]]
| Valdkundan pämez' = [[Hamad ibn Isa al'-Halifa]]
| Päministr = [[Halifa ibn Salman al'-Halifa]]
| Religii = [[islam]]
| Valüt = [[bahreinan dinar]] (BD) (BHD)
| Internet-domen = [[.bh]]
| Telefonkod = +973
| Aigvö = [[UTC]]+3
}}
'''Bahrein''' ({{lang-ar|البحرين}} ''al'-Baḥrein''), täuz' oficialine nimituz — '''Bahreinan Kunigahuz''' ({{lang-ar|مملكة البحرين}} ''Mamläka al'-Baḥrein''), om pen' sar'hine valdkund [[Azii|Azijan]] suvipäivlaskmas. Sen pälidn da kaikiš suremb lidn om [[Manam]].

Se om kaikiš penemb arabine valdkund mail'mas.

== Istorii ==
Vn 1971 14. päiväl elokud Bahrein tedištoiti ripmatomudes [[Sur' Britanii|Sures Britanijaspäi]].

== Geografijan andmused ==
[[Fail:Bahrain Topography.png|thumb|left|250px|Bahreinan topografine kart.]]
Valdkund sijadase ühtennimižen sarišton 33 sarel, [[Indine valdmeri|Indižen valdmeren]] [[Persijan laht]]en randal. Ühthine randanpird om 161 km.

Bahreinas om valdkundröunoid mertme [[Katar]]anke päivnouzmas da [[Saudan Arabii|Saudan Arabijanke]] päivlaskmas. Röunoid kuivmadme ei ole. Valdkundan kaikiš suremb Bahrein-sar' om ühtenzoittud Saudan Arabijanke avtosildal 16 km pitte.

Reljef om tazo. Letkesižed rahvahatomad mad oma enambuses. Jogid ei ole olmas. Reskveden purtked lähttas meren pohjaspäi. Kaikiš korktemb čokkoim om [[Ed Duhan]]-mägi (122 m).

Klimat om kuiv [[tropine vö|tropine]], lujas räk. Letetorokad oleldas kezakul-heinkul. Vilukun keskmäine lämuz om +17&nbsp;C°, heinkun da elokun — +33&nbsp;C°. Paneb sadegid 90 mm vodes, kezakus-sügüz'kus ei oleskele niid.

Londuseližed varad oma [[londuseline gaz]] (sur' vara), [[kivivoi]] (vara om läz lopi), [[hel'm]], [[mouckivi]], [[lete|letked]], [[vezi|reskvezi]], [[kala]].

== Politine sistem ==
Ohjandusen form om unitarine parlamentine konstitucine [[monarhii]]. Valdkundan pämez' om kunigaz ({{lang-ar|ملك البحرين}} ''Malik Al' Bahrein'', edel 2002 vot emir oli hänen sijas).

Parlament om kaks'kodine, kaikutte kodi mülütab 40 ristitud. Üläkodi om Konsul'tativine Nevondkund ({{lang-ar|مجلس الشورى}} ''Madžlis Al' Šura''), kunigaz paneb sen ühtnijoid radnikusele. Alakodi om Ezitajiden Kodi ({{lang-ar|مجلس النواب}} ''Madžlis Al' Nuvvab''), kaik rahvaz valičeb heid nelläks vodeks.

Bahreinan kunigaz om [[Hamad ibn Isa al'-Halifa]]; päministr om [[Halifa ibn Salman al'-Halifa]].

Parlamentan alakodin ühtnijoiden järgenduseližed pävaličendad oliba vn 2018 24. päiväl kül'mkud i 1. päiväl tal'vkud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bahreinan administrativiž-territorialine jagand]].''

Vspäi 2014 Bahrein jagase 4 agjaha (''muhafaz:ha'').

== Eläjad ==
Vl 2011 valdkundan eläjiden lugu oli 1 234 571 ristitud. Kaikiš suremb ristitišt om nügüd'.

Bahreinas elädas [[bahreinalaižed]]. Vl 2010 hö otiba 46% ristitištos, personad Azijan augotižlibundanke — 45,5%, toižed [[arabialaižed]] — 4,7%, afrikalaižed — 1,6%, evropalaižed — 1%, toižed rahvahad — 1,2%. Ristitišton pol' oma immigrantoikš.

Toižed sured lidnad (enamba 50 tuh. ristituid vl 2017, surembaspäi penembha): [[Riff]], [[Muharrak]] (pälidn vhesai 1923), [[Hamad (Bahrein)|Hamad]], [[Avali]]. Vl 2017 kaik oli 11 lidnad valdkundas, ned oma keskitadud sarišton pohjoižes palas, Manam-pälidnas ümbri.

== Rahvahanižanduz ==
Ižandusen päsarakod oma londuseližen gazan da kivivoin samine, ofšorine islamine banking, järedoiden jügulaivoiden kohenduz, alüminijan tehmine, turizm. Läz täuz' varatoitmižmahtuz om olmas sömtavaroiden äjiden toižendoiden mödhe (fruktad, maplodud, päkhmed, meriproduktad, nižu, sötmižkul'turad živatoiden täht).

Vl 2012 Bahreinan päeksport oli [[alüminii]] da sen tegesed (29%), [[kivivoi]] (27%), [[raud|raudkivend]] da sen koncentratad (14%), [[londuseline gaz]] (5%); toine eksport — himižed substancijad (3%), [[söm]] (3%), [[soba]] (1%), [[kondicioner]]ad (1%).

== Homaičendad ==
<references />

== Irdkosketused ==
* [http://www.bahrain.bh/ Bahreinan Kunigahusen da sen e-ohjastusen oficialine portal (''bahrain.bh'').] {{ref-ar}} {{ref-en}}
* [http://www.shura.bh/ Bahreinan Kunigahusen parlamentan üläkodin oficialine sait (''shura.bh'').] {{ref-ar}} {{ref-en}}
* [http://www.nuwab.gov.bh/ Bahreinan Kunigahusen parlamentan alakodin oficialine sait (''nuwab.gov.bh'').] {{ref-ar}}
{{Commons|Bahrain}}

{{Azii}}

[[Kategorii:Bahrein| ]]
