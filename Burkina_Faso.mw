{{10000}}{{A10000}}
{{Valdkund
| Nimi = Burkina Faso
| Valdkundznam = Coat of arms of Burkina Faso.svg
| Flag = Flag of Burkina Faso.svg
| Valdkundznam text = Burkina Fason valdkundznam
| Flag text = Burkina Fason flag
| Pälidn = Uagadugu
| Eläjiden lugu = 19,742,715<ref>[https://www.cia.gov/library/publications/the-world-factbook/geos/uv.html Burkina Fason ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 273,187<ref>[http://www.insd.bf/n/index.php/burkina/geographie Burkina Faso Géographie (Burkina Fason geografii). — ''Insd.bf''.] {{ref-fr}}</ref>
| Kart = LocationBurkinaFaso.svg
| Kel' = [[francijan kel'|francijan]]
| Valdkundan pämez' = [[Kabore Rok Mark Kristian|Rok Mark Kristian Kabore]]
| Päministr = 
| Religii = [[islam]], [[hristanuskond]], [[paganuz]]
| Valüt = [[KFA:n frank]] (XOF)
| Internet-domen = [[.bf]]
| Telefonkod = +226
| Aigvö = [[UTC]]+0
}}
'''Burkina Faso''', se om täuz' oficialine nimituz ([[francijan kel'|francijaks]]-ki, virktas [buʁkiˈna faˈso]), om valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Uagadugu]]. Edel 1984 vot nimitihe Burkina Fasod '''[[Ülävol'tan Tazovaldkund|Ülävol'tan Tazovaldkundaks]]'''.

== Etimologii ==
Valdkundan nimituz znamoičeb «tozimel'židen (arvokahiden) ristituiden ma» kätes sijaližiš kelišpäi.

== Istorii ==
Vl 1960 elokun 5. päiväl Burkina Faso tedištoiti ripmatomudes [[Francii|Francijaspäi]].

Jäl'gmäine Konstitucii om hüvästadud kaiken rahvahan referendumal vn 1991 2. päiväl kezakud. Se om väges vn 2002 vajehtusidenke<ref>[http://www.legiburkina.bf/SitePages/La_constitution.aspx La Constitution de la 4éme Republique du Burkina Faso (Burkina Fason Konstitucii). — ''Legiburkina.bf''.] {{ref-fr}}</ref>.

== Geografijan andmused ==
[[Fail:Burkina Faso Topography.png|thumb|left|250px|Burkina Fason topografine kart.]]
Burkina Faso mülüb [[Sahel']]-zonha. Kuivan sezonan aigan (kül'mku — keväz'ku) kuiv ''harmattan''-tullei puhub [[Sahar (rahvahatoi ma)|Saharan]] polespäi.

Burkina Faso om mavaldkundröunoiš [[Mali]]nke pohjoižes (röunan piduz — 1000 km), [[Niger]]anke päivnouzmas (628 km), [[Benin]]anke suvipäivnouzmas (306 km), [[Togo]]nke (126 km) i [[Gan]]anke (549 km) suves, [[Kot d'Ivuar]]anke suvipäivlaskmas (584 km). Ühthine röunoiden piduz — 3193 km. Burkina Faso om mererandatoi valdkund.

Valdkund sijadase lainhekahal [[Mosi (plato)|Mosi]]-platol 200..500 m ü.m.t. korktusil. Sen kaikiš korktemb čokkoim om [[Tenakuru]]-mägi, 747 m valdmeren pindan päl. Läz 20 joged om, kaik ned kuivehtudas vihmatoman sezonan aigan. [[Must Vol't]]- da [[Vauged Vol't]]-joged oma kaikiš pidembad niišpäi.

Klimat om [[subekvatorialine vö|subekvatorialine]], [[savannad]] oma enambuses, om kuivad savannad man pohjoižes. [[Mec]]ad ottas valdkundan territorijan üks'toštkümnent palad. Vihmoiden sezonan aigan paneb 600..900 mm sadegid.

Londuseližed pävarad oma [[marganc|mangankivend]], [[kuld]], [[fosfor|fosforitad]], [[platin]], [[vas'k]], [[nikel']], [[titan (himine element)|titan]].

== Tobmuz ==
[[Fail:Assemblee Nationale Burkina Faso.jpg|thumb|right|250px|Burkina Fason parlamentan pert' [[Uagadugu]]s.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident ({{lang-fr|Président du Burkina Faso}}), hän paneb päministrad radsijha. Prezidental oiktuz om heitta parlamentad radmaspäi. Kaik rahvaz valičeb prezidentad videks vodeks. Ühten kahtenden strokun voimuz om olmas hänel. Sihe kacmata, enzne [[Blez Kompaore]]-prezident ištui ičeze radsijal vspäi 1987, jäl'gmäižes sodakukerduses aigaspäi. Edel 2000 vot hänen valdatusiden strok oli seičeme vot, sid' vajehtihe Konstitucijad hänen tobmuden aigan, ka kaik zavodihe ani kuti ezmässai. Hän läksi erindha Vl 2014 redukun 30. päiväl massprotestan demonstracijoiden da sodakukerdusen jäl'ghe, parlament oli pästtud radmaspäi.

Parlament om üks'kodine Nacionaline Suim ({{lang-fr|Assemblée Nationale}}). Kaik rahvaz valičeb sen 127 ühtnijad videks vodeks. Mugažo Konstitucijan Kodi (10 ühtnijad) mülüb parlamentha. Ekonomine da Socialine Nevondkund radab vaiše nevondfunkcijanke.

Burkina Fason parlamentan ühtnijoiden edelstrokuižed valičendad oliba vl 2015 kül'mkun 29. päiväl. Valitihe prezidentad järgenduseližen kerdan sil-žo päiväl, [[Rok Mark Kristian Kabore]] sai 53,49% da radab vs 2015 tal'vkun 29. päiväspäi (radoi valdkundan päministran vll 1994−1996 i parlamentan pämehen vll 2002−2012). [[Kristof Žozef Mari Dabire]] om päministran vs 2019 vilukun 24. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Burkina Fason administrativiž-territorialine jagand]].''

Burkina Fasos om 13 agjad, ned alajagasoiš 45 provincijaks. Provincijad alajagasoiš 301 departamentha.

== Eläjad ==
Burkina Fason elädas [[burkinalaižed]]. Vl 2013 valdkundan ristitišt oli 17 322 796 eläjad<ref>[http://www.insd.bf/fr/ Burkina Faso Population projection 2013 (Burkina Fason ristitišton endustuz 2013). — Institut National de la Statistique de la Démographie (''insd.bf'').] {{ref-fr}}</ref>. Kaikiš suremb ristitišt om nügüd'. Ühesa ristitud kümnespäi pagištas Afrikan sijaližil kelil.

Religijan mödhe (2010): [[islam]]anuskojad — 61,5%, Riman [[katoline jumalankodikund|katolikad]] — 23,3%, [[paganuz|animistad]] — 7,8%, [[protestantizm|protestantad]] — 6,5%, uskondata — 0,7%, toižed uskojad i uskondan ozutandata — 0,2%.

Burkina Fason toižed sured lidnad (enamba 90 tuh. ristituid vl 2012<ref>[http://archive.is/20130111131816/http://www.world-gazetteer.com/wg.php?x=&men=gcis&lng=en&des=wg&geo=-31&srt=npan&col=abcdefghinoq&msz=1500&pt=c&va=&srt=pnan Burkina Faso: largest cities and towns and statistics of their population (vn 1996 da 2006 rahvahanlugemižed, vn 2012 endustuz). — ''World-Gazetteer.com''.] {{ref-en}}</ref>): [[Bobo Diulaso]], [[Banfor]], [[Kudugu]].

== Ižanduz ==
Burkina Fason päeksport om [[kuld]], [[puvill]]; toine eksport — [[kabjživatad]], [[liha]], [[nahk (material)|nahkasine]] torhuz.

== Homaičendad ==
<references />

== Irdkosketused ==
* [http://www.assembleenationale.bf/ Burkina Fason parlamentan sait (''assembleenationale.bf'').] {{ref-fr}}
* [http://presidence.bf/ Burkina Fason prezidentan sait (''presidence.bf'').] {{ref-fr}}
* [http://www.gouvernement.gov.bf/ Burkina Fason ohjastusen sait (''gouvernement.gov.bf'').] {{ref-fr}}
{{Commons|Burkina Faso}}

{{Afrik}}

[[Kategorii:Burkina Faso| ]]
