{{Valdkund
| Nimi = Burkina Faso
| Valdkundznam = Coat of arms of Burkina Faso.svg
| Flag = Flag of Burkina Faso.svg
| Valdkundznam text = Burkina Fason valdkundznam
| Flag text = Burkina Fason flag
| Pälidn = Uagadugu
| Eläjiden lugu = 17,322,796<ref>[http://www.insd.bf/fr/ Burkina Faso Population projection 2013. — Institut National de la Statistique de la Démographie (Insd.bf).] {{ref-fr}}</ref>
| Voz' = 2013
| Pind = 273,187<ref>[http://www.insd.bf/n/index.php/burkina/geographie Burkina Faso Géographie. — Insd.bf.] {{ref-fr}}</ref>
| Kart = LocationBurkinaFaso.svg
| Kel' = [[francijan kel'|francijan]]
| Valdkundan pämez' = [[Kafando Mišel'|Mišel' Kafando]] (''velgusentäutai'')
| Päministr = [[Ziada Isaak|Isaak Ziada]]
| Religii = [[hristanuskond]], [[islam]], [[paganuz]]
| Valüt = [[KFA:n frank]] (XOF)
| Internet-domen = [[.bf]]
| Telefonkod = +226
| Aigvö = [[UTC]]+0
}}
'''Burkina Faso''', se om täuz' oficialine nimi ([[francijan kel'|francijaks]]-ki), om valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Uagadugu]]. Edel 1984 vot Burkina Fason nimitihe '''[[Ülävol'tan Tazovaldkund|Ülävol'tan Tazovaldkundaks]]'''.

== Etimologii ==
Valdkundan nimituz znamoičeb «tozimel'židen (arvokahiden) ristituiden ma» kätes sijaližiš kelišpäi.

== Istorii ==
Vl 1960 elokun 5. päiväl Burkina Faso tedoti ripmatomut [[Francii|Francijaspäi]].

Jäl'gmaine Konstitucii oli hüvästadud kaiken rahvahan referendumal vl 1991 kezakun 2. päiväl. Se om väges vn 2002 vajehtusidenke<ref>[http://www.legiburkina.bf/SitePages/La_constitution.aspx La Constitution de la 4éme Republique du Burkina Faso (Burkina Fason Konstitucii). — Legiburkina.bf.] {{ref-fr}}</ref>.

== Geografijan andmused ==
[[Fail:Burkina Faso Topography.png|thumb|left|250px|Burkina Fason topografine kart.]]
Burkina Faso mülüb [[Sahel']]-zonha. Kuivan sezonan aigan (kül'mku - keväz'ku) kuiv ''harmattan''-tullei puhub [[Sahar (rahvahatoi ma)|Saharan]] polespäi.

Burkina Faso om mavaldkundröunoiš [[Mali]]nke pohjoižes (röunan piduz — 1000 km), [[Niger]]anke päivnouzmas (628 km), [[Benin]]anke suvipäivnouzmas (306 km), [[Togo]]n (126 km) da [[Gan]]anke (549 km) suves, [[Kot d'Ivuar|Kot d'Ivuaranke]] suvipäivlaskmas (584 km). Ühthine röunoiden piduz — 3193 km. Burkina Faso om mererandatoi valdkund.

Valdkund sijadase lainhekahal [[Mosi (plato)|Mosi]]-platol 200-500 m korktusil. Sen kaikiš korktemb čokkoim om [[Tenakuru]]-mägi, 747 m valdmeren pindan päl.

Läz 20 joged om, kaik ned kuivehtudas vihmatoman sezonan aigan. [[Must Vol't]]- da [[Vauged Vol't]]-joged oma surembaižed niišpäi.

Klimat om [[subekvatorialine vö|subekvatorialine]], [[savannad]] enambištudas, man pohjoižes — kuivad savannad. [[Mec]]ad ottas man 9% territorijad. Vihmoiden sezonan aigan paneb 600-900 mm sadegid.

Londuseližed pävarad oma [[marganc|mangankivend]], [[kuld]], [[fosfor|fosforitad]], [[platin]], [[vas'k]], [[nikel']], [[titan (himine element)|titan]].

== Tobmuz ==
[[Fail:Assemblee Nationale Burkina Faso.jpg|thumb|right|250px|Burkina Fason parlamentan pert' [[Uagadugu]]s.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident, hän paneb päministrad radsijha. Prezidental om oiktuz heitta parlamentad. Kaik rahvaz valičeb prezidentad 5 vodeks. Ühten kahtenden strokun om voimuz. Sihe kacmata, enzne [[Blez Kompaore]]-prezident ištui ičeze radsijal vspäi 1987, jäl'gmäižes sodakukerduses aigaspäi. Edel 2000 vot hänen valdatusiden strok oli 7 vot, a sid' Konstitucijad vajehtihe hänen tobmuden aigan, ka kaik zavodihe ani kuti ezmässai.

Parlament om üks'kodine Nacionaline Suim ([[francijan kel'|fr.]]: ''Assemblée Nationale''). Kaik rahvaz valičeb sen 127 ühtnijoid 5 vodeks. Mugažo parlamentha mülüb Konstitucijan Kodi (10 ühtnijad), Ekonomine da Socialine Nevondkund vaiše nevondfunkcijanke.

Burkina Fason parlamentan järgvaličendad oliba vl 2012 tal'vkun 2. päiväl. Prezidentad valitihe järgkerdan vl 2010 kül'mkun 21. päiväl, [[Kompaore Blez|Blez Kompaore]] sai 80,2%, se oli hänen toine strok Konstitucijan udištamižen jäl'ghe. Vl 2014 redukun 30. päiväl massprotestan demonstracijoiden da sodakukerdusen jäl'ghe hän läksi erindha, parlament oli pästtud radmaspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Burkina Fason administrativiž-territorialine jagand]].''

Burkina Fasos om 13 agjad, ned alajagase 45 provincijha. Provincijad alajagase 301 departamentha.

== Eläjad ==
Burkina Fason elädas [[burkinalaižed]].

Burkina Fason toižed sured lidnad (enamba 90 tuh. ristitud vl 2012<ref>[http://archive.is/20130111131816/http://www.world-gazetteer.com/wg.php?x=&men=gcis&lng=en&des=wg&geo=-31&srt=npan&col=abcdefghinoq&msz=1500&pt=c&va=&srt=pnan Burkina Faso: largest cities and towns and statistics of their population (vn 1996 da 2006 rahvahanlugemižed, vn 2012 endustuz). — World-Gazetteer.com.] {{ref-en}}</ref>): [[Bobo Diulaso]], [[Banfor]], [[Kudugu]].

== Ižanduz ==
Burkina Fason päeksport om [[kuld]], [[puvill]]; toine eksport — [[kabjživatad]], [[liha]], [[nahk (material)|nahkasine]] torhuz.

== Homaičendad ==
<references />

== Irdkosketused ==
* [http://www.assembleenationale.bf/ Burkina Fason parlamentan sait.] {{ref-fr}}
* [http://presidence.bf/ Burkina Fason prezidentan sait.] {{ref-fr}}
* [http://www.gouvernement.gov.bf/ Burkina Fason ohjastusen sait.] {{ref-fr}}

{{Commons|Burkina Faso}}
{{Afrik}}

[[Kategorii:Burkina Faso| ]]
