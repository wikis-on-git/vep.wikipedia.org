{{Eländpunkt
 | Nimi = Pul<br />Pula
 | Lidnanznam = Grb Pule (2).svg
 | Flag = Zastava Pule.svg
 | Lidnanznam text = Pulan lidnanznam (Horvatii)
 | Flag text = Pulan flag (Horvatii)
 | Valdkund = Horvatii
 | Eläjiden lugu = 57,460
 | Voz' = 2011
 | Pind = 51.65
 | Fail = Pula Aerial View.jpg
 | Pämez' = Boris Miletič<br/>(kezaku 2006—)
 | Telefonkod = +385-(0)52
 | Aigvö = tal'vel [[UTC]]+1,<br />kezal [[UTC]]+2
}}
{{znamoičendad|Pul}}
'''Pul''' ({{lang-hr|Pula}} [pǔːla], {{lang-it|Pola}}, {{lang-sl|Pulj}}, {{lang-de|Polei}}) om [[Horvatii|Horvatijan]] lidn valdkundan päivlaskmas. Se om [[Istrijan ümbrik]]on (županijan) kaikiš suremb lidn eläjiden lugun mödhe, sen ohjastusen olendsija.

== Istorii ==
Eländpunktan aluz om pandud amuižil grekalaižil vl 177 EME. Mülüi [[Rimalaine imperii|Rimalaižhe imperijha]] {{lang-la|Pietas Iulia Pola}}-nimenke. Vll 1150−1797 oli [[Venecii|Venecijan]] Tazovaldkundan palaks, sid' avstrine lidn. Vl 1920−1943 oli [[Italii|Italijan]] palaks.

Pul šingotase turizmal (äi rimalaižid sauvusid om kaičenus), laivansauvomižel i kalanpüdandal amussai, sauvondan kompanijoil, cementan i stöklan tehmižel, sömtegimištol (vinan pästandan vero).

== Geografijan andmused ==
Lidn sijadase [[Adriatine meri|Adriatižen meren]] merikaranno 38 metrad süvütte, [[Istrii]]-pol'saren randal, läz pol'saren nügut, 30 m ü.m.t. keskmäižel korktusel.

Klimat om [[subtropine vö|subtropine]] Keskmeren, Al'pad kaitas pohjoižtulleid vaste. Voden keskmäine lämuz om +14 C°, heinkun-elokun +23 C°, tal'vkun-uhokun +6..+7 C°. Paneb sadegid 871 mm vodes, kuidme läz tazomäras, vähemba semendkus-heinkus (48..56 mm kus). Meriveden lämuz om korktemb mi +20 C° kezakus-redukus.

== Eläjad ==
Vn 2011 Horvatijan rahvahanlugemižen mödhe lidnan eläjiden lugu oli 57 460 ristitud, ümbrikon nelländez. Kaikiš suremb ristitišt oli 62 378 eläjad vl 1991 i 59 498 eläjad vl 1910.

Rahvahad (2011): [[horvatijalaižed]] — 70,1 %, [[serbalaižed]] — 6,0 %, sijaližed [[italijalaižed]] — 4,4 %, [[bošnäklaižed]] — 3,5 %, [[slovenijalaižed]] — 1,0 %, toižed rahvahad — 15,0 %.

== Irdkosketused ==
* [http://pula.hr/ Lidnan oficialine sait (''pula.hr'').] {{ref-hr}} {{ref-it}}
{{Commons|Pula}}

[[Kategorii:Horvatijan lidnad]]
[[Kategorii:Eländpunktad kirjamišton mödhe]]
[[Kategorii:Istrijan ümbrik]]
