{{Eländpunkt
 | Nimi = Kirun<br />Kiruna
 | Lidnanznam = Kiruna vapen.svg
 | Flag = 
 | Lidnanznam text = Kirunan lidnanznam
 | Flag text = 
 | Valdkund = Ročinma
 | Eläjiden lugu = 16,835
 | Voz' = 2018
 | Pind = 9.03
 | Fail = Kiruna montage.png
 | Pämez' =
 | Telefonkod = +46-
 | Aigvö = tal'vel [[UTC]]+1,<br />kezal [[UTC]]+2
}}
'''Kirun''' ({{lang-sv|Kiruna}}, {{lang-se|Girun}}, {{lang-fi|Kiiruna}}) om [[Ročinma]]n lidn [[Norrbotten]]-agjan pohjoižes. Se om valdkundan kaikiš pohjoižemb lidn i [[Kirunan kund|ühtennimine kund]].

== Istorii ==
Eländpunktan aluz om pandud vl 1900 samha [[raud|raudkivendod]]. Nimituz libub saamen ''giron''-sanaspäi («vauged lind», «[[meckana]]»). Lind i raudan alhimine znam ozutadas lidnanznamal. Kirun om lidnan statusanke vspäi 1948. Vspäi 2007 vedadas radoid sirdmaha lidnad koumeks kilometraks, sikš miše raudan elokaz loudmižsija venub ani nügüdläižen lidnan al.

Kirun šingotase raudkivendon samižel, kosmosan tedoidusil i lumiturizmal.

== Geografijan andmused ==
Lidn sijadase 145 km pohjoižhe [[Pohjoine polärine pird|polärižes pirdaspäi]], 550 m ü.m.t. keskmäižel korktusel. Raudkivendon löudmižsija (magnetit) om 4 km pitte, 80 m levette, i kaks' kilometrad vai sen enamba süvütte. Kirun ühtenzoitase raudtel [[Luleo]]nke (kaivuztegimišton kompanijan päfater) i Norvegijan [[Narvik]]-portanke vedamha kivendod.

Klimat om [[subarktine vö|subarktine]]. Voden keskmäine lämuz (vll 2002−2021) om −0,1 C°, heinkun +13,8 C°, vilukun −12,4 C°, ekstremumad (vspäi 1901) oma −42,3 C° i +31,6 C°. Voib panda lunt voden miččen taht aigan. Paneb sadegid 494 mm vodes, vähemba kül'mkus-sulakus (15..31 mm kus).

== Eläjad da transport ==
Vl 2010 lidnan eläjiden lugu oli 18 148 ristitud, kundan nell' videndest. Kaikiš suremb lidnan ristitišt oli 25 tuhad eläjid vl 1980, sidä kesken läz 900 [[saamalaižed|saamalaižid]].

Kirunan lendimport<ref>[http://www.swedavia.com/kiruna/ Kirunan lendimportan lehtpoled ''swedavia.com''-saital.] {{ref-en}} {{ref-sv}}</ref> ({{lang-sv|Kiruna flygplats}}, ''KRN / ESNQ'', 277 tuh. passažiroid vl 2018) radab 10 kilometras lidnan keskusespäi. Tehtas reisid [[Štokhol'm]]ha (tobjimalaz), [[Luleo]]ho i [[Štuttgart]]ha (Saksanma), om sezonreisid Suren Britanijan lidnoihe.

== Homaičendad ==
<references />

== Irdkosketused ==
* [http://kiruna.se/ Lidnan da kommunan oficialine sait (''kiruna.se'').] {{ref-sv}}
{{Commons|Kiruna}}

[[Kategorii:Ročinman lidnad]]
[[Kategorii:Eländpunktad kirjamišton mödhe]]
[[Kategorii:Norrbotten]]
