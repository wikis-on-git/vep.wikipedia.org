{{Venälaižen Federacijan subjekt
|Nimi           = Evrejan avtonomine agj
|Venälaine nimi = Еврейская автономная область <small>(ven.)</small><br />ייִדישע אױטאָנאָמע געגנט <small>(idiš)</small>
|Flag           = [[Fail:Flag of the Jewish Autonomous Oblast.svg|150px|Evrejan avtonomižen agjan flag]]
|FSCoA          = [[Fail:Coat of arms of the Jewish Autonomous Oblast.svg|110px|Evrejan avtonomižen agjan valdkundznam]]
|FlagLnk        = Evrejan avtonomižen agjan flag
|CoALnk         = Evrejan avtonomižen agjan znam
|FSMap          = [[Fail:Map of Russia - Jewish Autonomous Oblast.svg|300px]]
|FSCtrWhat      = Pälidn
|FSCtrNm        = [[Birobidžan]]
|AreaRnk        = 60
|TotArea        = 36266
|WaterPrcnt     = 0.9
|PopRnk         = 82
|Eläjiden lugu  = 168,368
|PopCtDate      = 2015
|PopDens        = 4.63
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']]
|HeadTtl        = Gubernator
|HeadNm         = [[Levintal' Aleksandr|Aleksandr Levintal']]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Tihomirov Anatolii|Anatolii Tihomirov]]
|FSAnthem       = 
|Domain         = 
|CadNo          = 79
|MSK            = [[UTC]]+10 ([[MSK]]+7)
}}
'''Evrejan avtonomine agj''' ([[venäkel'|ven]].: ''Еврейская автономная область'', [[idiš]]: ''ייִדישע אױטאָנאָמע געגנט'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Pälidn da kaikiš suremb lidn om [[Birobidžan]].

Nece om [[evrejalaižed|evrejalaižiden]] üks' kahtes ühtnikaspäi oficialižen juridižen statusanke mail'mas, toine om [[Izrail']].

== Keled ==
Valdkundkel' om üks'jäine — [[venäkel']].

[[Idiš]] da [[ivrit]] oma ühten rahvahišpäi keled. Evrejan avtonomižen agjan Päkäskusen mödhe arvoimižed sädas niiden da toižiden rahvahiden kelid kaičemha, opendamha da šingotamha.

== Istorii ==
Evrejan avtonomine agj om olmas vl 1934 semendkun 7. päivälpäi.

Evrejan avtonomižen agjan Päkäskuz<ref>[http://constitution.garant.ru/region/ustav_evreis/ Evrejan avtonomižen agjan Päkäskusen tekst (constitution.garant.ru).] {{ref-ru}}</ref> om vahvištadud vl 1997 redukun 8. päiväl agjan Käskusenandajan Suiman ezitajil, om allekirjutadud gubernatoral sil-žo päiväl da om väges möhembaižiden vajehtusidenke.

== Geografijan andmused ==
[[Fail:Relief Map of Jewish AO.png|thumb|left|250px|Evrejan avtonomižen agjan reljefan kart.]]
Agjal om röunoid [[Kitai]]nke suves da päivlaskmas (sen [[Heilunczän]]-agjanke), [[Amuran agj]]anke lodehes, [[Habarovskan rand]]anke pohjoižes da pohjoižpäivnouzmas. Evrejan avtonomine agj om mererandatoi.

Pind om 36 266 km². Znamasine [[Amur]]-jogi om Kitainke röunaks agjan suves da päivlaskmas. Jogen vagon leveduz om 1,5-2,5 km.

[[Keskamuran alangišt]] om agjan suves, se otab agjan pol't. Toine pala om [[Pen' Hingan]] da toižed pened mägisel'gad, ned oma agjan lodehes da pohjoižes. Agjan kaikiš korktemb čokkoim om [[Üläopenikoiden mägi]] (1421 m).

Klimat om [[ven vö|ven]] mussonine. Tal'vel paneb vähä lunt, om vilu. Vilukun keskmäine lämuz om -19°C suves da -25°C pohjoižil mägil. Keza om läm' da neps. Paneb sadegid 600-700 mm vodes, niišpäi koume nelländest — semendkus-sügüz'kus.

Londuseližed varad oma [[bur hil']], [[kivihil']], metallad ([[raud|raudkivend]], [[tin]], [[marganc]], [[kuld]], [[magnii]], [[berillii]] da tž. harvad mametallad), [[sauvondmaterialad]] ([[mouckivi]], [[savi|saved]], [[lete|letked]], [[gravii]], [[kivi (material)|sauvondkivi]]), [[grafit]], [[tal'k]], mineraližed [[muju]]d, [[fosfor|fosforitad]], [[mec]], [[reskvezi]].

== Tobmuz ==
Avtonomižen agjan pämez' nimitase gubernatoraks. [[Levintal' Aleksandr|Aleksandr Levintal']] radab gubernatoran vs 2015 uhokun 24. päiväspäi. Kaik rahvaz änestab gubernatorad videks vodeks, enamba kaht strokud jäl'geten ei sa. Gubernator-žo radab Ohjastusen ezimehen, hän märičeb sen strukturad da paneb sen ühtnijoid radnikusile. Varagubernator, kaks' ezmäšt Ohjandusen varaezimest da koume muite Ohjandusen varaezimest oma hänele abhu.

Evrejan avtonomižen agjan üks'kodine parlament om Käskusenandai Suim. Kaik rahvaz valičeb sen 18 ezitajad videks vodeks. [[Tihomirov Anatolii|Anatolii Tihomirov]] radab Käskusenandajan Suiman ezimeheks vspäi 2001 koumanden strokun jäl'geten.

Radonoigendai tobmuz om Evrejan avtonomižen agjan Ohjastuz. Agjan ohjandused, komitetad da valdkundaližed inspekcijad alištudas Ohjastusele.

Järgvaličendad Käskusenandajha Suimha oliba vl 2011 tal'vkun 4. päiväl. Gubernatoran valitihe vl 2015 sügüz'kun 13. päiväl, [[Levintal' Aleksandr|Aleksandr Levintal']] sai vägestust ezmäižel tural (75,42%) da radab ühtenden strokun.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 176 558 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' ristit kümnespäi om lidnalaine.

Agjas om [[Evrejan avtonomižen agjan lidnad|kaks' lidnad]] da 11 lidnanvuittušt žilod. Ei ole toižid surid lidnoid. Vl 2015 kaik om 5 eländpunktad enamba mi 5 tuh. eläjidenke.

Rahvahad (enamba 0,4% vl 2010): [[venälaižed]] (90,1%), [[ukrainalaižed]] (2,8%), [[evrejalaižed]] (0,9%), [[totarlaižed]] (0,5%), [[vaugedvenälaižed]] (0,4%), [[azerbaidžanlaižed]] (0,4%), toižed — 2,7%, rahvahuden ozutandata — 2,2%.

Erased toižed igähižed rahvahad: [[nanalaižed]] — 95 rist. (0,05%), [[kitajalaižed]] — 84 rist. (0,05%), [[evenkalaižed]] — 63 rist. (0,04%), [[nivhalaižed]] — 24 rist. (0,01%), [[ul'čilaižed]] — 19 rist. (0,01%), [[evenalaižed]] ([[lamutalaižed]]) — 12 rist. (0,01%), [[udegelaižed]] — 8 rist. (0,005%).

== Homaičendad ==
<references />

== Irdkosketused ==
* [http://www.eao.ru/ Evrejan avtonomižen agjan tobmuden aluskundoiden (gubernatoran da Ohjastusen) oficialine portal.] {{ref-ru}} {{ref-en}} {{ref-zh}}
* [http://www.zseao.ru/ Evrejan avtonomižen agjan Käskusenandajan Suiman oficialine sait.] {{ref-ru}}

{{Evrejan avtonomižen agjan lidnad}}
{{Venälaižen Federacijan subjektad}}

[[Kategorii:Evrejan avtonomine agj| ]]
