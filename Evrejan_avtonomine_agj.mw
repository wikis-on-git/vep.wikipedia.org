{{Venälaižen Federacijan subjekt
|Nimi           = Evrejan avtonomine agj
|Venälaine nimi = Еврейская автономная область <small>(ven.)</small><br />ייִדישע אױטאָנאָמע געגנט <small>(jidiš)</small><br /><small>''(eidiše aoitonome gegnt)''</small>
|Flag           = [[Fail:Flag of the Jewish Autonomous Oblast.svg|150px|Evrejan avtonomižen agjan flag]]
|FSCoA          = [[Fail:Coat of arms of the Jewish Autonomous Oblast.svg|110px|Evrejan avtonomižen agjan valdkundznam]]
|FlagLnk        = Evrejan avtonomižen agjan flag
|CoALnk         = Evrejan avtonomižen agjan znam
|FSMap          = [[Fail:Map of Russia - Jewish Autonomous Oblast.svg|300px]]
|FSCtrWhat      = Pälidn
|FSCtrNm        = [[Birobidžan]]
|AreaRnk        = 60
|TotArea        = 36271
|WaterPrcnt     = 0.97
|PopRnk         = 82
|Eläjiden lugu  = 162,014
|PopCtDate      = 2018
|PopDens        = 4.47
|GDPRnk         = 79
|GDP            = 46,9
|GDPCtDate      = 2016
|GDP(PPP)       = 283,8
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|OfLangs        = [[venäkel']]
|HeadTtl        = Gubernator
|HeadNm         = [[Levintal' Aleksandr|Aleksandr Levintal']]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Pavlova Lübov'|Lübov' Pavlova]]
|FSAnthem       = 
|Domain         = 
|CadNo          = 79
|MSK            = [[UTC]]+10 ([[MSK]]+7)
}}
'''Evrejan avtonomine agj''' ({{lang-ru|Еврейская автономная область}}, {{lang-yi|ייִדישע אױטאָנאָמע געגנט}} ''eidiše aoitonome gegnt'') om [[Venäma|Venälaižen Federacijan]] [[Venälaižen Federacijan subjektad|subjekt]]. Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Pälidn da kaikiš suremb lidn om [[Birobidžan]].

Nece om [[evrejalaižed|evrejalaižiden]] üks' kahtes ühtnikaspäi oficialižen juridižen statusanke mail'mas, toine om [[Izrail']].

== Keled ==
Valdkundkel' om üks'jäine — [[venäkel']].

[[Jidiš]] da [[ivrit]] oma vaiše ühten rahvahišpäi keled. Evrejan avtonomižen agjan Päkäskusen mödhe arvoimižed sädas niiden da toižiden rahvahiden kelid kaičemha, opendamha da šingotamha.

== Istorii ==
Evrejan avtonomine agj om olmas vs 1934 semendkun 7. päiväspäi.

Evrejan avtonomižen agjan Päkäskuz<ref>[http://constitution.garant.ru/region/ustav_evreis/ Evrejan avtonomižen agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1997 8. päiväl redukud agjan Käskusenandajan Suiman ezitajil, om allekirjutadud gubernatoral sil-žo päiväl da om väges möhembaižidenke vajehtusidenke.

== Geografijan andmused ==
[[Fail:Relief Map of Jewish AO.png|thumb|left|250px|Evrejan avtonomižen agjan reljefan kart.]]
Agjal om röunoid [[Kitai]]nke suves da päivlaskmas (sen [[Heilunczän]]-agjanke), [[Amuran agj]]anke lodehes, [[Habarovskan rand]]anke pohjoižes da pohjoižpäivnouzmas. Evrejan avtonomine agj om mererandatoi.

Pind om 36 271 km². Znamasine [[Amur|Amur-jogi]] om Kitainke röunaks agjan suves da päivlaskmas. Jogen vagon leveduz om 1,5..2,5 km.

[[Keskamuran alangišt]] om agjan suves, se otab agjan pol't. Toine pala om [[Pen' Hingan]] da toižed pened mägisel'gad, ned sijadasoiš agjan lodehes da pohjoižes. Agjan kaikiš korktemb čokkoim om [[Üläopenikoiden mägi]] (1421 m).

Klimat om [[ven vö|ven]] mussonine. Tal'vel paneb vähä lunt, om vilu. Vilukun keskmäine lämuz om −19 C° suves da −25 C° pohjoižil mägil. Keza om läm' da neps. Paneb sadegid 600..700 mm vodes, niišpäi koume nelländest — semendkus-sügüz'kus.

Londuseližed varad oma [[bur hil']], [[kivihil']], metallad ([[raud|raudkivend]], [[tin]], [[marganc]], [[kuld]], [[magnii]], [[berillii]] da tž. harvad mametallad), [[sauvondmaterialad]] ([[mouckivi]], [[savi|saved]], [[lete|letked]], [[gravii]], [[kivi (material)|sauvondkivi]]), [[grafit]], [[tal'k]], mineraližed [[muju]]d, [[fosfor|fosforitad]], [[mec]], [[vezi|reskvezi]].

== Tobmuz ==
Avtonomižen agjan pämez' nimitase gubernatoraks. [[Levintal' Aleksandr|Aleksandr Levintal']] radab gubernatoran vs 2015 uhokun 24. päiväspäi. Kaik rahvaz änestab gubernatorad videks vodeks, enamba kaht strokud jäl'geten ei sa. Gubernator-žo radab Ohjastusen ezimehen, hän märičeb sen strukturad da paneb sen ühtnijoid radnikusile. Varagubernator, kaks' ezmäšt Ohjandusen varaezimest da koume muite Ohjandusen varaezimest oma hänele abhu.

Evrejan avtonomižen agjan üks'kodine parlament om Käskusenandai Suim ({{lang-yi|לעגיסלאַטיווע אַסעמבלי פון די אידישע אַוטאָנאָמאָוס קאנט}} ''legislative asembli fun di idiše autonomous kant''). Kaik rahvaz valičeb sen 19 ezitajad videks vodeks. [[Pavlova Lübov'|Lübov' Pavlova]] radab Käskusenandajan Suiman ezimeheks vs 2016 sügüz'kun 30. päiväspäi.

Radonoigendai tobmuz om Evrejan avtonomižen agjan Ohjastuz. Agjan ohjandused, komitetad da valdkundaližed inspekcijad alištudas Ohjastusele.

Valitihe gubernatorad vn 2015 13. päiväl sügüz'kud, [[Levintal' Aleksandr|Aleksandr Levintal']] sai vägestust ezmäižel tural (75,42%) da radab ühtenden strokun. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 176 558 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' ristit kümnespäi om lidnalaine.

Kaik om [[Evrejan avtonomižen agjan lidnad|kaks' lidnad]] agjas da 11 lidnanvuittušt žilod. Ei ole toižid järedoid lidnoid. Vl 2010 kaik oli 5 eländpunktad enamba mi 5 tuh. eläjidenke.

Rahvahad (enamba 0,4% vl 2010): [[venälaižed]] — 90,1%, [[ukrainalaižed]] — 2,8%, [[evrejalaižed]] — 0,9%, [[totarlaižed]] — 0,5%, [[vaugedvenälaižed]] — 0,4%, [[azerbaidžanlaižed]] — 0,4%, toižed rahvahad — 2,7%, rahvahuden ozutandata — 2,2%.

Erased toižed igähižed rahvahad: [[nanalaižed]] — 95 rist. (0,05%), [[kitajalaižed]] — 84 rist. (0,05%), [[evenkalaižed]] — 63 rist. (0,04%), [[nivhalaižed]] — 24 rist. (0,01%), [[ul'čilaižed]] — 19 rist. (0,01%), [[evenalaižed]] ([[lamutalaižed]]) — 12 rist. (0,01%), [[udegelaižed]] — 8 rist. (0,005%).

== Homaičendad ==
<references />

== Irdkosketused ==
* [http://www.eao.ru/ Evrejan avtonomižen agjan tobmuden aluzkundoiden (gubernatoran da Ohjastusen) oficialine portal (''eao.ru'').] {{ref-ru}} {{ref-en}} {{ref-zh}}
* [http://www.zseao.ru/ Evrejan avtonomižen agjan Käskusenandajan Suiman oficialine sait (''zseao.ru'').] {{ref-ru}}

{{Evrejan avtonomižen agjan lidnad}}
{{Venälaižen Federacijan subjektad}}

[[Kategorii:Evrejan avtonomine agj| ]]
