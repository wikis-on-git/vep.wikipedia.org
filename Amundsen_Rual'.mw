{{1000}}
{{Personalii
| изображение = Nlc amundsen.jpg
| описание изображения = Rual' Amundsen vvn 1903−1907 matkan aigan,<br /><small>fotoportretan tegii om Lüdvik Šacinski</small>
}}
'''Rual' Engel'bregt Gravning Amundsen''' ({{lang-no|Roald Engelbregt Gravning Amundsen}}; s. 16. heinku 1872, [[Fredrikstad|Borge]], [[Norvegii]] — kol. 18. kezaku 1928, [[Barencan meri]], [[Arktik]]) oli norvegine polärine matkadai da tedoidai. Hän viden kesken joukunke saihe [[Suvinaba]]hasai ezmäižen kerdan mail'mas, vn 1911 14. päiväl tal'vkud, i kaik pörduihe tagaz Skottan ekspedicijaspäi erineden. Maskirui edelkävujan ekspedicijoid tedoidusikš, kaiken rahavelgan problemad oliba.

Vn 1895 kevädel Amundsen oigenzi šturmanan egzaminad i ühtni Bel'gijan antarktižhe satusetomha ekspedicijha (1896−1899) merimeheks. Sid' oli ekspedicijoiden pämehen kaiken:
* Pohjoižen magnitižen polüsan sijadusen märičend i Lodehližen meriten läbiujund «Joa»-laival ({{lang-no|Gjøa}}, Norvegii — Grenlandii — Kanadan pohjoižrandišt — Aläsk — San Francisko, 1903−1906);
* Norvegijan antarktine ekspedicii «Fram»-laivanke i koiril (Madeir — Antarktidan rand — Suvinaba — Antarktidan rand — Tasmanii, 1910−1912);
* [[Pohjoine merite|Pohjoižen meriten]] alištuz «Mod»-laival (Oslo — Čelüskin-nem' — Ajon-sar' — Aläsk, 1918−1921);
* Transarktine lendand «Norvegii»-dirižablil ({{lang-no|Norge}}, vn 1925 semendku).

Rualin tat oli Jens Engebrekt Amundsen-edheotai-meritorgovan (1820−1886), mam — Hanna Henrike Gustava Salkvist (Amundsen), valdkundmehen tütär. Hö sündutihe nell' poigad, i Rual' oli norembaižen. Ročilaine Elizabet Gustavson-guvernant holdui lapsiš noressai, i Hannan surman jäl'ghe vl 1893 abuti Rualile lujas. Amundsen päti ühtneda polärižihe ekspedicijoihe prihastusespäi i jäi naimatoman elon hätkte. Hänel koume sudaruškad oli, kaik naižed oliba lähtnuded mehile edel sidä. Vll 1920/1921 tal'vdundan aigan Čukotkal Amundsen kändihe ižindamaks čukačun Kakonita- i Kamilla-neičukaižiden täht, andoi tütrindamid ičeze kanzannimed da oigenzi opetas Norvegijha ičeze Leon-vellennoks.

== Homaičendad ==
<references/>

{{stub}}
[[Kategorii:Norvegijan matkadajad]]
[[Kategorii:Matkadajad kirjamišton mödhe]]
[[Kategorii:Matkadajad]]
[[Kategorii:Personalijad kirjamišton mödhe]]
