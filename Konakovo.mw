{{Eländpunkt
 | Nimi = Konakovo<br />Конаково
 | Lidnanznam = Coat of arms Konakovo (Tver oblast) Russia 2007.png
 | Flag = Flag of Konakovo (Tver oblast) (2010).svg
 | Lidnanznam text = Konakovon lidnanznam
 | Flag text = Konakovon flag
 | Valdkund = Venäma
 | Eläjiden lugu = 39,345
 | Voz' = 2017
 | Pind = 39.03
 | Fail = Железобетонный мост через реку Донховку. Конаково, Тверская область, Россия.jpg
 | Pämez' = Valerii Maksimov (2006—)
 | Telefonkod = +7-48242-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Konakovo''' ({{lang-ru|Конаково}}) om [[Venäma]]n lidn [[Tverin agj]]an suvipäivnouzmas. Se om agjan kudenz' lidn eläjiden lugun mödhe, lidnankundan da [[Konakovon rajon]]an administrativine keskuz i üks'jäine lidn.

== Istorii ==
Eländpunktan aluz om pandud vl 1806 ''Kuznecovo-külähä''. Vspäi 1929 sen nimi om ''Konakovo'' Porfirii Konakov-revolücioneran kanzannimen mödhe. Vodele 1936 lähižen Korčevanlidnan eläjad (läz 3 tuhad) oliba sirtud Konakovoho [[Ivan'kovon vezivaradim]]en sauvondan tagut. Konakovo sai lidnan statusad vl 1937.

== Geografijan andmused ==
Lidn sijadase läz Donhovk-jogensud [[Volg]]an oiktal randal ([[Ivan'kovon vezivaradim]]), 124 m keskmäižel korktusel valdmeren pindan päl. Matkad [[Tver'|Tverihesai]] om 55 km lodeheze orhal vai 82 km avtotedme. Lähembaine lidn om [[Dubn]] (Moskvan agj) 25 km pohjoižpäivnouzmha orhal vai 32 km avtotedme.

Viž penid küläd da pen' Energetik-žilo mülüdas lidnankundha Konakovon ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 41 291 ristitud, lidnankundan — 42 094 ristitud, rajonan pol'. Kaikiš suremb lidnan ristitišt oli 44 600 eläjad vl 1998. [[Hristanuskond]]an koume pühäpertid om lidnas.

== Ižanduz da transport ==
Ižandusen päsarakod oma sauvondmaterialiden tegimišt da sömtegimišt, mugažo vanh fajanstegim (ei ole rados) i Konakovon GRES oma olmas. Professionaližen opendusen aluzkundad: energetine kolledž i profškol, mugažo Moskvan i Tverin üläopendusen aluzkundoiden viž filialad.

Avtobusad da maršruttaksid oma kundaližeks transportaks lidnas. ''Konakovon GRES-raudtestancii'' om lopstancii «[[Klin (lidn)|Klin]] — Konakovo»-jonol, om ezilidnelektrojonusid [[Moskv]]hasai. Jogivaldmad oma lidnas lebukateriden täht. [[Moskv]] — [[Piter]] avtote i raudte ristikoitas tahondad 20 km suvipäivlaskmha lidnaspäi.

== Irdkosketused ==
* [http://www.konakovo.in/ Lidnan tobmuden aluzkundoiden oficialine sait (''konakovo.in'').] {{ref-ru}}
{{Commons|Category:Konakovo}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Konakovon rajon|*]]
