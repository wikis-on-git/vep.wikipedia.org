{{Eländpunkt
 | Nimi = Ščecin<br />Szczecin
 | Lidnanznam = POL Szczecin COA.svg
 | Flag = POL Szczecin flag.svg
 | Lidnanznam text = Ščecinan lidnanznam
 | Flag text = Ščecinan flag
 | Valdkund = Pol'šanma
 | Eläjiden lugu = 403,833
 | Voz' = 2017
 | Pind = 300.55
 | Fail = Collage of Szczecin.png
 | Pämez' = Petr Kšistek<br />(tal'vku 2006—)
 | Telefonkod = +48-91
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Szczecin administrative division 2010.png|thumb|left|250px|Lidnan rajonad vl 2010.]]
'''Ščecin''' ({{lang-pl|Szczecin}} [ˈʂt͡ʂɛt͡ɕin], edel 1945 vot nimi oli '''Štettin''', {{lang-de|Stettin}} [ʃtɛˈtɪːn]) om [[Pol'šanma]]n lidn valdkundan lodehes. Se om valdkundan seičemenz' lidn eläjiden lugun mödhe, [[Päivlaskmpol'žen Pomorjen sodaveikund]]an pälidn. Pol'šanman kaikiš järedamb meriport radab lidnas.

== Istorii ==
Eländpunkt sai lidnan oiktusid vl 1243. Štettin oli mülünu [[Pühä Rimalaine imperii|Pühäze Rimalaižhe imperijha]] 12. voz'sadan lopindaspäi, kus oli Pomeranii-gercogkundan keskuseks vhesai 1648. Vll 1648−1720 oli [[Ročinma]]n palaks, sid' mülüi [[Prussii|Prussijha]] 20. voz'sadhasai, šingotihe [[Berlin]]an meriverajaks. Vl 1729 Venäman tulii [[Jekaterina II Sur'|Jekaterina II]]-imperatornaine oli sündnu Štettinan lidnushe.

Ščecin šingotase mašiništon i laivoiden sauvomižel, himižel tegimištol (mineraližed heretused), «[[Amazon]]»-kompanijan varažomil, meriladimiden edheotandal, turizmal (354 tuh. rist. vl 2009). Cellülozbumagaine kompleks ei ole rados 2000-nziš vozišpäi.

== Geografijan andmused ==
Ščecin sijadase [[Oder]]an hijamiden molembil randoil da Dombe-järven ({{lang-pl|Dąbie}}) randal, 0..131 m korktusil. Matkad [[Saksanma]]n röunhasai om 10 km päivlaskmha avtotedme. Avanportan nimi om [[Svinouis'ce]], sijadase Oderan [[Baltijan meri|Baltijan meren]] estuarijan ([[Ščecinan laht]]en) taga.

== Eläjad ==
Vl 2014 eläjiden lugu oli 407 180 ristitud. Kaikiš suremb ristitišt oli 419 600 eläjad vl 1994. Ristitišt ületi vn 1939 lugud vodele 1978 (384,9 tuh. rist.), [[Toine mail'man soda|Toižen mail'man sodan]] jäl'ghe vaiše erasile [[saksalaižed|saksalaižile]] lasktihe pörtas lidnha, heiden lugu poleni enamba mi 100 tuhaspäi 17 tuhazesai.

Üläopendusen viž aluzkundad om olmas lidnas.

== Galerei ==
<center><gallery>
Fail:1311 Urząd Miejski Szczecin ZS.jpg|Lidnan ohjastusen pert'
Fail:1009 Rynek Sienny Szczecin SZN.jpg|Ščecinan vanhlidn
Fail:0908 PAZIM Szczecin SZN 1.jpg|«Pazim»-ofiskeskuz da adivpert' lidnan keskuses (om saudud vll 1990−1992)
Fail:PolandSzczecinSeaMuseum.JPG|Merimuzei
Fail:Książnica w Szczecinie.JPG|Sodaveikundan kirjišt
</gallery></center>

== Irdkosketused ==
* [http://www.szczecin.pl/ Lidnan ohjastusen oficialine sait (''szczecin.pl'').] {{ref-pl}}
* [http://www.szczecin.eu/ Lidnan investiciž-turistine sait (''szczecin.eu'').] {{ref-pl}} {{ref-en}} {{ref-de}}
{{Commons|Szczecin}}

{{Pol'šanman sodaveikundad}}

[[Kategorii:Ščecin| ]]
[[Kategorii:Pol'šanman lidnad]]
[[Kategorii:Eländpunktad kirjamišton mödhe]]
[[Kategorii:Päivlaskmpol'žen Pomorjen sodaveikund|*]]
