{{Eländpunkt
 | Nimi = Oktäbr'skii<br />Октябрьский <small>(ven. i bašk.)</small>
 | Lidnanznam = Coat of Arms of Oktyabrsky (Bashkortostan).png
 | Flag = Flag of Oktyabrsky (Bashkortostan).svg
 | Lidnanznam text = Oktäbr'skijan lidnanznam
 | Flag text = Oktäbr'skijan flag
 | Valdkund = Venäma
 | Eläjiden lugu = 114,100
 | Voz' = 2020
 | Pind = 105.83
 | Fail = OktPtis.jpg
 | Pämez' = Aleksei Šmelöv<br />(tal'vku 2013—)
 | Telefonkod = +7-34767-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Oktäbr'skii''' ([[venän kel'|ven]]. i {{lang-ba|Октябрьский}}, {{lang-tt|Октябрьски}}) om [[Venäma]]n lidn da lidnümbrik [[Baškortostanan Tazovaldkund]]as, sen videnz' surtte lidn. Sijadase tazovaldkundan päivlaskmaiženno röunanno.

== Istorii ==
Lidnan territorii da sen ümbrišt oma elänzoittud amussai, tetas Mullino II-seižutest kodikoittud [[hebo]]n jändusidenke (7.−6. voz'tuhad e.m.e.).

Nügüdläižen eländpunktan aluz om pandud ''Soclidn-žiloks'' ({{lang-ru|Соцгород}}) vl 1937 šingotamha [[kivivoi]]n löudmižsijad. Kävutihe türmatud da ottud plenha mehiden töid. Oktäbr'skii-radnikžilo sai lidnan statusad tazovaldkundan alištusenke vn 1946 5. päiväl sulakud.

Kivivoin samine, mašiništon tehmine samha kivivoid, metalližkonstrukcijoiden da sauvondmaterialiden pästand (raudbetontegesed, keramine apakut) i kebn tegimišt oma olmas Oktäbr'skii-lidnas, mugažo avtoladimiden tegim i plastiktegesiden edheotand.

== Geografijan andmused ==
Lidn sijadase [[Ik (Kaman ližajogi)|Ik-jogen]] oiktal randal, Bugul'man i Belebein ülüden kukhil, 140 m ü.m.t. keskmäižel korktusel. [[Tatarstan]] om jogen vastrandal, matkad [[Uf]]ahasai om 160 km päivnouzmha orhal vai 180 km avtotedme. Lähembaižed lidnad oma [[Tuimazi]] 10 km pohjoižpäivnouzmha i [[Bavli]] (Tatarstan) 10 km suvipäivlaskmha.

Oktäbr'skii om lidnümbrikon üks'jäine eländpunkt. Jagase nomeruidud mikrorajonikš (7, 21, 23..26, 28, 29, 32, 34..38, 40) i läz 13 nimitadud lidnanlaptaks.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 109 474 ristitud. Kaikiš suremb ristitišt oli 114 194 eläjad vl 2019.

Rahvahad (enamba 1% vl 2010, ozutadud rahvahudenke): [[venälaižed]] — 40,9%, [[totarlaižed]] — 38,1%, [[baškiralaižed]] — 13,3%, [[čuvašalaižed]] — 1,8%, [[ukrainalaižed]] — 1,3%, [[marilaižed]] — 1,2%, toižed rahvahad — 3,4%.

[[Islam]]an koume pühäpertid (sidä kesken Zajitovon päpühäpert', 2007) da «Nurul' islam»-medrese oma olmas lidnas. [[Ortodoksine hristanuskond|Ortodoksižen hristanuskondan]] koume pühäpertid<ref>[ Oktäbr'skijan pühäpertid ''sobory.ru''-saital.] {{ref-ru}}</ref> oma avaitud, sidä kesken Sretenjan päjumalanpert' (1995).

Edeližed lidnan Administracijan pämehed oma Sergei Molčanov (2003−2013), Jurii Korol'kov (1992−2003).

== Transport ==
Avtobusad da taksid oma kundaližeks transportaks lidnas. «Ural»-avtote (M5) ümbärdab lidnad suvespäi. ''Nariševo-raudtestancii'' om sarakon čup i vaiše jüguiden täht, passažirstancii sijadase Tuimazi-lidnas.

Sportlendimpöud levigandeb ühesa kilometrad suvipäivlaskmha lidnaspäi.

== Galerei ==
<gallery mode="packed" heights="125px">
|
|
Октябрьский мечеть.JPG|Zajitovon pämečet', vn 2007 nägu
|
|
Уфимский государственный нефтяной технический университет, Октябрьский филиал. - panoramio.jpg|Ufan valdkundaline kivivoin tehnine universitet, Oktäbr'skii-lidnan filial (2014)
Дом техники1.JPG|Tehnikan pert'kulu (2011)
|
Avtovok.jpg|Avtostancii vl 2005
|
</gallery>

== Homaičendad ==
<references />

== Irdkosketused ==
* [http://www.oktadm.ru/ Oktäbr'skii-lidnümbrikon tobmuden aluzkundoiden oficialine sait (''oktadm.ru'').] {{ref-ru}}
{{Commons|Category:Oktyabrsky}}

{{Baškortostanan Tazovaldkundan lidnad}}

[[Kategorii:Oktäbr'skii| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
