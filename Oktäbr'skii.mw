{{Eländpunkt
 | Nimi = Oktäbr'skii<br />Октябрьский <small>(ven. da bašk.)</small>
 | Lidnanznam = Coat of Arms of Oktyabrsky (Bashkortostan).png
 | Flag = Flag of Oktyabrsky (Bashkortostan).png
 | Lidnanznam text = Oktäbr'skijan lidnanznam
 | Flag text = Oktäbr'skijan flag
 | Valdkund = Venäma
 | Eläjiden lugu = 113,929
 | Voz' = 2017
 | Pind = 98.83
 | Fail = OktPtis.jpg
 | Pämez' = Aleksei Šmelöv<br />(tal'vku 2013—)
 | Telefonkod = +7-34767-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Oktäbr'skii''' ([[venän kel'|ven]]. i {{lang-ba|Октябрьский}}, {{lang-tt|Октябрьски}}) om [[Venäma]]n lidn da lidnümbrik [[Baškortostanan Tazovaldkund]]as, sen videnz' surtte lidn. Sijadase tazovaldkundan päivlaskmaiženno röunanno.

== Istorii ==
Lidnan territorii da sen ümbrišt oma elänzoittud amussai, tetas Mullino II-seižutest kodikoittud [[hebo]]n jändusidenke (7.−6. voz'tuhad e.m.e.).

Nügüdläižen eländpunktan aluz om pandud ''Soclidn-žiloks'' ({{lang-ru|Соцгород}}) vl 1937 šingotamha [[kivivoi]]n löudmižsijad. Kävutihe türmatud da ottud plenha mehiden töid. Oktäbr'skii-radnikžilo sai lidnan statusad tazovaldkundan alištusenke vn 1946 5. päiväl sulakud. Kivivoin samine, mašiništon tehmine samha kivivoid, metalližkonstrukcijoiden da sauvondmaterialiden pästand (raudbetontegesed, keramine apakut) i kebn tegimišt oma olmas lidnas, mugažo avtoladimiden tegim i plastiktegesiden edheotand.

== Geografijan andmused ==
Lidn sijadase [[Ik (Kaman ližajogi)|Ik-jogen]] oiktal randal, Bugul'man i Belebein ülüden kukhil, 140 m ü.m.t. keskmäižel korktusel. [[Tatarstan]] om jogen vastrandal, matkad [[Uf]]ahasai om 160 km päivnouzmha orhal vai 180 km avtotedme. Lähembaižed lidnad oma [[Tuimazi]] 10 km pohjoižpäivnouzmha i [[Bavli]] (Tatarstan) 10 km suvipäivlaskmha.

Oktäbr'skii om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 109 474 ristitud. Kaikiš suremb ristitišt om nügüd' (2017). Islaman koume pühäpertid (sidä kesken Zajitovon päpühäpert', 2007) da «Nurul' islam»-medrese i ortodoksižen hristanuskondan koume pühäpertid (sidä kesken Sretenjan päjumalanpert', 1995) oma olmas lidnas.

Rahvahad (enamba 1% vl 2010, ozutadud rahvahudenke): [[venälaižed]] — 40,9%, [[totarlaižed]] — 38,1%, [[baškiralaižed]] — 13,3%, [[čuvašalaižed]] — 1,8%, [[ukrainalaižed]] — 1,3%, [[marilaižed]] — 1,2%, toižed rahvahad — 3,4%.

== Transport ==
Avtobusad da taksid oma kundaližeks transportaks lidnas. «Ural»-avtote (M5) ümbärdab lidnad suvespäi. ''Nariševo-raudtestancii'' om sarakon čup i vaiše jüguiden täht, passažirstancii sijadase Tuimazi-lidnas. Sportlendimpöud levigandeb 9 km suvipäivlaskmha lidnaspäi.

== Irdkosketused ==
* [http://www.oktadm.ru/ Oktäbr'skii-lidnümbrikon tobmuden aluzkundoiden oficialine sait (''oktadm.ru'').] {{ref-ru}}
{{Commons|Category:Oktyabrsky}}

{{Baškortostanan Tazovaldkundan lidnad}}

[[Kategorii:Oktäbr'skii| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
