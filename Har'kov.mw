{{Eländpunkt
 | Nimi = Har'kov<br />Харків
 | Lidnanznam = Coat of arms of Kharkiv.svg
 | Flag = Прапор Харкова.gif
 | Lidnanznam text = Har'kovan lidnanznam
 | Flag text = Har'kovan flag
 | Valdkund = Ukrain
 | Eläjiden lugu = 1,447,881
 | Voz' = 2017
 | Pind = 350
 | Fail = Kharkov Freedom Square.jpg
 | Pämez' = Gennadii Kernes (2010—)
 | Telefonkod = +380-57
 | Aigvö = tal'vel [[UTC]]+2,<br />kezal [[UTC]]+3
}}
'''Har'kov''' ({{lang-uk|Харків}}) om kahtenz' surtte [[Ukrain]]an lidn, [[Har'kovan agj]]an administrativine keskuz. Om Ukrainan tedokeskusen (142 tedoinstitutad, üläopendusen 45 aluzkundad, 200 tuhad üläopenikoid). Sijadase valdkundan pohjoižpäivnouzmas.

Nügüdläižen eländpunktan aluz om pandud vl 1656. Vspäi 1669 om polklidnan statusanke. Sijadase kukhikahas tahondas, ühtennimižen jogen da Lopan'-jogen ühthejoksmusel ([[Don]]an bassein). Om 26 km pohjoižhe [[Venäma]]n röunhasai ([[Belgorodan agj]]). Rengazavtote ümbärdab lidnad, i korktused vajehtadas sen südäimes 94:späi 205 metrhasai valdmeren pindan päl.

Har'kov jagase 9 administrativižhe rajonha, 8 niišpäi oma olmas [[Toine mail'man soda|sodanedeližes]] aigaspäi.

Vl 2013 eläjiden lugu oli 1 451 028 ristitud (2013). Kaikiš suremb ristitišt oli vodel 1991 — 1 623 000 eläjid. Edel 2012 vot lidnan pind oli 310 km<sup>2</sup>. 2,1 mln ristituid elädas ezilidnoidenke.

Ižandusen sarakod oma transportine, elektrotehnine i jüged mašiništonsauvomine, sömtegimišt, himižed edheotandad.

Har'kov om Suvipäivnouzmaižen Evropan kaikiš järedamb transportsol'm. Avtobusad, ezilidnelektrojonused, trolleibusad, tramvaid da kanatte oma kundaližeks transportaks. Vspäi 1975 metro radab lidnas (vl 2015 om 3 jonod, 30 stancijad, 38 km raudted). Rahvahidenkeskeine civiline ühtennimine lendimport (''HRK'') sijadase lidnas 12 km suvhe sen keskusespäi. Tehtas reisid Minskha, Aršavha, Turkanmaha, Päivlaskmaižen Azijan maihe, om čarterreisid lebutahoihe.

== Irdkosketused ==
* [http://www.city.kharkov.ua/ Har'kovan tobmuden oficialine sait (''city.kharkov.ua'').] {{ref-uk}} {{ref-ru}} {{ref-en}}
{{Commons|Category:Kharkiv}}

{{stub}}
[[Kategorii:Har'kov| ]]
[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:Har'kovan agj|*]]
