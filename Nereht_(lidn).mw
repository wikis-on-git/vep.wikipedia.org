{{Eländpunkt
 | Nimi = Nereht<br />Нерехта
 | Lidnanznam = Coat of Arms of Nerekhta (Kostroma oblast).png
 | Flag = Flag of Nerekhta (Kostroma oblast).png
 | Lidnanznam text = Nerehtan lidnanznam
 | Flag text = Nerehtan flag
 | Valdkund = Venäma
 | Eläjiden lugu = 21,403
 | Voz' = 2017
 | Pind = 17.22
 | Fail = Freedom Square in Nerekhta.tif
 | Pämez' = Viktor Odinokov<br />(reduku 2016—)
 | Telefonkod = +7-49431-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Nereht''' ({{lang-ru|Не́рехта}}) om [[Venäma]]n lidn, lidnankund da raudtesol'm [[Kostroman agj]]an suvipäivlaskmaižes čogas. Se om [[Nerehtan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1214 kut [[Vsevolod III Sur' Peza]]-ruhtinasen lapsiden ridan objekt. Lidnan keskuz sijazihe Nereht-jogen oiktal randal 16. voz'sadahasai. Šingotihe [[keitandsol]]an samižel 15.-18. voz'sadoil. Nereht sai makundan lidnan oficiališt statusad vl 1778. Torguz oli lidnas joga nedalil, koume jarmankad vodes oleskeli edel 20. voz'sadad.

Nereht šingotase mašinansauvomižel (mehanine tegim, elektrolämbitimed), sauvondmaterialiden pästandal (järed savičtegim), turizmal, mugažo meblin fabrik (stal'cad, ištmed) i suvenirfabrik ratas lidnas.

== Geografijan andmused ==
Lidn sijadase rajonan päivlaskmas, [[Nereht (jogi)|Nereht-jogen]] ([[Volg]]an oigedpol'ne bassein) hural randal, 100 m ü.m.t. keskmäižel korktusel. Matkad [[Jaroslavlin agj]]an röunhasai om 6 km päivlaskmha orhal, agjan [[Kostrom]]-keskushesai om 40 km pohjoižpäivnouzmha orhal, 45 km avtotedme vai raudtedme. Lähembaižed lidnad sijadasoiš 30..40 kilometras orhal, ned oma: [[Kostrom]] pohjoižpäivnouzmha, [[Volgorečensk]] päivnouzmha, [[Furmanov (lidn)|Furmanov]] suvipäivnouzmha, [[Gavrilov Jam]] suvipäivlaskmha-päivlaskmha, [[Jaroslavl']] lodeheze.

Nereht om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 22 828 ristitud, rajonan kaks' koumandest. Kaikiš suremb lidnan ristitišt oli 28..30 tuhad eläjid vll 1989−2000 (30 100 rist. vl 1992). [[Ortodoksine hristanuskond|Ortodoksižen hristanuskondan]] Kazanin päjumalanpert' i kuz' jumalanpertid oma kaičenus lidnas.

Professionaližen opendusen aluzkund om Nerehtan politehnine tehnikum.<ref>[http://www.eduportal44.ru/npo/pl27/default.aspx Nerehtan politehnižen tehnikuman lehtpoled ''eduportal44.ru''-saital.] {{ref-ru}}</ref>

== Galerei ==
<gallery mode="packed" heights="125px">
Nerekhta-museum.jpg|Kodirandantedištandmuzei (2009, ende zell'lauk)
Здание Торговых рядов. Нерехта.jpg|Torguindrived i Sündun Nägundan jumalanpert', vn 2016 nägu
Sberbank Nerekhta Oktyabrskaya 5.jpg|Sberbankan palakund vl 2013
Нерехта стадион Старт - panoramio.jpg|«Start»-stadion (2012)
Nerekhta-station02.jpg|Nereht-päraudtestancijan sauvuz vl 2009
</gallery>

== Homaičendad ==
<references />

== Irdkosketused ==
* [http://www.admnerehta.ru/ Lidnan da sen rajonan oficialine sait (''admnerehta.ru'').] {{ref-ru}}
{{Commons|Category:Nerekhta}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Nerehtan rajon|*]]
