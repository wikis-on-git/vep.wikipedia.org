{{Eländpunkt
 | Nimi = Kamenk<br/>Каменка
 | Lidnanznam = Coat of Arms of Kamenka (Penza oblast).png
 | Flag = Flag of Kamenka (Penza oblast).png
 | Lidnanznam text = Kamenkan lidnanznam (Penzan agj)
 | Flag text = Kamenkan flag (Penzan agj)
 | Valdkund = Venäma
 | Eläjiden lugu = 35,929
 | Voz' = 2018-01-01
 | Pind = 23.95
 | Fail = Kamenka from Varvarovka.JPG
 | Pämez' = Väčeslav Moiseev<br />(kül'mku 2019—)
 | Telefonkod = +7-84156-xx-xxx
 | Avtokod = 58
 | Aigvö = [[UTC]]+3 ([[MSK]]+0)
}}
'''Kamenk''' ({{lang-ru|Ка́менка}}) om [[Venäma]]n lidn da lidnankund [[Penzan agj]]an keskuzpalan päivlaskmas. Se om [[Kamenkan rajon (Penzan agj)|Kamenkan rajonan]] administrativine keskuz.

== Istorii ==
Eländpunktan aluz om pandud amuiženno kiviženno bradindsijanno 18. voz'sadan augotišes kuti žilo nügüdläiženke nimenke. Žilon toine nimi oli ''Dmitrijevskoje'' ph. Dmitrii Salonikilaižen jumalanpertin mödhe, mainitaškanzihe vspäi 1717. Kätihe rajonan keskuseks vl 1928, radnikžiloks vn 1944 15. päiväl kezakud. Se sai lidnan statusad vs 1951 sulakun 18. päiväspäi.

Kamenk šingotase maižanduztehnikan tegimel, sauvondmaterialiden pästandal (savič, raudbetontegesed, putegesed), sömtegimištol (järed sahartegim, voitegim, leibtegim, oludtegim, surintegim, maploduiden konservedheotand).

== Geografijan andmused ==
Lidn sijadase rajonan keskuzpalan pohjoižes, Atmis-jogen hural randal tobjimalaz ({{lang-ru|Атмис}} 114 km pitte, [[Mokš (jogi)|Mokšan]] üläjoksmusen hura ližajogi), 180 m ü.m.t. keskmäižel korktusel. Matkad [[Penz]]hasai om 63 km päivnouzmha orhal, 80 km avtotel vai 86 km raudtel. Toižed lähembaižed lidnad oma [[Belinskii (lidn)|Belinskii]] 49 km suvipäivlaskmha orhal vai 55 km avtotedme, i [[Alalomov]] 46 km lodeheze-pohjoižhe orhal, 73 km avtotedme vai raudtedme. «Penz — [[Tambov]]»-avtote ümbärdab lidnad suvespäi. ''Belinskai''-raudtestancii ({{lang-ru|Белинская}}) radab lidnan keskuzpalas «Penz — [[Moršansk]]»-raudtekeskustal vspäi 1874, edel voziden 1918..1925 stancijan nimituz oli ''Vojeikovskai'' (ven. ''Воейковская''). Toine stancii om ''Sel'maš'' raudteplatformanke, om olmas vspäi 1958.

Kamenk om lidnankundan üks'jäine eländpunkt. Lidnankundan pind — 31,82 km².

== Eläjad ==
Vl 1939 lidnan ristitišt oli 8 265 eläjad. Vn 2010 Venäman rahvahanlugemižen mödhe lidnan eläjiden lugu oli 39 577 ristitud, rajonan kaks' koumandest. Kaikiš suremb lidnan ristitišt oli 45..46 tuhad eläjid vll 1995−1998 (46 700 rist. vl 1996). [[Ortodoksine hristanuskond|Ortodoksižen hristanuskondan]] koume jumalanpertid i [[islam]]an pühäpert' (vspäi 1999) ratas lidnas.

Rahvahad (2010): [[venälaižed]] — 88,4%, [[totarlaižed]] — 4,9%, toižed rahvahad — 6,7%.

Professionaližen opendusen aluzkund om Kamenkan tehmižtehnologijoiden da edheotaikundan tehnikum.<ref>[http://www.kamptp.ru/ Kamenkan tehmižtehnologijoiden da edheotaikundan tehnikuman sait (''kamptp.ru'').] {{ref-ru}}</ref>

== Galerei ==
<gallery mode="packed" heights="125px">
Saint Demetrios Church, Kamenka.jpg|Ph. Dmitrii Salonikilaižen jumalanpert<br />(2014)
Belinsk selmash.JPG|«Belinsksel'maš»-tegimen kontor<br />(2012)
Kamenka scool 9.JPG|Keskškol nomer 9<br />(2012)
Belinskaya station.JPG|Päraudtestancii
</gallery>

== Homaičendad ==
<references />

== Irdkosketused ==
* [http://gkam.kamenka.pnzreg.ru/ Lidnan Administracijan sait (''gkam.kamenka.pnzreg.ru'').] {{ref-ru}}
{{Commons|Category:Kamenka, Penza Oblast}}

{{Penzan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Penzan agjan lidnad]]
[[Kategorii:Kamenkan rajon (Penzan agj)|*]]
