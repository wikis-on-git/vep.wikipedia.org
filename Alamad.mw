{{1000}}
{{Valdkund
| Nimi = Alaman Kunigahuz<br />Koninkrijk der Nederlanden
| Valdkundznam = Royal Coat of Arms of the Netherlands.svg
| Flag = Flag of the Netherlands.svg
| Valdkundznam text = Alamaiden valdkundznam
| Flag text = Alamaiden flag
| Pälidn = Amsterdam
| Eläjiden lugu = 16,877,351<ref>[https://www.cia.gov/library/publications/the-world-factbook/geos/nl.html Alamaiden ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 41,543
| Kart = EU-Netherlands.svg
| Kel' = [[alaman kel'|alaman]]
| Valdkundan pämez' = [[Villem-Aleksandr]]
| Päministr = [[Rütte Mark|Mark Rütte]]
| Religii = [[ateizm]], [[hristanuskond]]
| Valüt = [[evro]] (€) (EUR)<ref>Mugažo [[AÜV:oiden dollar]] (USD) Kariban meren departamentoiš.</ref>
| Internet-domen = [[.nl]]<ref>Mugažo [[.eu]] kuti [[EÜ]]:n ühtnii; [[.frl]] Frizii-agjas.</ref>
| Telefonkod = +31
| Aigvö = tal'vel [[UTC]]+1,<br />kezal [[UTC]]+2
}}
'''Alamad''' vai '''Niderland''' vai '''Gollandii''' ([[alaman kel'|alam.]]: ''Nederland''), täuz' oficialine nimituz — '''Alaman Kunigahuz''' ([[alaman kel'|alam.]]: ''Koninkrijk der Nederlanden''), om valdkund [[Evrop|Päivlaskmaižes Evropas]], [[Pohjoine meri|Pohjoižmeren]] randal, [[EÜ]]:n ühtnii vspäi 1957 (sen üks' alusenpanijoišpäi). Oficialine pälidn da kaikiš suremb lidn om [[Amsterdam]], faktine pälidn — [[Hag]] (monarhan, ohjastusen da parlamentan rezidencijad sijadase sigä).

Alamad oma kaikiš tihedašti elänzoittud Evropan sur' valdkund.

== Istorii ==
Vl 1581 heinkun 26. päiväl Alamad tedištoitiba ripmatomudes [[Ispanii|Ispanijaspäi]].

Vozil 1940-1945 Alamad oliba okkupiruidud [[Saksanma]]l [[Toine mail'man soda|Toižen mail'man sodan]] aigan.

Jäl'gmäine vn 1815 Konstitucijan sur' udištamine oli vl 1983<ref>[https://nl.wikisource.org/wiki/Grondwet_voor_het_Koninkrijk_der_Nederlanden Alamaiden Konstitucii Vikipurtkiš.] {{ref-nl}}</ref>.

== Geografijan andmused ==
[[Fail:2012-NL-prov-relief-3000.jpg|thumb|left|250px|Alamaiden reljefan kart vl 2012.]]
Alamad oma mavaldkundröunoiš [[Saksanma]]nke päivnouzmas (röunan piduz — 575 km) da [[Bel'gii|Bel'gijanke]] suvipäivlaskmas (478 km). Ühthine röunoiden piduz — 1053 km. Randanpird om 451 km. Valdkundan pind — 41 543 km².

Valdkundan kaikiš korktemb čokkoim om [[Vaalserberg]]-sija, 322 m valdmeren pindan päl, Kariban meres — [[Sceneri]]-mägi (862 m, Sab-sarel). Kaikiš madalamb čokkoim om Züidplas-pol'der, 7 m alemba meren pindad. Valdkundan läz pol't territorijad sijadase alemba meren pindad, völ koumandez om ühten metran penemba meren pindan päl korktusidenke. Surembaižed joged oma [[Maas]] da [[Rein]] niiden suhištoidenke. Surembaine järv om ratud [[Eisselmer]]-järv, kaikiš järedamb Päivlaskmaižes Evropas.

Alamaiden klimat om [[ven vö|ven]] merine. Lämuz vilukul om 0...+2°C, heinkul — +16...+17°C. Paneb sadegid 650-750 millimetrad, vihmub ani kaikuččel päiväl.

Londuseližed pävarad oma [[kivivoi]], [[londuseline gaz]]; toižed varad — [[turbaz]], [[mouckivi]], [[sol]], [[lete]], [[gravii]], [[mahuz]].

== Politine sistem ==
[[Fail:Den Haag Binnenhof.jpg|thumb|right|250px|Alaman Kunigahusen parlamentan üläkodin pert' [[Hag]]as.]]
Ohjandusen form om unitarine parlamentine [[konstitucine monarhii]]. Vspäi 2013 valdkundan pämez' om [[Villem-Aleksandr]]-kunigaz. Hän delegiruib valdatusid ministrištole. Hot' Konstitucijan mödhe kunigaz voib panda ministrid radsijihe da allekirjutada kaikuččen käskusen, faktižikš parlamentan ühtnijad tehtas necidä. Ohjastuz sättutab znamasižid pätandoid parlamentanke. Ohjastusen ühtnijad oma ministrad (kogotas Ministriden Nevondkundha) da valdkundsekretarid.

Parlament om kaks'kodine, sen nimituz om Alaman Kunigahusen Päštatad ([[alaman kel'|alam.]]: ''Staten-Generaal van het Koninkrijk der Nederlanden''). Üläkodi om Ühtenz' Kodi vai Senat ([[alaman kel'|alam.]] ''Eerste Kamer''), mülüb 75 ühtnijad (agjoiden nevondkundad valitas heid 4 vodeks). Alakodi om Kahtenz' Kodi vai Ezitajiden Kodi ([[alaman kel'|alam.]]: ''Tweede Kamer''), mülüb 150 deputatad (heid rahvaz valičeb 4 vodeks). Molembad kodid sätas käskusid.

Ülembaine Käskuzkund om käskusenandajan tobmuden pä.

Vl 2012 parlamentan järgvaličendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Alamaiden administrativiž-territorialine jagand]].''

Alaman Kunigahuz alajagase 12 agjaha (provincijha, [[alaman kel'|alam.]] ''provincie''). Agjad alajagase kundoihe ([[alaman kel'|alam.]]: ''gemeente''), erased kundad — kundrajonihe ([[alaman kel'|alam.]]: ''deelgemeente''). Mugažo om 3 merentagašt territorijad  [[Kariban meri|Kariban meres]], niil kundoiden statusad oma ([[Boneir]], [[Sint Estatius]], [[Sab (sar')|Sab]]). Kundad alajagase 647 municipalitetha. Sen ližaks, koume territorijad ičeohjastusenke sijadase [[Kariban meri|Kariban meres]] ([[Arub]], [[Kürasao]], [[Sint Marten]]).

== Eläjad ==
Alamaiš elädas [[alamalaižed]].

Alamaiden sured lidnad (enamba 500 tuh. ristitud vl 2012, surembaspäi penembha): [[Amsterdam]] (oficialine pälidn), [[Rotterdam]], [[Hag]] (pälidn de-fakto).

Vl 2012 eläjiden lugu oli 16 847 007 ristitud.

== Ižanduz ==
Vl 2012 Alamaiden päeksport oli [[kivivoi]] (20%), [[elektrotehnik]] ofisan da kodin täht (läz 12%), [[likkuim]]ed da niiden palad (läz 10%), [[himine tegimišt|himižen tegimišton]] produkcii (läz 10%); toine eksport — [[zell'|zelläd]] (2%), [[änik]]od (2%, sidä kesken mahusenke), [[kakaovoi]], [[sobad]], [[sagud]] da [[maplodud]].

== Homaičendad ==
<references />

== Irdkosketused ==
* [http://www.rijksoverheid.nl/ Alaman Kunigahusen ohjastusen oficialine sait.] {{ref-nl}} {{ref-en}}
* [https://www.overheid.nl/ Alaman Kunigahusen oficialine portal.] {{ref-nl}} {{ref-en}}
* [http://www.staten-generaal.nl/ Alamaiden parlamentan sait.] {{ref-nl}} {{ref-en}}
* [http://www.cbs.nl/nl-NL/menu/home/default.htm Alaman Kunigahusen Statistikan keskuzbüron sait (''Centraal Bureau voor de Statistiek'').] {{ref-nl}} {{ref-en}}

{{Commons|The Netherlands}}
{{Evrop}}

[[Kategorii:Alamad| ]]
