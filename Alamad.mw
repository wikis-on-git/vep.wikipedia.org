{{1000}}
{{Valdkund
| Nimi = Alaman Kunigahuz<br />Koninkrijk der Nederlanden
| Valdkundznam = Royal Coat of Arms of the Netherlands.svg
| Flag = Flag of the Netherlands.svg
| Valdkundznam text = Alamaiden valdkundznam
| Flag text = Alamaiden flag
| Pälidn = Amsterdam
| Eläjiden lugu = 17,151,228<ref>[https://www.cia.gov/library/publications/the-world-factbook/geos/nl.html Alamaiden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 41,543
| Kart = EU-Netherlands.svg
| Kel' = [[alaman kel'|alaman]]
| Valdkundan pämez' = [[Villem-Aleksandr]]
| Päministr = [[Rütte Mark|Mark Rütte]]
| Religii = [[ateizm]], [[hristanuskond]]
| Valüt = [[evro]] (€) (EUR)<ref>Mugažo [[AÜV:oiden dollar]] (USD) Kariban meren departamentoiš.</ref>
| Internet-domen = [[.nl]]<ref>Mugažo [[.eu]] kuti [[EÜ]]:n ühtnii; [[.frl]] Frizii-agjas.</ref>
| Telefonkod = +31
| Aigvö = tal'vel [[UTC]]+1,<br />kezal [[UTC]]+2
}}
'''Alamad''' vai '''Niderland''' vai '''Gollandii''' ({{lang-nl|Nederland}}), täuz' oficialine nimituz — '''Alaman Kunigahuz''' ({{lang-nl|Koninkrijk der Nederlanden}}), om valdkund [[Evrop|Päivlaskmaižes Evropas]], [[Pohjoižmeri|Pohjoižmeren]] randal, [[Evropan Ühtištuz|EÜ:n]] ühtnii vspäi 1957 (sen üks' alusenpanijoišpäi) i [[Pohjoižatlantižen kožundkirjutesen organizacii|PAKO:n]] üks' alusenpanijoišpäi. Oficialine pälidn da kaikiš suremb lidn om [[Amsterdam]], faktine pälidn — [[Hag]] (monarhan, ohjastusen da parlamentan rezidencijad sijadasoiš sigä).

Alamad oma kaikiš tihedašti elänzoittud Evropan sur' valdkund.

== Istorii ==
Vn 1581 26. päiväl heinkud Alamad tedotiba ripmatomudes [[Ispanii|Ispanijaspäi]].

Alamad oliba okkupiruidud [[Saksanma]]l [[Toine mail'man soda|Toižen mail'man sodan]] aigan vozil 1940−1945.

Jäl'gmäine vn 1815 Konstitucijan sur' udištamine oli vl 1983.<ref>[http://nl.wikisource.org/wiki/Grondwet_voor_het_Koninkrijk_der_Nederlanden Alamaiden Konstitucii Vikipurtkiš.] {{ref-nl}}</ref>

== Geografijan andmused ==
[[Fail:2012-NL-prov-relief-3000.jpg|thumb|left|250px|Alamaiden reljefan kart vl 2012.]]
Alamad oma mavaldkundröunoiš [[Saksanma]]nke päivnouzmas (röunan piduz — 575 km) da [[Bel'gii|Bel'gijanke]] suvipäivlaskmas (478 km). Ühthine röunoiden piduz — 1053 km. Randanpird om 451 km. Valdkundan pind — 41 543 km², sidä kesken ma — 33 893 km², vezi — 7 650 km².

Valdkundan kaikiš korktemb čokkoim om [[Vaalserberg]]-sija, 322 m valdmeren pindan päl, Kariban meres — [[Sceneri]]-mägi (862 m, Sab-sarel). Kaikiš madalamb čokkoim om Züidplas-pol'der, 7 m alemba meren pindad. Valdkundan läz pol't territorijad sijadase alemba meren pindad, völ koumandez om ühten metran penemba meren pindan päl korktusidenke. Znamasižed joged oma [[Maas]] da [[Rein]] niiden suhištoidenke. Kaikiš suremb järv om ratud [[Eisselmer]]-järv, se om kaikiš järedamb Päivlaskmaižes Evropas.

Alamaiden klimat om [[ven vö|ven]] meren. Lämuz vilukul om 0..+2 C°, heinkul — +16..+17 C°. Paneb sadegid 650..750 millimetrad, vihmub läz kaikuččel päiväl.

Londuseližed pävarad oma [[kivivoi]], [[londuseline gaz]]; toižed varad — [[turbaz]], [[mouckivi]], [[keitandsol]], [[lete|letked]], [[gravii]], [[mahuz]].

== Politine sistem ==
[[Fail:Den Haag Binnenhof.jpg|thumb|right|250px|Alaman Kunigahusen parlamentan üläkodin pert' [[Hag]]as.]]
Ohjandusen form om unitarine parlamentine [[konstitucine monarhii]]. Vspäi 2013 valdkundan pämez' om [[Villem-Aleksandr]]-kunigaz. Hän delegiruib valdatusid ministrištole. Hot' Konstitucijan mödhe kunigaz voib panda ministrid radsijihe da allekirjutada kaikuččen käskusen, faktižikš parlamentan ühtnijad tehtas necidä. Ohjastuz sättutab znamasižid pätandoid parlamentanke. Ohjastusen ühtnijad oma ministrad (kogotas Ministriden Nevondkundha) da valdkundsekretarid.

Parlament om kaks'kodine, sen nimituz om Alaman Kunigahusen Päštatad ({{lang-nl|Staten-Generaal van het Koninkrijk der Nederlanden}}). Üläkodi om Ühtenz' Kodi vai Senat (alam. ''Eerste Kamer''), mülüb 75 ühtnijad, agjoiden nevondkundad valitas heid 4 vodeks. Alakodi om Kahtenz' Kodi vai Ezitajiden Kodi ({{lang-nl|Tweede Kamer}}), mülüb 150 deputatad, rahvaz valičeb heid 4 vodeks. Molembad kodid sätas käskusid.

Ülembaine Käskuzkund om käskusenandajan tobmuden pä.

Parlamentan alakodin ühtnijoiden järgenduseližed valičendad oliba vn 2017 15. päiväl keväz'kud. [[Mark Rütte]] radab päministran vs 2010 redukun 14. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Alamaiden administrativiž-territorialine jagand]].''

Alaman Kunigahuz jagase 12 agjaha (provincijha, alam. ''provincie''). Agjad alajagasoiš kundoihe ({{lang-nl|gemeente}}), erased kundad — kundrajonihe ({{lang-nl|deelgemeente}}). Mugažo om 3 merentagašt territorijad [[Kariban meri|Kariban meres]], niil kundoiden statusad oma ([[Boneir]], [[Sint Estatius]], [[Sab (sar')|Sab]]). Kundad alajagasoiš 647 municipalitetha. Sen ližaks, koume territorijad ičeohjastusenke sijadasoiš [[Kariban meri|Kariban meres]] ([[Arub]], [[Kürasao]], [[Sint Marten]]).

== Eläjad ==
Vl 2012 eläjiden lugu oli 16 847 007 ristitud, vodel 2017 — 17 100 475 ristitud. Kaikiš suremb ristitišt om nügüd'.

Alamaiš elädas nene rahvahad (2018, enamba 1%, ozutadud rahvahudenke): [[alamalaižed]] — 76,9%, EÜ:n augotižlibundanke — 6,4%, [[turkad]] — 2,4%, [[marokolaižed]] — 2,3%, [[indonezijalaižed]] — 2,1%, [[saksalaižed]] — 2,1%, [[surinamalaižed]] — 2,0%, [[pol'šanmalaižed]] — 1,0%, toižed rahvahad — 4,8%.

Alamaiden sured lidnad (enamba 500 tuh. ristituid vl 2012, surembaspäi penembha): [[Amsterdam]] (oficialine pälidn), [[Rotterdam]], [[Hag]] (pälidn de-fakto).

== Ižanduz ==
Vl 2012 Alamaiden päeksport oli [[kivivoi]] (20%), [[elektrotehnik]] ofisan da kodin täht (läz 12%), [[likkuim]]ed da niiden palad (läz 10%), [[himine tegimišt|himižen tegimišton]] produkcii (läz 10%); toine da toštmižeksport — [[zell'|zelläd]] (2%), [[änik]]od (2%, sidä kesken mahusenke), [[kakaovoi]], [[sobad]], [[sagud]] da [[maplodud]].

== Homaičendad ==
<references />

== Irdkosketused ==
* [http://www.rijksoverheid.nl/ Alaman Kunigahusen ohjastusen oficialine sait (''rijksoverheid.nl'').] {{ref-nl}} {{ref-en}}
* [http://www.overheid.nl/ Alaman Kunigahusen oficialine portal (''overheid.nl'').] {{ref-nl}} {{ref-en}}
* [http://www.staten-generaal.nl/ Alamaiden parlamentan sait (''staten-generaal.nl'').] {{ref-nl}} {{ref-en}}
* [http://www.cbs.nl/nl-NL/menu/home/default.htm Alaman Kunigahusen Statistikan keskuzbüron sait (''cbs.nl, Centraal Bureau voor de Statistiek'').] {{ref-nl}} {{ref-en}}

{{Commons|The Netherlands}}
{{Evrop}}

[[Kategorii:Alamad| ]]
