{{Eländpunkt
 | Nimi = Sakramento<br />Sacramento
 | Lidnanznam = Seal of Sacramento, California.png
 | Flag = Flag of Sacramento, California.svg
 | Lidnanznam text = Sakramenton lidnanznam (Kalifornii)
 | Flag text = Sakramenton flag (Kalifornii)
 | Valdkund = Amerikan Ühtenzoittud Valdkundad
 | Eläjiden lugu = 508,529
 | Voz' = 2018
 | Pind = 259.3
 | Fail = Sacramento Skyline (cropped).jpg
 | Pämez' = Darrell Šteinberg<br />(tal'vku 2016—)
 | Telefonkod = +1-916. +1-279
 | Aigvö = tal'vel [[UTC]]−8,<br />kezal [[UTC]]−7
}}
{{Znamoičendad|Sakramento}}
[[Fail:Location map Sacramento.png|thumb|left|250px|Sakramenton transportine kart (2010)]]
'''Sakramento''' ({{lang-en|Sacramento}} [ˌsækrəˈmɛntoʊ], ispanine virkand: [sakɾaˈmento]) om [[Amerikan Ühtenzoittud Valdkundad|AÜV:oiden]] lidn [[Kalifornii]]-štatan keskuzpalan lodehes. Se om Kalifornijan administrativine keskuz, štatan kudenz' lidn eläjiden lugun mödhe.

== Istorii ==
Ende naisenan- i mivok-indejalaižed oliba enambuses nügüdläižen lidnan tahondas. Edel 1809 vot ispanine Gabriel' Moraga-matkadai tedoiži jogen čomad alangištod, i nimitihe sidä hänen ''Es como el sagrado sacramento!''-sanoišpäi («se om aniku pühälahjad!»). Kalifornijan kuldsäruläžund zavodihe vl 1848, i uden eländpunktan aluz om pandud vaugedverižil sen-žo voden tal'vkus, nimitihe alangišton mödhe. Alusenpanii om šveicarine Džon Satter-noremb-immigrant.

Vn 1850 27. päiväl uhokud štat registrirui ut lidnad. Se šingotaškanzihe teravas sättujan sijadusen tagut, ristitišt ületi 10 tuhad eläjid vl 1860, kacmata regulärižihe sur'vezihe. Vspäi 1879 om štatan kaikenaigaine pälidn. Vl 1963 laivkanal ühtenzoiti lidnad [[San Francisko]]n lahtenke.

Sakramento šingotase valdkundaližil holitišil, tervhudenkaičendan aluzkundoil, sömtegimištol, elektrotehnižil edheotandoil ([[Intel]]-kompanijan tegimed). Om ümbärtud maižanduzrajonal.

== Geografijan andmused ==
Lidn sijadase [[Sakramento (jogi)|ühtennimižen jogen]] alangištos, alajoksmusen hural randpolel, 9 metrad ü.m.t. keskmäižel korktusel. Amerikan-jogi ({{lang-en|American River}} 48 km pitte) lankteb Sakramentho lidnan territorijas. Ühthine pind 259,3 km², sidä kesken kuivma 253,6 km², vezi 5,7 km².

Territorii alištub sur'vezile. Gruntveden tazopind om korged (9 m).

== Eläjad ==
Vodel 2010 eläjiden lugu oli 466 488 ristitud, ezilidnoidenke — 2,4 mln ristituid (videnz' surtte štatas). Kaikiš suremb lidnan ristitišt om nügüd'.

== Transport ==
Avtobusad i kiruhtramvaid oma kundaližeks transportaks lidnas da sen ümbrištos. ''Sacramento Regional Transit District''-organizacii (''SRTD'') ohjastab kundališt transportad. Lidn om valdkundan znamasine raudtesol'm (2. sija štatas i 7. AÜV:oiš).

Rahvahidenkeskeine civiline Sakramento-lendimport (''SMF'', 12 mln passažiroid vl 2018) om saudud 16 km lodeheze lidnan keskusespäi. Tehtas reisid [[Gvadalahar]]ha, [[Vankuver]]ha i AÜV:oidme. Eläjad kävutadas [[San Francisko]]n lendimportad matkadamha verhiže maihe, se radab 140 kilometras suvipäivlaskmha.

== Homaičendad ==
<references />

== Irdkosketused ==
* [http://www.cityofsacramento.org/ Lidnan tobmuden oficialine sait (''cityofsacramento.org'').] {{ref-en}}
{{Commons|Sacramento}}

{{AÜV:oiden järedad lidnad}}

[[Kategorii:Sakramento (Kalifornii)| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Kalifornijan lidnad]]
[[Kategorii:Kalifornii|*]]
