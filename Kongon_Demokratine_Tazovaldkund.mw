{{1000}}
{{Valdkund
| Nimi = Kongon Demokratine Tazovaldkund<br />République démocratique du Congo
| Valdkundznam = Coat of arms of the Democratic Republic of the Congo.svg
| Flag = Flag of the Democratic Republic of the Congo.svg
| Valdkundznam text = Kongon Demokratižen Tazovaldkundan valdkundznam
| Flag text = Kongon Demokratižen Tazovaldkundan flag
| Pälidn = Kinšas
| Eläjiden lugu = 77,433,744<ref>[https://www.cia.gov/library/publications/the-world-factbook/geos/cg.html Kongon Demokratižen Tazovaldkundan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 2,345,410
| Kart = LocationDRCongo.svg
| Kel' = [[francijan kel'|francijan]]
| Valdkundan pämez' = [[Kabila Žozef|Žozef Kabila]]
| Päministr = [[Matata Ponjo Ogüsten|Ogüsten Matata Ponjo]]
| Religii = [[hristanuskond]]
| Valüt = [[kongon frank]] (CDF)
| Internet-domen = [[.cd]]
| Telefonkod = +243
| Aigvö = [[UTC]]+1...+2
}}
'''Kongon Demokratine Tazovaldkund''' ([[francijan kel'|franc.]] ''République démocratique du Congo'', nece om täuz' oficialine nimituz), '''KDT''' lühüdas, ''Kongo Kinšas''-paginnimi, om valdkund [[Afrik|Keskmäižes Afrikas]]. Pälidn da kaikiš suremb lidn om [[Kinšas]].

Vl 2012 kaikiš gollemb valdkund mail'mas [[Rahvahankeskeine valütfond|Rahvahankeskeižen valütfondan]] tedoidusen mödhe.

== Istorii ==
Vl 1960 kezakun 30. päiväl Kongon Demokratine Tazovaldkund tedoti ripmatomudes [[Bel'gii|Bel'gijaspäi]].

Edel ripmatont nimitihe kolonijad '''Bel'gijan Kongo:ks'''. Vozil 1960-1964 valdkundan nimi oli '''Kongon Tazovaldkund''', sid' vajehtihe erištamha susedližes [[Kongon Tazovaldkund|Kongon Tazovaldkundaspäi]]. Vozil 1971-1997 — '''Zajiran Tazovaldkund'''.

Jäl'gmäine Konstitucii<ref name="konstco">[http://www.constitutionnet.org/files/DRC%20-%20Congo%20Constitution.pdf The Constitution of the Democratic Republic of the Congo, 2005. — Constitutionnet.org.] {{ref-en}}</ref> oli hüvästadud kaiken rahvahan referendumal vl 2005 tal'vkun 17-18. päivil da tuli väghe vl 2006 uhokus.

== Keled ==
[[Fail:Map - DR Congo, major languages.svg|thumb|right|250px|Kongon keliden kart.]]
Valdkundas om üks' oficialine kel' — [[francijan kel']]. Sen ližaks, om 4 muga nimitadud nacionališt kel't: [[lingala]], [[kongon kel'|kongon]] (kikongo), [[suahili]] (kingvan-pagin), [[luban kel'|luban]] (čiluba).

Kongon Demokratižen Tazovaldkundan nimi nacionaližil kelil:
* Republíki ya Kongó Demokratíki (''lingala'')
* Repubilika ya Kongo ya Dimokalasi (''kongon kel''')
* Jamhuri ya Kidemokrasia ya Kongo (''suahili'')
* Ditunga dia Kongu wa Mungalaata (''luban kel''')

== Geografijan andmused ==
[[Fail:Congo Kinshasa Topography.png|thumb|left|250px|KDT:n topografine kart.]]
Kongon Demokratine Tazovaldkund om röunoiš [[Kongon Tazovaldkund]]anke lodehes (röunan piduz — 1229 kilometrad), [[Keskafrikan Tazovaldkund]]anke (1747 km) da [[Suvisudan]]anke (714 km) pohjoižes, [[Ugand]]anke (877 km), [[Ruand]]anke (221 km), [[Burundi]]nke (236 km) da [[Tanzanii|Tanzanijanke]] (479 km) päivnouzmas, [[Zambii|Zambijanke]] (2332 km) da [[Angol]]anke (2646 km) suves. Ühthine röunoiden piduz om 10 481 km. Päivlaskmas om 37 km [[Atlantine meri|Atlantižen meren]] randištod.

Valdkundan territorii om [[Kongo (jogi)|Kongo-jogen]] bassein. Pidust' päivnouzmašt röunad seižub korged [[Ruvenzorin mägisel'g]]. Kaikiš korktemb valdkundan čokkoim sijadase Ugandan röunal, se om Margarit-mägenoc [[Ngaliem]]-mägel ([[Stenli (mägi)|Stenli]]-mägi), 5109 m meren pindan päl<ref>[http://peakbagger.com/peak.aspx?pid=11158 Stenli-mägen korktuz. — Peakbagger.com.] {{ref-en}}</ref>. Üks' kaikiš järedambišpäi Afrikan järviden, [[Tanganjik]]-järv, sijadase Tanzanijan röunal.

Klimat om [[ekvatorialine vö|ekvatorialine]] da [[subekvatorialine vö|subekvatorialine]] paloin. Ekvatorialižed mecad da [[savann]]ad oma levitadud.

Londuseližed pävarad oma [[metall]]ad ([[vas'k]], [[kobal't (himine element)|kobal't]], [[germanii (himine element)|germanii]], [[niobii]], [[tantal]], [[kuld]], [[hobed]], [[tin]], [[marganc]], [[cink]], [[uran (himine element)|uran]], [[alüminii|boksitad]], [[raud|raudkivend]]), [[kivivoi]], [[londuseline gaz]], [[kivihil']], [[almaz]]ad; toižed varad oma [[mec]] da [[gidroenergii]].

== Politine sistem ==
[[Fail:Palais du peuple de la RDC.jpg|thumb|right|250px|Rahvahan pert'kulu om Kongon Demokratižen Tazovaldkundan parlamentan ištundoiden sija.]]
Ohjandusen form om [[prezidentine tazovaldkund|prezidentine]] tazovaldkund. Valdkundan da ohjastusen pämez' om prezident, kudambad kaik rahvaz valičeb 5 vodeks, kahtenz' strok om voimusine.

Valdkundan parlament om kaks'kodine. Üläkodi om Senat, mülütab 108 ühtnijad (heid valitas agjoiden suimil 5 vodeks). Alakodi om Nacionaline Suim, se mülütab 500 ristitud. Heid kaik rahvaz valičeb, mugažo 5 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kongon Demokratižen Tazovaldkundan administrativiž-territorialine jagand]].''

Administrativiž-territorialižikš Kongon Demokratine Tazovaldkund alajagase 11 agjaha (provincijha). Vn 2005 jäl'ghe alajagoihe niid, linniži 26 agjad uden konstitucijan mödhe, no parlament jäti sidä azjad vahvištoituseta<ref name="konstco"/>.

== Eläjad ==
Kongon Demokratižen Tazovaldkundas elädas [[kongolaižed]].

Toižed järedad lidnad (enamba vai läz 1 mln. ristitud vl 2012<ref>[http://world-gazetteer.com/wg.php?x=&men=gcis&lng=en&des=wg&srt=npan&col=abcdefghinoq&msz=1500&geo=-46 Congo (Dem. Rep.): largest cities and towns and statistics of their population. — World-gazetteer.com.] {{ref-en}}</ref>): [[Mbuži Maji]], [[Lubumbaši]], [[Bukavu]], [[Kanang]], [[Kisangani]].

== Ižanduz ==
Vl 2009 KDT:n päeksport oli [[vas'k]] da sen ühthesuladused (35%), toižed metallad (32%), [[kivivoi]] (16%), [[almaz]]ad (6%); toine eksport — [[pu (material)|pumaterialad]] (2%), [[elektruz]] (1%).

== Homaičendad ==
<references />

== Irdkosketused ==
* [http://www.assemblee-nationale.cd/ Kongon Demokratižen Tazovaldkundan parlamentan alakodin oficialine sait.] {{ref-fr}}
* [http://drc.mid.ru/ Venäman sur'oigenduzkund Kongon Demokratižes Tazovaldkundas.] {{ref-ru}} {{ref-fr}}

{{Commons|Democratic Republic of the Congo}}
{{Afrik}}

[[Kategorii:Kongon Demokratine Tazovaldkund| ]]
