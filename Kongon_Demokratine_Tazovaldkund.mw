{{1000}}
{{Valdkund
| Nimi = Kongon Demokratine Tazovaldkund<br />République Démocratique du Congo
| Valdkundznam = Coat of arms of the Democratic Republic of the Congo.svg
| Flag = Flag of the Democratic Republic of the Congo.svg
| Valdkundznam text = Kongon Demokratižen Tazovaldkundan valdkundznam
| Flag text = Kongon Demokratižen Tazovaldkundan flag
| Pälidn = Kinšas
| Eläjiden lugu = 77.433.744<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce. — Census.gov.]</ref>
| Voz' = 2013
| Pind = 2.345.410
| Kart = LocationDRCongo.svg
| Kel' = [[francijan kel'|francijan]]
| Valdkundan pämez' = [[Kabila Žozef|Žozef Kabila]]
| Päministr = [[Matata Ponjo Ogüsten|Ogüsten Matata Ponjo]]
| Religii = [[hristanuskond]]
| Valüt = [[kongon frank]] (CDF)
| Internet-domen = [[.cd]]
| Telefonkod = +243
| Aigvö = [[UTC]]+1...+2
}}
'''Kongon Demokratine Tazovaldkund''' ([[francijan kel'|franc.]] ''République Démocratique du Congo''), om valdkund [[Keskafrik]]as. Sen pälidn om [[Kinšas]]. Vl. 2012 kaikiš gollemb valdkund mail'mas [[Rahvahankeskeine valütfond|Rahvahankeskeižen valütfondan]] tedoidusen mödhe.

== Geografijan andmused ==
Kongon Demokratine Tazovaldkund om röunoiš [[Keskafrikan Tazovaldkund]]an da [[Suvisudan]]anke pohjoižes, [[Ugand]]an, [[Ruand]]an, [[Burundi]]n da [[Tanzanii|Tanzanijanke]] päivnouzmas, [[Zambii|Zambijan]] da [[Angol]]anke suves. Päivlaskmas om 37 km [[Atlantine meri|Atlantižen meren]] randištod.

Valdkundan territorii om [[Kongo (jogi)|Kongo-jogen]] bassein. Pidust' päivnouzmašt röunad seižub korged [[Ruvenzorin mägisel'g]]. Kaikiš korktemb valdkundan čokkoim sijadase Ugandan röunal, se om [[Stenli]]-mägi, 5109 m meren pindan päl<ref>[http://peakbagger.com/peak.aspx?pid=11158 Stenli-mägen korktuz. — Peakbagger.com.]</ref>. Üks' kaikiš järedambišpäi Afrikan järviden, [[Tanganjik]]-järv, sijadase Tanzanijan röunal. Klimat om ekvatorialine da subekvatorialine paloin. Ekvatorialižed mecad da [[savann]]ad oma levitadud.

== Istorii ==

== Keled ==
[[Fail:Map - DR Congo, major languages.svg|thumb|right|250px|Kongon keliden kart.]]
Valdkundas om üks' oficialine kel' — [[francijan kel']]. Sen ližaks, om 4 muga nimitadud nacionališt kel't: [[lingala]], [[kongon kel'|kongon]] (kikongo), [[suahili]] (kingvan-pagin), [[luban kel'|luban]] (čiluba).

Kongon Demokratižen Tazovaldkundan nimi nacionaližil kelil:
* Republíki ya Kongó Demokratíki (''lingala'')
* Repubilika ya Kongo ya Dimokalasi (''kongon kel''')
* Jamhuri ya Kidemokrasia ya Kongo (''suahili'')
* Ditunga dia Kongu wa Mungalaata (''luban kel''')

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kongon Demokratižen Tazovaldkundan administrativiž-territorialine jagand]].''

Administrativiž-territorialižikš Kongon Demokratine Tazovaldkund alajagase 11 agjoihe (provincijoihe). Vn. 2005 jäl'ghe niid alajagoihe, linniži 26 agjad uden konstitucijan mödhe, no parlament jäti sidä azjad vahvištoituseta<ref>[http://www.constitutionnet.org/files/DRC%20-%20Congo%20Constitution.pdf The Constitution of the Democratic Republic of the Congo, 2005.]</ref>.

== Tobmuz ==
[[Fail:Palais du peuple de la RDC.jpg|thumb|right|200px|Rahvahan pert'kulu om Kongon Demokratižen Tazovaldkundan parlamentan ištundoiden sija.]]
Kongon Demokratine Tazovaldkund om prezidentine tazovaldkund. Valdkundan da ohjastusen pämez' om prezident, kudambad rahvaz valičeb 5 vodeks (toine strok om voimusine). Valdkundan parlament om kaks'kodine. Üläkodi, Senat, mülüb 108 ühtnijoid (heid valitadas agjoiden suimil 5 vodeks). Alakodi, Nacionaline suim, mülüb 500 ristitud (heid kaik rahvaz valitab, mugažo 5 vodeks).

== Eläjad ==
Kongon Demokratižen Tazovaldkundan järedad lidnad (enamba vai läz 1 mln. rist., 2012<ref>[http://world-gazetteer.com/wg.php?x=&men=gcis&lng=en&des=wg&srt=npan&col=abcdefghinoq&msz=1500&geo=-46 Congo (Dem. Rep.): largest cities and towns and statistics of their population. — World-gazetteer.com.] {{ref-en}}</ref>): [[Kinšas]], [[Mbuži Maji]], [[Lubumbaši]], [[Bukavu]], [[Kanang]], [[Kisangani]].

== Homaičendad ==
<references />

== Irdkosketused ==
* [http://www.precidentrdc.cd Kongon Demokratižen Tazovaldkundan prezidentan oficialine sait.] {{ref-fr}}

{{Afrik}}
{{stub}}

[[Kategorii:Kongon Demokratine Tazovaldkund| ]]
