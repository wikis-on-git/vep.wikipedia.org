{{1000}}{{A10000}}
{{Valdkund
| Nimi = Kongon Demokratine Tazovaldkund<br />République démocratique du Congo
| Valdkundznam = Coat of arms of the Democratic Republic of the Congo.svg
| Flag = Flag of the Democratic Republic of the Congo.svg
| Valdkundznam text = Kongon Demokratižen Tazovaldkundan valdkundznam
| Flag text = Kongon Demokratižen Tazovaldkundan flag
| Pälidn = Kinšas
| Eläjiden lugu = 85,281,024<ref>[https://www.cia.gov/library/publications/the-world-factbook/geos/cg.html Kongon Demokratižen Tazovaldkundan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,345,410
| Kart = LocationDRCongo.svg
| Kel' = [[francijan kel'|francijan]]
| Valdkundan pämez' = [[Čisekedi Feliks|Feliks Čisekedi]]
| Päministr = [[Jean-Michel Sama Lukonde]]
| Religii = [[hristanuskond]]
| Valüt = [[kongon frank]] (CDF)
| Internet-domen = [[.cd]]
| Telefonkod = +243
| Aigvö = [[UTC]]+1..+2
}}
'''Kongon Demokratine Tazovaldkund''' ({{lang-fr|République démocratique du Congo}}, nece om täuz' oficialine nimituz), '''KDT''' lühüdas, ''Kongo Kinšas''-paginnimi, om valdkund [[Afrik|Keskmäižes Afrikas]]. Pälidn da kaikiš suremb lidn om [[Kinšas]].

Vl 2012 kaikiš gollemb valdkund mail'mas [[Rahvahankeskeine valütfond|Rahvahankeskeižen valütfondan]] tedoidusen mödhe.

== Istorii ==
Vn 1960 30. päiväl kezakud Kongon Demokratine Tazovaldkund tedištoiti ripmatomudes [[Bel'gii|Bel'gijaspäi]].

Edel ripmatont nimitihe kolonijad '''Bel'gijan Kongo:ks'''. Vozil 1960−1964 valdkundan nimi oli '''Kongon Tazovaldkund''', sid' vajehtihe erištamha susedližes [[Kongon Tazovaldkund|Kongon Tazovaldkundaspäi]]. Vozil 1971−1997 — '''Zajiran Tazovaldkund'''.

Jäl'gmäine Konstitucii<ref name="konstco">[http://www.constitutionnet.org/files/DRC%20-%20Congo%20Constitution.pdf Vn 2005 valdkundan Konstitucijan tekst ''constitutionnet.org''-saital.] {{ref-en}}</ref> oli hüvästadud kaiken rahvahan referendumal vl 2005 tal'vkun 17-18. päivil da tuli väghe vl 2006 uhokus.

== Keled ==
[[Fail:Map - DR Congo, major languages.svg|thumb|right|250px|Kongon keliden kart.]]
Valdkundas om üks' oficialine kel' — [[francijan kel']]. Sen ližaks, om 4 muga nimitadud nacionališt kel't: [[lingala]], [[kongon kel'|kongon]] (kikongo), [[suahili]] (kingvan-pagin), [[luban kel'|luban]] (čiluba).

Kongon Demokratižen Tazovaldkundan nimi nacionaližil kelil:
* Republíki ya Kongó Demokratíki (''lingala'')
* Repubilika ya Kongo ya Dimokalasi (''kongon kel''')
* Jamhuri ya Kidemokrasia ya Kongo (''suahili'')
* Ditunga dia Kongu wa Mungalaata (''luban kel''')

== Geografijan andmused ==
[[Fail:Congo Kinshasa Topography.png|thumb|left|250px|KDT:n topografine kart.]]
Kongon Demokratine Tazovaldkund om röunoiš [[Kongon Tazovaldkund]]anke lodehes (röunan piduz — 1229 kilometrad), [[Keskafrikan Tazovaldkund]]anke (1747 km) da [[Suvisudan]]anke (714 km) pohjoižes, [[Ugand]]anke (877 km), [[Ruand]]anke (221 km), [[Burundi]]nke (236 km) da [[Tanzanii|Tanzanijanke]] (479 km) päivnouzmas, [[Zambii|Zambijanke]] (2332 km) da [[Angol]]anke (2646 km) suves. Ühthine röunoiden piduz om 10 481 km. Päivlaskmas om 37 km [[Atlantine meri|Atlantižen meren]] randištod.

Valdkundan territorii om [[Kongo (jogi)|Kongo-jogen]] bassein. Pidust' päivnouzmašt röunad seižub korged [[Ruvenzorin mägisel'g]]. Kaikiš korktemb valdkundan čokkoim sijadase Ugandan röunal, se om Margarit-mägenoc [[Ngaliem]]-mägel ([[Stenli (mägi)|Stenli]]-mägi), 5109 m meren pindan päl<ref>[http://peakbagger.com/peak.aspx?pid=11158 Stenli-mägen korktuz. — ''Peakbagger.com''.] {{ref-en}}</ref>. Üks' kaikiš järedambišpäi Afrikan järviden, [[Tanganjik]]-järv, sijadase Tanzanijan röunal.

Klimat om [[ekvatorialine vö|ekvatorialine]] da [[subekvatorialine vö|subekvatorialine]] paloin. Ekvatorialižed mecad da [[savann]]ad oma levitadud.

Londuseližed pävarad oma [[metall]]ad ([[vas'k]], [[kobal't (himine element)|kobal't]], [[germanii (himine element)|germanii]], [[niobii]], [[tantal]], [[kuld]], [[hobed]], [[tin]], [[marganc]], [[cink]], [[uran (himine element)|uran]], [[alüminii|boksitad]], [[raud|raudkivend]]), [[kivivoi]], [[londuseline gaz]], [[kivihil']], [[diamant]]ad; toižed varad oma [[mec]] da [[gidroenergii]].

== Politine sistem ==
[[Fail:Palais du peuple de la RDC.jpg|thumb|right|250px|Rahvahan pert'kulu om Kongon Demokratižen Tazovaldkundan parlamentan ištundoiden sija.]]
Ohjandusen form om [[prezidentine tazovaldkund|prezidentine]] tazovaldkund. Valdkundan da ohjastusen pämez' om prezident. Kaik rahvaz valičeb händast videks vodeks, kahtenz' strok om voimusine. Prezident paneb päministrad ({{lang-fr|Premier-ministre}}, {{lang-sw|Waziri Mkuu}}, {{lang-ln|Minisele ya Yambo}}) radsijha.

Valdkundan parlament om kaks'kodine. Üläkodi om Senat, mülütab 108 ühtnijad, valitas heid agjoiden suimil videks vodeks. Alakodi om Nacionaline Suim, se mülütab 500 ristitud, kaik rahvaz valičeb heid videks vodeks mugažo.

KDT:n järgenduseližed pävaličendad oliba vn 2018 30. päiväl tal'vkud. [[Čisekedi Feliks|Feliks Čisekedi]] om valitud (sai 38,57% änid) da radab prezidentan vs 2019 vilukun 24. päiväspäi. Päministr om [[Ilunga Sil'vestr|Sil'vestr Ilunga]] vs 2019 sügüz'kun 7. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kongon Demokratižen Tazovaldkundan administrativiž-territorialine jagand]].''

Administrativiž-territorialižikš Kongon Demokratine Tazovaldkund jagase 11 agjaks (provincijaks). Vn 2005 jäl'ghe alajagoihe niid, linniži 26 agjad uden konstitucijan mödhe, no parlament jäti sidä azjad vahvištoituseta.<ref name="konstco"/>

== Eläjad ==
Kongon Demokratižen Tazovaldkundas elädas [[kongolaižed]]. Vn 2014 heinkus valdkundan ristitišt oli 77 433 744 eläjad. Kaikiš suremb ristitišt om nügüd'.

Uskondan mödhe (2014): riman [[katoline jumalankodikund|katolikad]] — 29,9%, [[protestantizm|protestantad]] — 26,7%, toižed hristanuskojad — 39,3%, [[islam]]anuskojad — 1,3%, toižed uskojad (sidä kesken sinkretižed kul'tad i sijaližed uskondad) — 1,2%, religijatomad — 1,3%, märhapanendata — 0,3%.

Toižed järedad lidnad (enamba vai läz 1 mln. ristituid vl 2012<ref>[http://world-gazetteer.com/wg.php?x=&men=gcis&lng=en&des=wg&srt=npan&col=abcdefghinoq&msz=1500&geo=-46 Congo (Dem. Rep.): largest cities and towns and statistics of their population (KDT: kaikiš surembad lidnad i niiden ristitišton statistik). — ''World-gazetteer.com''.] {{ref-en}}</ref>): [[Mbuži Maji]], [[Lubumbaši]], [[Bukavu]], [[Kanang]], [[Kisangani]].

== Ižanduz ==
Vl 2009 KDT:n päeksport oli [[vas'k]] da sen ühthesuladused (35%), toižed metallad (32%), [[kivivoi]] (16%), [[diamant]]ad (6%); toine eksport — [[pu (material)|pumaterialad]] (2%), [[elektruz]] (1%).

== Homaičendad ==
<references />

== Irdkosketused ==
* [http://www.assemblee-nationale.cd/ Kongon Demokratižen Tazovaldkundan parlamentan alakodin oficialine sait (''assemblee-nationale.cd'').] {{ref-fr}}
* [http://www.primature.cd/ KDT:n ministrišton sait (''primature.cd'').] {{ref-fr}}
* [http://drc.mid.ru/ Venäman sur'oigenduzkund Kongon Demokratižes Tazovaldkundas (''drc.mid.ru'').] {{ref-ru}} {{ref-fr}}
{{Commons|Democratic Republic of the Congo}}

{{Afrik}}

[[Kategorii:Kongon Demokratine Tazovaldkund| ]]
