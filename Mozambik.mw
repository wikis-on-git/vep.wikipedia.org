{{Valdkund
| Nimi = Mozambikan Tazovaldkund<br />República de Moçambique
| Valdkundznam = Emblem of Mozambique.svg
| Flag = Flag of Mozambique.svg
| Valdkundznam text = Mozambikan emblem
| Flag text = Mozambikan flag
| Pälidn = Maputu
| Eläjiden lugu = 24,692,144<ref>[https://www.cia.gov/library/publications/the-world-factbook/geos/la.html Vl 2014 Mozambikan ristitišton endustuz heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 801,590
| Kart = LocationMozambique.svg
| Kel' = [[portugalijan kel'|portugalijan]]
| Valdkundan pämez' = [[Njusi Filipe|Filipe Njusi]]
| Päministr = [[Karluš Agostinjo du Rosariu]]
| Religii = [[hristanuskond]]
| Valüt = [[mozambikan metikal]] (MZN)
| Internet-domen = [[.mz]]
| Telefonkod = +258
| Aigvö = [[UTC]]+2
}}
'''Mozambik''' ([[portugalijan kel'|port.]] ''Moçambique''), oficialižikš — '''Mozambikan Tazovaldkund''' ([[portugalijan kel'|port.]] ''República de Moçambique''), om valdkund [[Päivnouzmpol'ne Afrik|Päivnouzmpol'žes Afrikas]]. Pälidn da kaikiš suremb lidn om [[Maputu]].

== Istorii ==
Vl 1975 kezakun 25. päiväl Mozambik sai ripmatomut [[Portugalii|Portugalijaspäi]].

== Geografijan andmused ==
[[Fail:Mozambique Topography.png|thumb|left|250px|Mozambikan topografine kart.]]
Mozambik om mavaldkundröunoiš [[Zimbabve]]nke päivlaskmas (röunan piduz — 1402 km), [[Zambii|Zambijan]] (439 km) da [[Malavi]]nke (1498 km) lodehes, [[Tanzanii|Tanzanijanke]] pohjoižes (840 km), [[Svazilend]]an (108 km) da [[Suviafrikan Tazovaldkund]]anke (496 km) suves. Ühthine röunoiden piduz om 4783 km. Sen päivnouzmaižed randad lainištab [[Indine valdmeri]]. Randanpird om 2470 kilometrad. [[Madagaskar]] sijadase [[Mozambikan sal'm|Mozambikan kanalan]] toižel randal.

Mozambikan pohjoižes om madalid mägid da mägitazangištod, a man suves om sodunu tazangišt. Kaikiš korktemb čokkoim om [[Bing]]-mägi, 2436 m meren pindan päl. Surembaižed joged oma [[Zambezi]]- da [[Limpopo]]-jogiden alajoksmused, ned langetas [[Indine valdmeri|Indižhe valdmerhe]] Mozambikan territorijas.

Londuseližed pävarad oma [[kivihil']], [[titan (himine element)|titan]], [[tantal]], [[alüminii|boksitad]], [[raud|raudkivend]], [[londuseline gaz]] da [[gidroenergii]].

== Tobmuz ==
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan pämez' om prezident. Rahvaz valičeb händast. Prezidentan valdatusiden strok om 5 vot (om oiktuz valitamha tošti).

Üks'kodine parlament om Tazovaldkundan Suim. Se mülüb 250 deputatad-ühtnijad, heid-ki rahvaz valičeb 5 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mozambikan administrativiž-territorialine jagand]].''

Administrativiž-territorialižikš Mozambik alajagase 11 agjaha (provincijha), a ned — 128 ümbrikho ([[portugalijan kel'|port.]] ''distrito''). Ümbrikod alajagase ''postoihe'', niid om 405 kaiked valdkundadme.

== Eläjad ==
Mozambikas elädas [[mozambikalaižed]].

Toižed järedad lidnad (enamba 200 tuh. ristitud vl 2012<ref>[http://www.webcitation.org/61776nRsu Mozambik: surembaižed lidnad da statistik niiden ristitišton polhe. (2011-05-05). — World-gazetteer.com.] {{ref-en}}</ref>, surembaspäi penembha): [[Matol]], [[Nampul (lidn)|Nampul]], [[Beir]], [[Šimojo]], [[Nakal]], [[Kelimane]].

== Rahvahanižanduz ==
Mozambikan päeksport om [[alüminii]] da sen ühthesuladused (30%), [[maižanduz|maižandusen]] produktad (12%: [[tabak]], [[sahar (produkt)|sahar]], [[pähkim|pähkmed]], [[puvill]], [[fruktad]]), [[elektruz]] (9%); toine eksport — [[merenproduktad]] (2%), toižed [[metall]]ad (2%), mašinad avtoteiden sauvondan täht.

== Homaičendad ==
<references />

== Irdkosketused ==
* [http://www.portaldogoverno.gov.mz/ Mozambikan Tazovaldkundan ohjastusen oficialine portal.] {{ref-pt}}
* [http://www.ine.gov.mz/Dashboards.aspx?lang=en Mozambikan nacionaližen statistikan institut.] {{ref-en}}
* [http://www.mozambique.mz/pdf/constituicao.pdf Mozambikan Tazovaldkundan konstitucii.] {{ref-pt}}
* [http://www.mozambik.mid.ru/ Mozambikan sur'oigenduzkund Venämas.] {{ref-ru}} {{ref-pt}}

{{Commons|Mozambique}}
{{Afrik}}

[[Kategorii:Mozambik| ]]
