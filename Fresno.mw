{{Eländpunkt
 | Nimi = Fresno
 | Lidnanznam = Seal of Fresno, California.png
 | Flag = Flag of Fresno, California.svg
 | Lidnanznam text = Fresnon lidnanznam
 | Flag text = Fresnon flag
 | Valdkund = Amerikan Ühtenzoittud Valdkundad
 | Eläjiden lugu = 531,576
 | Voz' = 2019
 | Pind = 297.07
 | Fail = Downtownfresnoskyline.jpg
 | Pämez' = Li Brand<br />(viluku 2017—.<br />''Lee Brand'')
 | Telefonkod = +1-559
 | Aigvö = tal'vel [[UTC]]−8,<br />kezal [[UTC]]−7
}}
[[Fail:Location map Fresno.png|thumb|left|250px|Fresnon transportine kart (2010)]]
'''Fresno''' (mugažo [[anglijan kel'|anglijan kelel]], virktas [ˈfrɛznoʊ], «[[sarnipu]]» ispanijaks) om [[Amerikan Ühtenzoittud Valdkundad|AÜV:oiden]] lidn [[Kalifornii]]-štatan keskuzpalas. Se om AÜV:oiden 34nz' i štatan videnz' lidn eläjiden lugun mödhe.

== Istorii ==
Ende jokuts- i mivok-indejalaižed oliba enambuses lidnan tahondas. Fresnon ümbrik om sätud vl 1856 Kalifornijan kuldsäruläžundan aigan. Eländpunktan aluz om pandud vl 1872 kuti žilo udenno Fresno-stancijanno Suvitün'valdmerižel raudtel. Sai lidnan oiktusid vl 1885.

Fresno šingotase tervhudenkaičendan i opendusen aluzkundoil, sömtegimištol (sidä kesken lihan ümbriradmine), varjoičendsistemiden «Pelco»-kompanijal, turizmal (läz 20 aigtegod vodes, 20 muzejad i kul'turan aluzkundad, rahvahaližed puištod järvidenke ümbrištos). Lidnan territorii om ümbärtud maižanduzrajonal. [[AÜV:oiden azekahad väged|Valdkundan sodavägiden]] äiluguižed palakundad baziruišoiš lidnanno.

== Geografijan andmused ==
Lidn sijadase San-Hoakin-jogen alangištos ({{lang-en|San Joaquin Valley}}), 94 m ü.m.t. keskmäižel korktusel. Ühthine pind om 297,07 km², sidä kesken kuivma 296,34 km², vezi 0,73 km².

Klimat om päipaštokaz kuiv. Voden keskmäine lämuz om +17,9 C°, minimaline lämuz oleli −8 C°. Paneb sadegid 292 mm vodes, enamba tal'vkus-keväz'kus (45..56 mm kus).

== Eläjad ==
Vodel 2010 eläjiden lugu oli 494 665 ristitud, ezilidnoidenke — läz 1 mln ristituid. Kaikiš suremb lidnan ristitišt om nügüd'.

Rahvahad augotižlibundan mödhe (2010): [[evropalaižed]] — 50,6% (ispanijalaižita 30,0%), [[ispanijalaižed]] i [[latinamerikalaižed]] — 46,9%, [[azijalaižed]] — 12,6%, [[afroamerikalaižed]] — 8,3%.

== Transport ==
Avtobusad i kiruhavtobusad oma kundaližeks transportaks lidnas da sen ümbrištos. ''Fresno Area Express''-organizacii (''FAX'') ohjastab kundališt transportad. Raudtestancii radab.

Koume lendimportad oma olmas lidnas: rahvahidenkeskeine soda- da civiline Fresno Josemit-lendimport (''FAT'', 2 mln passažiroid vl 2019), civiline Fresno Čandler-ližalendimport (''FCH'', penen aviacijan täht tobjimalaz) 2 km suvipäivlaskmha azjaližes keskusespäi, privatine Sjerra Skai Park-lendimport lidnan lodehes.

== Homaičendad ==
<references />

== Irdkosketused ==
* [http://www.fresno.gov/ Lidnan tobmuden oficialine sait (''fresno.gov'').] {{ref-en}}
{{Commons|Category:Fresno, California}}

{{AÜV:oiden järedad lidnad}}

[[Kategorii:Fresno| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Kalifornijan lidnad]]
