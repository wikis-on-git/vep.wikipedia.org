{{1000}}{{A10000}}
{{Personalii
| изображение = Peter der-Grosse 1838.jpg
| описание изображения = Suren Petran portret (''tegii om Pol' Delaroš, 1838'')
}}
'''Petr Sur' ''', '''Petr Ezmäine''' vai '''Pötr Aleksejevič Romanov''' ({{lang-ru|Пётр I Великий}}; sünd. 30. semendku (9. kezaku) 1672, [[Moskv]], [[Venäma]] — kol. 28. viluku (8. uhoku) 1725, [[Piter]], [[Venälaine imperii]]) oli [[Romanovan dinastii|Romanovan dinastijaspäi]], jäl'gmäine Kaiken [[Venä]]n kunigaz (car', 1682 vodespäi) da ezmäine [[Venälaine imperii|kaikenvenämalaine]] imperator (vodespäi 1721).

== Aigaližed voded ==
Petr oli sündnu [[Aleksei Vaikneine]]-carin da hänen kahtenden Natal'ja Nariškina-akan kanzha. Panihe Petrad kunigahaks vodel 1682, konz hänele oli kümne vot, ühtes hänen Ivan-veikonke. Petran da Ivanan regent oli heiden čikoi Sof'ja Aleksejevna.

== Ohjanduz ==
Petr zavodi ohjastada ičenaižešti vodespäi 1689 politižen kukerdusen jäl'ghe. Hän ozuteli völ noressai mel'hetartust tedoihe da röunantagaižhe elonladhu, elonveroho. Petr oli ezmäižen venälaižen kunigahan, ken tegi pit'kaigaižen matkan [[Päivnouzmpol'ne Evrop|Päivnouzmpol'žen Evropan]] valdkundoihe (vozil 1697−1698). Pördutesen jäl'ghe, vodel 1698, hän augoti venälaižen valdkundan da kundaližen elon masštabižid reformid. Mugažo [[Pohjoižsoda]]n (1700−1721) jäl'ghe Venälaine imperii sai maid [[Baltijan meri|Baltijan meren]] randoil. Vn 1703 16. päiväl semendkud Julianan kalendarin mödhe Petr pani [[Piter]]in lidnan alust kuti [[phh. Pedran da Pauloin lidnuz]], i vodespäi 1712 Piter oli jo nimitadud kaiken Venäman udeks pälidnaks. 

Suren Petran ohjandusen aigal [[Venäma]] kändihe sureks evropižeks valdkundaks.

== Kanz ==
Oli naižiš kahtišti. Ezmäižes naimiželos (1689−1698) Evdokija Lopuhina-ak sünduti Aleksei-poigad (1690), hänespäi [[Petr II]]-imperator (1727−1730). Väritihe Evdokijad komplotas i küksihe elämha jumalankodihe. Vspäi 1703 [[Jekaterina I|Jekaterina]] (neiččel Marta Skavronskaja) kändihe carin sudaruškaks, venčaind oli vl 1712, vencastuz imperatornaižeks tegihe vl 1724. Jekaterina sünduti Petrale 11 last, vaiše kaks' kazvoiba täudhe ighäsai: Anna (1708−1728, sünduti [[Petr III]]-imperatorad, ohjasti vl 1762) i [[Jelizaveta Petrovna]] (1710−1762, Venäman imperatornaine vll 1741−1762).

== Homaičendad ==
<references/>

{{Commons|Peter I of Russia}}

{{Nece kirjutuz Vepsän Vikijas|[http://veps-kir.wikia.com/wiki/Сурь_Петр Сурь Петр]}}

[[Kategorii:Venälaižen valdkundan pämehed]]
[[Kategorii:Valdkundmehed]]
[[Kategorii:Monarhad]]
[[Kategorii:Personalijad kirjamišton mödhe]]
[[Kategorii:Romanovan dinastii]]
