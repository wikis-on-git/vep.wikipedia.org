{{1000}}
[[Fail:Peter_der-Grosse_1838.jpg|thumb|250px|Suren Petran portret.]]
'''Petr Sur'''', '''Petr Ezmäine''' vai '''Pötr Aleksejevič Romanov''' ([[venäkel'|venäkelel]]: ''Пётр I Великий''; 30. semendku (9. kezaku) 1672, [[Moskv]] — 28. viluku (8. uhoku) 1725, [[Piter]]) oli jäl'gmäine Kaiken Venän kunigaz Romanovan dinastijaspäi (1682 vodespäi) da ezmäine [[Venälaine imperii|kaikvenälaine]] imperator (vodespäi 1721).

Petr pandihe kunigahaks vodel 1682, konz hänele oli kümne vot, ühtes hänen Ivanan veikonke. Petran da Ivanan regent oli heiden čikoi Sof'ja Aleksejevna. Petr zavodi ohjastada ičenaižešti vodespäi 1689 politižen kukerdusen jäl'ghe. Hän ozuteli völ noressai mel'hetartust tedoihe da röunantagaižhe elonladuhu, elonveroho. Petr oli ezmäižen venälaižen kunigahan, ken tegi pit'kaigaižen matkan [[Päivnouzmpol'ne Evrop|Päivnouzmpol'žen Evropan]] valdkundoihe (vozil 1697-1698). Pördutesen jäl'ghe, vodel 1698, hän augoti venälaižen valdkundan da kundaližen elon masštabižid reformid. Mugažo [[Pohjoižvoin]]an (1700-1721) jäl'ghe Venälaine imperii sai maid [[Baltijan meri|Baltijan meren]] randoil. Semendkun 16 päiväl vodel 1703 Julianan kalendarin mödhe Petr pani [[Piter]]in lidnan alusen, a vodespäi 1712 se oli jo nimitadud kaiken Venäman udeks pälidnaks. 

Suren Petran ohjandusen aigal [[Venäma]] om tehnus sureks Evropižeks valdkundaks.

{{Nece kirjutuz Vepsän Vikijas|[http://veps-kir.wikia.com/wiki/Сурь_Петр Сурь Петр]}}

[[Kategorii:Venälaižen valdkundan pämehed]]
[[Kategorii:Venäma]]
[[Kategorii:Valdkundmehed]]
[[Kategorii:Personalijad kirjamišton mödhe]]
