{{1000}}{{A10000}}
{{Personalii}}
'''Friderik Šopen''', täuz' nimi — '''Friderik Francišek Šopen''' ({{lang-pl|Fryderyk Franciszek Chopin / Szopen}} [ˈʂɔpɛn], {{lang-fr|Frédéric François Chopin}} [ʃɔpɛ̃]; sünd. 1. keväz'ku 1810, Želäzova-Volä-külä läz [[Varšav]]ad, [[Varšavan gercogkund]] — kol. 17. reduku 1849, [[Pariž]], [[Francii]]) oli [[pol'šanmalaižed|pol'šanmalaine]] muzikankirjutai da pianist, Pol'šanman muzikankirjutandan školan alusenpanii. Vspäi 1831 eli da radoi Francijas. [[Klassine muzik|Klassižen muzikan]] kirjutai i Päivlaskmaižen Evropan muzikaližen [[romantizm]]an znamasine ezitai.

== Biografii ==
Muzikankirjutai oli sündnu külän lapsiden Nikolä Šopen-kazvatajan i hänen Tekla Justina Kšišanovskaja-akan pereheze. Tat oli järgeližes kanzaspäi, tuli elämhä Pol'šanmaha Francijaspäi norudes. Mam tezi francijan kel't, mahtoi väta fortepjanol da pajatada hüvin. Friderikan sündundan jäl'ghe sil-žo vodel Nikolä Šopen sai radsijad Varšavas. Prihaine kirjuti ezmäižen muzikaližen pjesan («Polonez») kahesavoččes igäs. Voiceh Živnii-pianist (1756−1842) openzi händast 7 vodespäi, i 12-vozne nor' Friderik mahtoi väta fortepjanol hüvin ičeze opendajan kartte. Vll 1826−1829 nor' priha openui Varšavan konservatorijas (nüg. Muzikan universitet hänen nimed) silezijalaižen Juzef El'sner-muzikankirjutajan ohjandusen al.

Vspäi 1829 Friderik Šopen ezini ičeze sädusidenke. Aigan mändes andaškanzi opendust. Tegi tundmust ičeze aigan Evropan znamasižidenke muzikankirjutajidenke: [[Feliks Mendel'son|Mendel'son]], [[Vinčenco Bellini|Bellini]], [[Ferenc List|List]], [[Gektor Berlioz|Berlioz]], [[Robert Šuman|Šuman]].

== Sädused ==
Ičeze elos Šopen kirjuti vändon [[fortepjano]]l täht. Hänen sädused: 2 koncertad (1829, 1830), 3 sonatad (1828−1844), fantazii (1842), 4 balladad (1835−1842), 4 skerco (1832−1842), ekspromtad, noktürnad, etüdad, kargud (val'sad, mazurkad, polonezad), prelüdijad (ezivändod) i erazvuiččed pajod.

== Kanz ==
Koume sizart oli Friderikal: Lüdvika-čikoi, norembad Izabella i Emilija. Vl 1836 augotai muzikankirjutai i Marija Vodzinska tegiba käziiškendad, no neičeižen mam tühjiti sajad, i edemha hö oliba tundmusiš läheli muite. Vll 1838−1847 Friderik eli ühtes [[Žorž Sand|Žorž Sand-kirjutainaiženke (Avrora Düpen)]], sil-žo aigal pianistal tävun läžund oli. Koli läžundaspäi lapsetoman, ezimeletaden se oli [[tuberkulöz]].


== Homaičendad ==
<references/>

== Irdkosketused ==
* [http://chopin.nifc.pl/ Friderik Šopenan Institutan oficialine sait (''chopin.nifc.pl'').] {{ref-en}} {{ref-pl}}

[[Kategorii:Pol'šanman muzikankirjutajad]]
[[Kategorii:Muzikankirjutajad kirjamišton mödhe]]
[[Kategorii:Pianistad kirjamišton mödhe]]
[[Kategorii:Personalijad kirjamišton mödhe]]
