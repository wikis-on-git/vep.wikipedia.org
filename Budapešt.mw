{{10000}}
{{Eländpunkt
 | Nimi = Budapešt<br />Budapest
 | Lidnanznam = Coa Hungary Town Budapest big.svg
 | Flag = Flag of Budapest (2011-).svg
 | Lidnanznam text = Budapeštan lidnanznam
 | Flag text = Budapeštan flag
 | Valdkund = Mad'jaranma
 | Eläjiden lugu = 1,759,407
 | Voz' = 2015
 | Pind = 525.14
 | Fail = Chain Bridga in Budapest.jpg
 | Pämez' = Gergei Karačon'<br/>(reduku 2019—.<br/>''Gergely Karácsony'')
 | Telefonkod = +36-1
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Budapest districts.png|thumb|left|200px|Lidnan ümbrikod (nomeruidud)]]
'''Budapešt''' ({{lang-hu|Budapest}}) om [[Mad'jaranma]]n pälidn da kaikiš suremb lidn. Se om [[Keskmad'jaranma]]n provincijan administrativine keskuz.

Budapešt om Mad'jaranman biznesan, opendusen, kul'turan da tedon keskuz. Läz 3 mln ristituid elädas lidnaglomeracijas.

== Istorii ==
Sädihe eländpunktad koumen lidnan ühtištusel vn 1873 kül'mkun 17. päiväl Mad'jaranman erigoittud ohjastusen alusenpanendan jäl'ghe. Nene koume lidnad oliba ''Pešt'' [[Dunai]]n hural (päivnouzmaižel) randal, ''Bud'' (madj. ''Buda'') da ''Obud'' (madj. ''Obuda'') Dunain oiktal randal. Bud oli Mad'jaranman kunigahusen pälidnaks vozil 1361−1541.

Toižen mail'man sodan aigan lidn oli okkupuruidud Saksanman sodavägil vozil 1944 (keväz'ku) — 1945 (13. uhoku, [[Nevondkundaline Ühtištuz|NSTÜ:n]] armijan šturm). Udessündutihe lidnad 1950-60-nzil vozil.

== Geografižed andmused ==
[[Dunai]] jagab lidnad kahthe palaha: tazo Pešt da kukhikaz vihand Bud. Jogen hijamad ümbärtas seičeme sar't lidnan röunoiš.

Klimat om [[ven vö|ven]] kontinentaline. Keza om räk, tal'v om pehmed. Voden keskmäine lämuz om +11 C°. Paneb sadegid 532 mm vodes, tazomäras vodes läbi, enamba semendkus-kezakus (60 mm kus).

Budapešt jagase 23 lidnümbrikoks, kaikutte om ičeze nimenke.

== Eläjad ==
Kaikiš suremb lidnan ristitišt oli 2 059 226 eläjad vl 1980. Vn 2001 rahvahanlugemižen mödhe eläjiden znamasine enambuz oli [[mad'jaralaižed]] (91,7%). Vl 2008 1 702 297 ristitud elihe lidnas (Bud: 480 756, Pešt: 1 221 541). Vodel 2014 eläjiden lugu oli 1 744 665 ristitud.

Edeline lidnan pämez' om Ištvan Tarloš (reduku 2010 — reduku 2019).

== Transport ==
Mad'jaranman pälidn om valdkundan avtotesol'm. [[Avtobus]]ad, [[trolleibus]]ad, [[tramvai]]d, [[elektrojonuz|elektrojonused]] da funikulör oma kundaližeks transportaks Budapeštas. Koume päraudtestancijad om lidnas. Metro radab lidnas vspäi 1896 (vspäi 2014 4 jonod, 52 stancijad, 37,6 km raudted). Jogitaksid oma populärižed.

Rahvahidenkeskeine civiline [[Ferenc List]]an nimel nimitadud lendimport, ende Ferihed' (''BUD'', 14,8 mln passažiroid vl 2018) sijadase 16 km suvipäivnouzmha lidnan keskusespäi. Sišpäi tehtas reisid äjihe Evropan i Päivlaskmaižen Azijan lendimportoihe, čarterreisid — ližaks Evropan edahaižihe sarihe i Päivnouzmaižen Azijan maihe.

== Openduz ==
Kaik 17 universitetad om olmas Budapeštas.

== Homaičendad ==
<references />

== Irdkosketused ==
* [http://www.budapest.hu/ Lidnan oficialine portal (''budapest.hu'').] {{ref-hu}} {{ref-en}}
{{Commons|Budapest}}

{{Mad'jaranman agjad}}
{{Evropan pälidnad}}

[[Kategorii:Budapešt| ]]
[[Kategorii:Mad'jaranman lidnad]]
[[Kategorii:Eländpunktad kirjamišton mödhe]]
[[Kategorii:Mad'jaranma|*]]
[[Kategorii:Pälidnad]]
[[Kategorii:Pešt|*]]
