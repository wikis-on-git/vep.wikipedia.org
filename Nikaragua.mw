{{10000}}
{{Valdkund
| Nimi = Nikaraguan Tazovaldkund<br />República de Nicaragua
| Valdkundznam = Coat of arms of Nicaragua.svg
| Flag = Flag of Nicaragua.svg
| Valdkundznam text = Nikaraguan valdkundznam
| Flag text = Nikaraguan flag
| Pälidn = Managua
| Eläjiden lugu = 6,085,213<ref>[https://www.cia.gov/library/publications/the-world-factbook/geos/nu.html Nikaraguan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 130,370
| Kart = LocationNicaragua.svg
| Kel' = [[ispanijan kel'|ispanijan]]
| Valdkundan pämez' = [[Ortega Daniel'|Daniel' Ortega]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[nikaraguan kordob]] (NIO)
| Internet-domen = [[.ni]]
| Telefonkod = +505
| Aigvö = [[UTC]]−6
}}
{{Znamoičendad|Nikaragua (znamoičendad)}}
'''Nikaragua''' ({{lang-es|Nicaragua}} [nikaˈɾaɣwa]), täuz' oficialine nimituz — '''Nikaraguan Tazovaldkund''' ([[ispanijan kel'|ispanijan kelel]]: ''República de Nicaragua''), om valdkund [[Keskuzamerik]]as. Nikaraguan pälidn da kaikiš järedamb lidn om [[Managua]].

== Istorii ==
Vn 1821 15. päiväl sügüz'kud Nikaragua sai ripmatomut [[Ispanii|Ispanijaspäi]], no sai täut ripmatomut vn 1838 31. päiväl semendkud Keskuzamerikan Federaližen Tazovaldkundan čihodamižen jäl'ghe.

Vozil 1979−1990 rahvahanikoiden soda mäni valdkundas ''kontras:oid'' vaste.

Valdkundan ezmäine Konstitucii oli olmas vspäi 1826. Jäl'gmäine 14nz' lugul Konstitucii<ref>[http://www.constituteproject.org/ontology/Nicaragua?lang=en Nikaraguan Konstitucijan tekst ''constituteproject.org''-saital.] {{ref-en}}</ref> om väges vs 1987 vilukun 9. päiväspäi äiluguižidenke vajehtusidenke, vn 2014 versii om nügüdläine.

== Geografijan andmused ==
[[Fail:Nicaragua Topography.png|thumb|left|250px|Nikaraguan topografine kart.]]
Nikaragua röunatab [[Gonduras]]anke pohjoižes (röunan piduz — 940 km) i [[Kostarik]]anke suves (313 km). Ühthine mavaldkundröunoiden piduz om 1253 km. Valdkundan päivlaskmaižed randad lainištab [[Tün' valdmeri]] 320 kilometrad piččen randanpirdanke, päivnouzmaižed randad — [[Atlantine valdmeri|Atlantižen valdmeren]] [[Kariban meri]] (randanpird — 480 km). Ühthine randanpird saridenke om 910 km.

[[Mogoton]]-mägi om kaikiš korktemb valdkundas (2438 m). [[Manrehkaiduz|Manrehkaidused]] oleldas paksus. [[Keskuzamerik]]an kaikiš järedambad reskveden [[Managua (järv)|Managua]]- da [[Nikaragua (järv)|Nikaragua]]-järved levigatas Nikaraguas. Saum vezid om 10 380 km², nece otab 8% territorijad.

Klimat om valdmerine neps. Päivlaskmaižel randal paneb sadegid 1000..1500 mm vodes, semendkul-redukul vihmsezon oleskeleb. Päivnouzmaižel randal paneb 2500..6500 mm vodes, sigä om äi [[so]]id.

Londuseližed pävarad oma [[metall]]ad ([[kuld]], [[hobed]], [[vas'k]], [[cink]], [[hahktin]], [[vol'fram]]), toižed varad — [[mec]], [[kala]].

== Politine sistem ==
[[Fail:AsambleaNacionalManagua.JPG|thumb|right|250px|Nikaraguan parlamentan pert' [[Managua]]s.]]
Nikaragua om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan da ohjastusen pämez' om prezident ({{lang-es|Presidente de la República de Nicaragua}}). Kaik rahvaz valičeb händast. Prezidentan valdatusiden strok om viž vot, strokuiden lugu om röunatusita (vspäi 2014). Üks' varaprezident om hänele abhu.

Parlament om üks'kodine Nacionaline Suim ({{lang-es|Asamblea Nacional}}) 92 deputatanke. Kaik rahvaz valičeb heid videks vodeks. Ohjastusele mugažo sab säta da vahvištada käskusid.

Nikaraguan järgenduseližed pävaličendad, sidä kesken valdkundan parlamentha da prezidentan, oliba vn 2016 6. päiväl kül'mkud. Nügüdläine prezident om [[Ortega Daniel'|Daniel' Ortega]] vspäi 2007. Vl 2016 hän sai vägestust valičendoiden satuseks (72,44%, 2011 — 62,46%), radab nelländen strokun (ezmäine strok oli vozil 1985−1990).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nikaraguan administrativiž-territorialine jagand]].''

Nikaragua jagase 17 regionaks: 15 agjad (departamentad, {{lang-es|departamento}}), mugažo 2 avtonomišt agjad (isp.: ''región autónoma'') valdkundan päivnouzmpoles. Regionad alajagasoiš 156 municipaližeks ühtnikoks (isp.: ''municipio'').

== Eläjad ==
Nikaraguas elädas [[nikaragualaižed]]. Vn 2012 kezakus valdkundan ristitišt oli 6 071 045 eläjad<ref>[http://www.inide.gob.ni/estadisticas/Cifras%20municipales%20a%C3%B1o%202012%20INIDE.pdf Población Total, estimada al 30 de Junio del año 2012 (Ühthine ristitišt 30. kezaku 2012). — Nacionaline Nikaraguan informacijan šingotesen institut (''inide.gob.ni''). — Lpp. 1−5.] {{ref-es}}</ref>. Kaikiš suremb ristitišt om nügüd'.

Augotižlibundan mödhe: [[mestizo]] (segoitadud amerindian indejalaižed evropalaižidenke) — 69%, [[evropalaižed]] — 17%, [[afrikalaižed]] — 9%, [[indejalaižed]] — 5%.

Uskondan mödhe (2017): riman [[katoline jumalankodikund|katolikad]] — 50%, [[protestantizm|evangelistad]] — 33,2%, toižed uskojad — 2,9%, märhapanendata — 13,2%, [[ateizm|uskondata]] — 0,7%.

Toižed sured lidnad (enamba 80 tuh. ristituid vn 2005 rahvahanlugemižen mödhe, surembaspäi penembha): [[Leon (lidn, Nikaragua)|Leon]], [[Činandeg]], [[Masai (lidn, Nikaragua)|Masai]], [[Esteli]], [[Tipitap]], [[Matagal'p]]. Vl 2005 kaik oli 46 lidnad enamba mi 10 tuh. eläjidenke. Koume ristitud videspäi oma lidnalaižed (2020).

== Rahvahanižanduz ==
Nikaraguan päeksport om [[kofe]] (19%, sidä kesken koncentriruidud — 2%), [[lehm|lehmänliha]] (16%), [[sagud]] da toižed [[maid|maidproduktad]] (9%), merenproduktad da [[kala]] (8%), [[kuld]] (7%); toine eksport — [[pähkim|pähkmed]] da voi niišpäi (5%), [[alkogoližed jomad]] (4%), [[sahar (produkt)|rogosahar]] (3%), [[sigar]]ad (1%), [[banan]]ad (1%).

== Homaičendad ==
<references />

== Irdkosketused ==
;Tobmuz
* [http://www.presidencia.gob.ni/ Nikaraguan prezidentan oficialine sait (''presidencia.gob.ni'').] {{ref-es}}
* [http://www.asamblea.gob.ni/ Nikaraguan Nacionaližen Suiman oficialine sait (''asamblea.gob.ni'').] {{ref-es}}
* [http://www.poderjudicial.gob.ni/ Nikaraguan Ülembaižen käskuzkundan oficialine sait (''poderjudicial.gob.ni'').] {{ref-es}}

;Ühthine informacii valdkundas
* [http://www.inide.gob.ni/ Nacionaline Nikaraguan informacijan šingotesen institut (''inide.gob.ni'').] {{ref-es}}
* [http://www.visitnicaragua.us/ Nikaraguan turizman institutan sait (''visitnicaragua.us'').] {{ref-en}}
{{Commons|Nicaragua}}

{{Pohjoižamerik}}

[[Kategorii:Nikaragua| ]]
