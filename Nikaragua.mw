{{Znamoičendad|Nikaragua (znamoičendad)}}
{{Valdkund
| Nimi = Nikaraguan Tazovaldkund<br />República de Nicaragua
| Valdkundznam = Coat of arms of Nicaragua.svg
| Flag = Flag of Nicaragua.svg
| Valdkundznam text = Nikaraguan valdkundznam
| Flag text = Nikaraguan flag
| Pälidn = Managua
| Eläjiden lugu = 6,071,045<ref>[http://www.inide.gob.ni/estadisticas/Cifras%20municipales%20a%C3%B1o%202012%20INIDE.pdf Población Total, estimada al 30 de Junio del año 2012. — Nacionaline Nikaraguan informacijan šingotesen institut (inide.gob.ni). — Lpp. 1 — 5.] {{ref-es}}</ref>
| Voz' = 2012
| Pind = 130,370<ref>[https://www.cia.gov/library/publications/the-world-factbook/geos/nu.html Nikaraguan pind. — Mail'man faktoiden kirj (Cia.gov).] {{ref-en}}</ref>
| Kart = LocationNicaragua.svg
| Kel' = [[ispanijan kel'|ispanijan]]
| Valdkundan pämez' = [[Ortega Daniel'|Daniel' Ortega]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[nikaraguan kordob]] (NIO)
| Internet-domen = [[.ni]]
| Telefonkod = +505
| Aigvö = [[UTC]]-6
}}
'''Nikaragua''' ([[ispanijan kel'|isp.]]: ''Nicaragua''), täuz' oficialine nimituz — '''Nikaraguan Tazovaldkund''' ([[ispanijan kel'|ispanijan kelel]]: ''República de Nicaragua''), om valdkund [[Keskuzamerik]]as. Nikaraguan pälidn da kaikiš järedamb lidn om [[Managua]].

== Istorii ==
Vl 1821 sügüz'kun 15. päiväl Nikaragua sai ripmatomut [[Ispanii|Ispanijaspäi]], no täut ripmatomut sai vl 1838 semendkun 31. päiväl Keskuzamerikan Federaližen Tazovaldkundan čihodamižen jäl'ghe.

Vozil 1979-1990 rahvahanikoiden soda oli valdkundas ''kontras:oid'' vaste.

Nügüdläine konstitucii om väges vs 1987 vilukun 9. päiväspäi.

== Geografijan andmused ==
[[Fail:Nicaragua Topography.png|thumb|left|250px|Nikaraguan topografine kart.]]
Nikaragua röunatab [[Gonduras]]anke pohjoižes (röunan piduz — 940 km) da [[Kostarik]]anke suves (313 km). Ühthine mavaldkundröunoiden piduz om 1253 km. Valdkundan päivlaskmaižed randad lainištab [[Tün' valdmeri]] 320 kilometrad piččen randanpirdanke, a päivnouzmaižed randad — [[Atlantine valdmeri|Atlantižen valdmeren]] [[Kariban meri]] (randanpird — 480 km). Ühthine randanpird saridenke om 910 km.

[[Mogoton]]-mägi om korktembaine valdkundas (2438 m). [[Manrehkaiduz|Manrehkaidused]] oleldas paksus. [[Keskuzamerik]]an kaikiš järedambad reskveden [[Managua (järv)|Managua]]- da [[Nikaragua (järv)|Nikaragua]]-järved levigatas Nikaraguas. Saum vezid om 10,380 km², nece otab 8% territorijad.

Klimat om valdmerine neps. Päivlaskmaižel randal paneb sadegid 1000-1500 mm vodes, semendkul-redukul om vihmsezon. Päivnouzmaižel randal paneb 2500-6500 mm vodes, sigä om äi [[so]]id.

Londuseližed pävarad oma [[metall]]ad ([[kuld]], [[hobed]], [[vas'k]], [[cink]], [[hahktin]], [[vol'fram]]); toižed varad — [[mec]], [[kala]].

== Politine sistem ==
[[Fail:AsambleaNacionalManagua.JPG|thumb|right|250px|Nikaraguan parlamentan pert' [[Managua]]s.]]
Nikaragua om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan da ohjastusen pämez' om prezident. Kaik rahvaz valičeb händast. Prezidentan valdatusiden strok om viž vot, strokuiden lugu om röunatusita (vspäi 2014). Om üks' varaprezident hänele abhu.

Parlament om üks'kodine Nacionaline Suim ([[ispanijan kel'|isp.]]: ''Asamblea Nacional'') 92 deputatanke. Kaik rahvaz valičeb heid videks vodeks. Ohjastusele mugažo sab säta da vahvištada käskusid.

Nikaraguan päjärgvaličendad, sidä kesken valdkundan parlamentha da prezidentan, oliba vl 2011 kül'mkun 6. päiväl. Nügüdläine prezident om [[Ortega Daniel'|Daniel' Ortega]] vspäi 2007. Vl 2011 hän sai vägestust valičendoiden satuseks (62,46%), radab koumanden strokun (ezmäine strok oli vozil 1985-1990).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nikaraguan administrativiž-territorialine jagand]].''

Nikaragua alajagase 17 regionha: 15 departamentad ([[ispanijan kel'|isp.]]: ''departamento''), a mugažo 2 avtonomišt agjad ([[ispanijan kel'|isp.]]: ''región autónoma'') valdkundan päivnouzmpoles. Regionad jagase 156 municipaližhe ühtnikho ([[ispanijan kel'|isp.]]: ''municipio'').

== Eläjad ==
Nikaraguas elädas [[nikaragualaižed]].

Toižed sured lidnad (enamba 80 tuh. ristitud vn 2005 rahvahanlugemižen mödhe, surembaspäi penembha): [[Leon (lidn, Nikaragua)|Leon]], [[Činandeg]], [[Masaj (lidn, Nikaragua)|Masaj]], [[Esteli]], [[Tipitap]], [[Matagal'p]]. Vl 2005 kaik oli 46 lidnad enamba mi 10 tuh. eläjidenke.

== Rahvahanižanduz ==
Nikaraguan päeksport om [[kofe]] (19%, sidä kesken koncentriruidud — 2%), [[lehm|lehmänliha]] (16%), [[sagud]] da toižed [[maid|maidproduktad]] (9%), merenproduktad da [[kala]] (8%), [[kuld]] (7%); toine eksport — [[pähkim|pähkmed]] da voi niišpäi (5%), [[alkogoližed jomad]] (4%), [[sahar (produkt)|rogosahar]] (3%), [[sigar]]ad (1%), [[banan]]ad (1%).

== Homaičendad ==
<references />

== Irdkosketused ==
* [http://www.presidencia.gob.ni/ Nikaraguan prezidentan oficialine sait.] {{ref-es}}
* [http://www.asamblea.gob.ni/ Nikaraguan Nacionaližen Suiman oficialine sait.] {{ref-es}}
* [http://www.poderjudicial.gob.ni/ Nikaraguan Ülembaižen käskuzkundan oficialine sait.] {{ref-es}}
* [http://www.inide.gob.ni/ Nacionaline Nikaraguan informacijan šingotesen institut (inide.gob.ni).] {{ref-es}}

{{Commons|Nicaragua}}
{{Pohjoižamerik}}

[[Kategorii:Nikaragua| ]]
