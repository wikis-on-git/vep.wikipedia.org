[[Fail:North Peoples Institute Main Entrance.jpeg|thumb|oiged|250px|Pohjoižman rahvahiden institutan päpordhad.]]
'''Pohjoižman rahvahiden institut''' (lühüdašti '''PRI''', [[venäkel'|ven.]] ''Институт народов Севера'') — üks'jäine üläopendusen aluskund Venämas, kudamb vaumičeb pedagogižid da tedoližid radnikoid enamba mi 30 [[Venäman Pohjoine|Pohjoižen]], [[Sibir'|Sibirin]] da [[Edahaine Päivnouzmpol'|Edahaižen Päivnouzmpolen]] [[igähine vähäluguine rahvaz|igähižen vähäluguižen rahvahan]] täht kogonaz, ühtes sijas.

Institutan aluz om pandud vl 1925 [[Piterin valdkundaline universitet|Leningradan valdkundaližen universitetan]] Pohjoižeks institutaks.

Nügüd' institut om [[Gercen Aleksandr|Gercenan]] nimel nimitadud [[Venäman valdkundaline pedagogine universitet|Venäman valdkundaližen pedagogižen universitetan]] (VVPU:n) palaks.

PRI sijadase [[Stačkoiden prospekt]]an 30. pertiš ([[Piter]]in [[Kirovan rajon (Piter)|Kirovan rajon]]). Se om enččen školan pertiden kompleks, saudud vll 1930-1932 [[Fomin Igor'|Igor' Fomin]]-arhitektoran ohjandusen al, konstruktivizman stiliš.

Institutan direktor — L.B. Gašilova, hän om filologijan kandidat da docent.

== Istorii ==
[[Fail:CommonNorthernAlphabet.JPG|thumb|oiged|250px|Ühthine pohjoine kirjamišt latinan kirjamišton pohjal.]]
* 1925 — tegihe Leningradan valdkundaližen universitetan Pohjoine institut.
* 1926-27 akademižel vodel — pohjoine palakund anttihe Leningradan päivnouzmpol'žen institutan mülükundha. Se palakund oli kuti tedokund [[Nevondkundaližiden Socialistižiden Tazovaldkundoiden Ühtištuz|NSTÜ:n]] pohjoižiden da päivnouzmpol'židen rahvahiden ezitajiden täht, a mugažo [[Mongolii|Mongolijan]] da [[Tibet (valdkund)|Tibetan]] üläopenikad openzihe sigä<ref>Кононов А.Н., Иориш И.И. Ленинградский Восточный Институт. Страница истории советского востоковедения. — М.: Наука, 1977. {{ref-ru}}</ref>. Mugoine pohjoine tedokund oli olmas 3 vot. Se sijazihe enččen Hengeližen akademijan (sauptud vl 1918) pertiš nomer 7 [[Obvodnii-kanal]]an randal.<ref>[http://utopiya.spb.ru/index.php?option=com_content&view=article&id=391:-------20-30------&catid=50:2010-04-05-13-59-24&Itemid=204 Смирнова Т.М. Ленинград — центр просвещения народов Севера в 20-30-е гг. ХХ в. / ''Utopiya.spb.ru''.] {{ref-ru}}</ref>. Vl 1929 oliba opendamas tedokundas 292 ristitud.
* 1929 — Leningradan valdkundaližes pedagogižes institutas (LVPI) zavodihe opendajiden vaumičendad sädamha pedagogižid kadroid pohjoižiden nacionaližiden školiden täht, igähižiš rahvahiš ičesazepäi. Erazvuiččil vozil nece PVPI:n palakund oli tetab kuti Pohjoižman rahvahiden palakund da [[Edahaine Pohjoižma|Edahaižen Pohjoižman]] rahvahiden tedokund. Voden 1929 lopul institutan opendajad säiba Ühthišt pohjošt kirjamištod<ref>Grenoble Lenore A., Lindsay J. Whaley. Saving Languages: An Introduction to Language Revitalization. Cambridge, Cambridge University Press, 2006. — Lp. 73. ISBN 0-521-81621-1. {{ref-en}}</ref>.
* 1930 — Pohjoine institut sai ičeohjandusen da uden nimen — [[VCIK]]:an Pohjoižman rahvahiden institut. Neciš institutas vaumitihe radnikoid kesk- da üläkvalifikacijanke NSTÜ:n partijan da kul'turan sauvomižen täht, radon kooperativas da kolhozas täht, Pohjoižman tegimišton täht, sen ühtes tedoradnikoid-ki. Pohjoižman rahvahiden institutas tegihe tedoassociacii sädamha Pohjoižman rahvahiden kirjkelid da openduzkirjoid mamankelikš.
* 1941 — [[Sur' soda|Suren sodan]] tulendan tagut VCIK:an Pohjoižman rahvahiden institut lopi ičeze radod kaikeks igäks.
* 1942-45 — Institut kut-se radoi [[Omsk]]as.
* 1953 — Leningradan valdkundaližen universitetan Pohjoižen institutan kollektiv mülüi LVPI:ha.
* 2001 — Edahaižen Pohjoižman rahvahiden tedokund sai nügüdläine status, Pohjoižman rahvahiden institut Gercenan nimel nimitadud VVPI:n palaks.

== Kafedrad ==
4 kafedrad:
* Altajižiden keliden, fol'kloran da literaturan kafedr.
* Etnokul'turologijan kafedr.
* Paleoazijalaižiden keliden, fol'kloran da literaturan kafedr.
* Uraližiden keliden, fol'kloran da literaturan kafedr.

== Keled, kudambid opetas da tedoitas institutas ==
* paleoazijalaine kel'kanz: [[aleutan kel'|aleutan]], [[čukačun kel'|čukačun]], [[eskimosan kel'|eskimosan]], [[itel'menan kel'|itel'menan]], [[jukagiran kel'|jukagiran]], [[ketan kel'|ketan]], [[koräkan kel'|koräkan]], [[nivhan kel'|nivhan]].
* samodine kel'kanz: [[encan kel'|encan]], [[nencan kel'|nencan]], [[nganasanan kel'|nganasanan]] da [[sel'kupan kel'|sel'kupan]] keled.
* suomalaiž-ugrilaine kel'kanz: [[hantin kel'|hantin]], [[mansin kel'|mansin]], [[saamen keled|saamen]] da [[vepsän kel'|vepsän]] keled.
* tungusan da mandžuran kel'kanz: [[evenan kel'|evenan]], [[evenkan kel'|evenkan]], [[nanajan kel'|nanajan]], [[orokan kel'|orokan (ul'tine)]], [[udegen kel'|udegen]] da [[ul'čin kel'|ul'čin]] keled.
* türkan kel'kanz: [[dolganan kel']].

== Galerei ==
<center><gallery>
Fail:North Peoples Institute South Facade.jpeg|Suvipertinoc
Fail:North Peoples Institute North Facade.jpeg|Pohjoine pertinoc
Fail:Stachek 30 East.jpeg|Päivnouzmaine suug
Fail:Canteen.jpeg|Sömsija
</gallery></center>

== Homaičendad ==
<references />

== Edesine lugemine ==
* Алькор (Кошкин) Я.П. Письменность народов Севера. — Л.: Институт Народов Севера, 1932. {{ref-ru}}
* Единый северный алфавит (проект), Дальневосточное общество краеведения. Этнологическая секция. — Хабаровск: Издательство Общества краеведения, 1930. {{ref-ru}}
* Цинциус В.И. Развитие письменности и литературы народов Севера за 25 лет // Сборник в помощь учителю школ Крайнего Севера. — No 6. — Л.: Учпeдгиз, 1956. {{ref-ru}}
* Цинциус В.И. Родной язык в начальных школах народов Крайнего Севера // Просвещение на Крайнем Севере. — Вып. 15. {{ref-ru}}
* Цинциус В.И. Родной язык в начальных школах народов Крайнего Севера. Л., 1958. {{ref-ru}}
* Язык и письменность народов СССР. Стенографический отчет 1-го Всесоюзного пленума Научного совета ВЦК НА 15-19 февраля 1933 г. // Под ред. К. Алавердова, Л. Диманштейна, Д. Коркмасова, А. Нухрат. — ВЦК НА, 1933. {{ref-ru}}
* Isa(y)ev M.I. National Languages in the USSR: problems and solutions. Moscow, Izdatel'stvo Progress, 1977. {{ref-en}}

== Irdkosketused ==
* [http://www.herzen.spb.ru/main/structure/inst/ins/ Pohjoižman rahvahiden institut Gercenan nimel nimitadud VVPU:n oficialižel saital (herzen.spb.ru)]. {{ref-ru}}

[[Kategorii:Aluskundad, kus opetas vepsän kel't]]
[[Kategorii:Piterin institutad]]
[[Kategorii:Institutad kirjamišton mödhe]]
