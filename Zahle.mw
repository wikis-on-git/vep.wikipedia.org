{{Eländpunkt
 | Nimi = Zahle<br />زحلة‎
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Livan
 | Eläjiden lugu = 120,000
 | Voz' = 2006
 | Pind = 8
 | Fail = Zahle,Lebanon.JPG
 | Pämez' = 
 | Telefonkod = +961-8
 | Aigvö = tal'vel [[UTC]]+2,<br />kezal [[UTC]]+3
}}
'''Zahle''' ({{lang-ar|زحلة‎}}) om lidn [[Livan]]an keskuzpalas. Se om valdkundan nellänz' lidn eläjiden lugun mödhe, [[Bekaa]]-agjan administrativine keskuz.

== Istorii ==
Eländpunktan aluz om pandud 18. voz'sadan augotišes kuti külä. ''Zahlé'' kändase sijaližes paginaspäi «likujad sijad», mecatomad kukhad oma vanoikahad. Vodele 1850 žilo kändihe torguindan keskuseks torguindteil: kabjživatišt Kurdistanaspäi i Arabijaspäi, tavarad Evropaspäi i Sirijan lidnoišpäi. Raudte tuli lidnha vl 1885, se eile väges rahvahanikoiden sodan jäl'ghe.

Zahle šingotase kurortaks, tekstiližil edheotandoil (nahktegesed) i sömtegimištol (jätegim, veroližed sömtavarad, [[vinmarj]]an ümbriradmine). Severz'-se [[Rimalaine imperii|rimalaižid]] mel'heižtahod i bronzaigan seižutesed oma olmas lidnan ümbrištos.

== Geografijan andmused ==
Lidn sijadase agjan keskuzpalan suvipäivlaskmas, mägitahondas i Bekaa-alangištos, 900..1150 m korktusil, 1010 m ü.m.t. keskmäižel korktusel. Matkad [[Beirut]]hasai om 55 km päivlaskmha «Beirut — [[Damask]]»-avtotedme.

Klimat om mägitahondan kaks'sezonine, ireg il'm. Voden keskmäine lämuz om +15,2 C°, vilukun +6,2 C°, elokun +24,1 C°. Paneb sadegid 686 mm vodes, enamba kaiked vilukus (160 mm), kuivsezon oleskeleb kezakus-sügüz'kus (3 mm pordos).

== Eläjad ==
Vl 2006 eläjiden lugu oli läz 100 tuhad eläjid, ezilidnoidenke 200 tuh. rist. 40 km² pindal. Livanan [[katoline jumalankodikund|grekižkatoližen]] jumalankodikundan keskuz, Lähižen Päivnouzmman üks'jäine katoline lidn. Katolikad ottas kaks' koumandest ristitištos, toižed eläjad oma hristanuskojad mugažo.

Üläopendusen aluzkundoiden viž filialad: Livanan universitet, privatižed Ph. Osipan (Beirut) i Ph. Hengen (Livan-mägi) universitetad, privatine Amerikaine tedon da tehnologijan universitet (Beirut), Nacionaline tehnine institut.

== Homaičendad ==
<references />

{{Commons|Category:Zahlé}}

[[Kategorii:Livanan lidnad]]
[[Kategorii:Eländpunktad kirjamišton mödhe]]
[[Kategorii:Bekaa|*]]
