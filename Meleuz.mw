{{Eländpunkt
 | Nimi = Meleuz<br />Мелеуз <small>(ven.)</small><br />Мәләүез <small>(bašk.)</small>
 | Lidnanznam =
 | Flag = 
 | Lidnanznam text = Meleuzan lidnanznam
 | Flag text = 
 | Valdkund = Venäma
 | Eläjiden lugu = 56,677
 | Voz' = 2020
 | Pind = 35.84
 | Fail = Мелеуз.jpg
 | Pämez' = Azamat Hasanov<br/>(kül'mku 2020—)
 | Telefonkod = +7-34764-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Meleuz''' ({{lang-ru|Мелеуз}}, {{lang-ba|Мәләүез}}, {{lang-tt|Мәләвез}}) om [[Venäma]]n lidn da lidnankund [[Baškortostanan Tazovaldkund]]an suves. Se om [[Meleuzan rajon]]an administrativine keskuz da pala.

== Istorii ==
Eländpunktan aluz om pandud torguindkülähä Orenburgan traktal 18. voz'sadan kahtendes poles, nimitihe jogen mödhe. Saudihe kuivatud maidon tegint da kätihe radnikžiloks vl 1939. Radnikžilo sai lidnan statusad vl 1958. Šingotaškanzihe teravas vspäi 1973 järedan himižen tegimen sauvondan tagut.

Meleuzan ižandusen päsarakod oma himine (mineraližiden [[heretuz|heretusiden]] tegim), sauvondmaterialiden (raudbeton, pumaterialad, lämuzizoläcii) i sömtegimišt (maidkonservad, sahar, surmiden pakuitez), mugažo gazan da kivivoin kompanijoiden objektoiden sauvondedheotand baziruiše lidnas.

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen]] hural randal tobjimalaz, 170 m ü.m.t. keskmäižel korktusel. Pened Meleuz- i Karan-joged lanktas Vaugedjogehe huralpäi. Matkad [[Uf]]ahasai om 195 km pohjoižhe orhal vai 210 km avtotedme. Lähembaine lidn om [[Kumertau]] 18 km suvhe. ''Meleuz-raudtestancii'' om olmas «Uf — [[Orenburg]]»-jonol vspäi 1951.

Meleuz om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 61 390 ristitud, rajonan seičeme kümnendest. Kaikiš suremb ristitišt oli 60..62 tuhad eläjid vozil 1996−2014 (62 949 rist. vl 2002).

Rahvahad (enamba 1% vl 2010, ozutadud rahvahudenke): [[venälaižed]] — 47,9%, [[baškiralaižed]] — 29,1%, [[totarlaižed]] — 15,8%, [[čuvašalaižed]] — 3,8%, [[ukrainalaižed]] — 1,3%, toižed rahvahad — 2,1%.

[[Islam]]an pämečet' om om saudud vl 1907. [[Ortodoksine hristanuskond|Ortodoksižen hristanuskondan]] Jumalanmaman Kazanin jumalaižen jumalanpert'<ref>[http://sobory.ru/geo/locat/20518 Meleuzan pühäpertid ''sobory.ru''-saital.] {{ref-ru}}</ref> om letud vll 1990−1994.

Professionaližen opendusen aluzkundad oma kaks' profškolad (nomer 137 kolonijanno i nomer 139), Meleuzan industrialine<ref>[http://mic.siteedu.ru/ Meleuzan industrialižen kolledžan sait (''mic.siteedu.ru'').] {{ref-ru}}</ref> i äiprofil'ne professionaline<ref>[http://mmpkmlz.ru/ Meleuzan äiprofil'žen professionaližen kolledžan sait (''mmpkmlz.ru'').] {{ref-ru}}</ref> kolledžad, Ufan politehnižen tehnikuman filial.

Edeline lidnan Administracijan pämez' om Fanil' Iskužin (2006 — kül'mku 2020).

== Galerei ==
<gallery mode="packed" heights="125px">
Здание Администрации города.jpg|Lidnan administracijan sauvuz (2017)
Соборная мечеть Мелеуз.jpg|Meleuzan pämečet', vn 2013 nägu
MeleuxHram2013.jpg|Jumalanmaman Kazanin jumalaižen jumalanpert', vn 2013 nägu
Памятник работникам сельского хозяйства и труженикам тыла.jpg|Muštnik maižandusen i sodan tagaman radnikoile vl 2018
Башкирская гимназия-интернат №9 им. Кинзи Арсланова в г. Мелеуз.jpg|Baškiran gimnazii-internat nomer 9 Kinzi Arslanovan nimed (2015)
</gallery>

== Homaičendad ==
<references />

== Irdkosketused ==
* [http://meleuzadm.ru/ Lidnan tobmuden aluzkundoiden oficialine sait (''meleuzadm.ru'').] {{ref-ru}}
* [http://meleuz.bashkortostan.ru/ Lidnan i Meleuzan rajonan oficialine sait (''meleuz.bashkortostan.ru'').] {{ref-ru}}
{{Commons|Category:Meleuz}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Meleuzan rajon|*]]
