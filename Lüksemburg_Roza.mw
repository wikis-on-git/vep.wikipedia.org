{{1000}}{{A10000}}
{{Personalii
| изображение = Rosa Luxemburg.jpg
| описание изображения = Roza Lüksemburgan fotoportret,<br />läz 1895−1905 vozid
}}
'''Roza Lüksemburg''' ({{lang-de|Rosa Luxemburg}} [ˈʁoːza ˈlʊksəmbʊʁk], {{lang-pl|Róża Luksemburg}}), todesine nimi oli '''Rozalija Lüksenburg''' ({{lang-pl|Rosalia Luxenburg}}; sünd. [[5. keväz'ku]] [[1871]], [[Zamosc']]-lidn, [[Pol'šanman car'kund]], [[Venäman imperii]] — kol. [[15. viluku]] [[1919]], [[Berlin]], [[Veimaran Tazovaldkund]]; toižed psevdonimad oliba pol'š. ''Róża Kruszyńska'', ''Maciej Rózga'', ''Spartakus'') oli pol'šanmalaine da saksalaine filosof [[evrejalaižed|evrejan]] augotižlibundanke, ekonomist i publicist, [[marksizm]]an teorijan šingotai, politikanmez' i feminist.

Lüksemburg oli saksan hural socialiž-demokratižen likundan znamasižeks ühtnijaks. Tirpi repressijoid sodanvastaižes propagandas Ezmäižen mail'man sodan vozil, türmatihe händast ühthemänho nelläks vodeks. Oli Germanijan Kommunistižen partijan ühteks alusenpanijoišpäi. Tacihe händast da riktihe partijan [[Karl Libkneht]]-mödühtnijanke Berlinan radnikoiden vasthalibundan alištusen jäl'ghe vn 1919 vilukus.

Roza oli jäl'gmäižel videndel lapsel kanzas. Oli Varšavan naižgimnazijan pästnikan, mahtoi pagišta venän-ki kelel. Vspäi 1889 openui Cürihan universitetas. Vl 1897 vahvišti dissertacijad «Pol'šanman tegimištoline šingotez»-temanke i sai valdkundaližen oiktusen doktoran arvod. Vspäi 1898 eli Germanijas. Revolücionernaine läksi mehele kaks' kerdad, koli lapsetoman. Kirjuti saksan kelel.

== Valitud sädused ==
* ''Die industrielle Entwickelung Polens'' («Pol'šanman tegimištoline šingotez»). Duncker & Humblot, Leipzig, 1898.
* ''Sozialreform oder Revolution? Mit einem Anhang: Miliz und Militarismus'' («Socialine reform vai revolücii? Ližandanke: milicii i militarizm»). Verlag der Leipziger Volkszeitung, Leipzig, 1899.
* ''Massenstreik, Partei und Gewerkschaften'' («Massine radonheitand, partii i profühtnendad»). Erdmann Dubber, Hamburg, 1906.
* ''Die Akkumulation des Kapitals. Ein Beitrag zur ökonomischen Erklärung des Imperialismus'' («Kapitalan varaduz. Tond imperializman ekonomižhe avaidushe»). Vorwärts, Berlin, 1913.
* ''Die Krise der Sozialdemokratie. Anhang: Leitsätze über die Aufgaben der internationalen Sozialdemokratie'' («Socialižen demokratijan krizis. Ližand: käzikirj rahvahidenkeskeižen socialižen demokratijan metoiden sabutandas»). Unionsdruckerei, Bern, 1916.
* ''Die russische Revolution. Eine kritische Würdigung'' («Revolücii Venämas. Kritine arvoind», surmanjäl'ghine pästand). Gesellschaft und Erziehung, Berlin-Fichtenau, 1922.
* ''Gesammelte Werke'' («Keratud töd»), 5 tomad. Berlin, 1970−1975.
* ''Gesammelte Briefe'' («Keratud kirjeižed»), 6 tomad. Berlin, 1982−1997.

== Homaičendad ==
<references />

{{stub}}
[[Kategorii:Pol'šanman filosofad]]
[[Kategorii:Saksanman filosofad]]
[[Kategorii:Ekonomistad]]
[[Kategorii:Revolücionerad]]
[[Kategorii:Saksanman politikanmehed]]
[[Kategorii:Saksanman tedomehed]]
[[Kategorii:Filosofad kirjamišton mödhe]]
[[Kategorii:Politikanmehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Lüblinan sodaveikundha]]
[[Kategorii:Marksizm]]
