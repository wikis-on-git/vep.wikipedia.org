{{Eländpunkt
 | Nimi = Volžskii<br />Волжский
 | Lidnanznam = Coat of Arms of Volzhsky (Volgograd oblast).png
 | Flag = Flag of Volzhsky (Volgograd oblast).svg
 | Lidnanznam text = Volžskijan lidnanznam
 | Flag text = Volžskijan flag
 | Valdkund = Venäma
 | Eläjiden lugu = 326,055
 | Voz' = 2017
 | Pind = 229.12
 | Fail = Volzhsky center pr Lenina.jpg
 | Pämez' = Igor' Voronin<br />(2000−2009.<br />sügüz'ku 2013—)
 | Telefonkod = +7-8443-xxx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
[[Fail:Volzhskiy - Lenin avenue in the old part of town.jpeg|thumb|left|250px|Leninan-prospekt om kaikiš pidemb ird lidnas.]]
'''Volžskii''' ({{lang-ru|Волжский}}) om [[Venäma]]n lidn da lidnümbrik [[Volgogradan agj]]an suves. Se om agjan kahtenz' surtte lidn, om konurbacijas [[Volgograd]]anke, mülüb Volgogradan lidnaglomeracijha (1,4 mln rist.).

== Istorii ==
Nügüd'aigaižen eländpunktan aluz om pandud vl 1951 ''Bezrodnoje-külän'' sijas kuti žilo sauvomha [[Volgan GES]]:ad (sil aigal Stalingradan GES, sauvomine jätksihe vozil 1950−1961). Vl 1954 žilo sai lidnan statusad.

== Geografijan andmused ==
Lidn sijadase [[Ahtub]]-jogen hural randal ({{lang-ru|Ахтуба}}, [[Volg]]an hijam), [[Volgograd]]ad vaste, 20 m ü.m.t. keskmäižel korktusel. Röunatab [[Volgograd]]anke päivlaskmas. Matkad Volgogradan keskushesai om 20 km suvipäivlaskmha.

Volžskii om lidnümbrikon üks'jäine eländpunkt, jagase 38 lidnanlaptha, 45 fartalha da 9 žilho.

== Eläjad ==
Vn 2010 Venäman rahvahanlugemižen mödhe eläjiden lugu oli 314 255 ristitud. Kaikiš suremb ristitišt oli 327 356 ristitud vl 2013, žiloiden ühtenzoitusen lidnanke jäl'ghe.

Rahvahad (enamba 0,4% vn 2010): [[venälaižed]] — 90,8%, [[ukrainalaižed]] — 1,4%, [[kazahlaižed]] — 0,8%, [[armenijalaižed]] — 0,8%, [[totarlaižed]] — 0,8%, [[uzbekalaižed]] — 0,5%, [[azerbaidžanlaižed]] — 0,5%, toižed rahvahad — 2,4%, rahvahuden ozutandata — 2,0%.

== Ižanduz da transport ==
Ižandusen päsarakod oma gidro- da lämuzenergetik, himine tegimišt, transportmašinoidensauvomine, sömtegimišt, mugažo pörutügi- i teraztor'viden tegimed oma olmas. Ühtennimine raudtestancii om «[[Volgograd]] — [[Alabaskunčak]]»-jonol. Järed jogiport radab lidnas. Raudte- da avtotesild ühtenzoitab jogen randoid, se mäneb Volgan GES:an padoseinän ülähadme.

Avtobusad da tramvaid oma kundaližeks transportaks. Elektrojonused ühtenzoittas lidnad Volgogradanke.

== Irdkosketused ==
* [http://www.dumavlz.ru/ Volžskii-lidnan Duman oficialine sait (''dumavlz.ru'').] {{ref-ru}}
* [http://www.admvol.ru/ Volžskii-lidnan administracijan oficialine sait (''admvol.ru'').] {{ref-ru}}
{{Commons|Category:Volzhsky, Volgograd Oblast}}

{{Volgogradan agjan lidnad}}

[[Kategorii:Volžskii| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Volgogradan agjan lidnümbrikod]]
