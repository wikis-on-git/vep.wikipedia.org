{{Venälaižen Federacijan subjekt
|Nimi           = Jamalan Nenciden avtonomine ümbrik
|Venälaine nimi = Ямало-Ненецкий автономный округ <small>(ven.)</small><br />Ямалы-Ненэцие автономной ӈокрук <small>(nenc.)</small>
|Flag           = [[Fail:Flag of Yamal-Nenets Autonomous District.svg|150px|Jamalan Nenciden avtonomižen ümbrikon flag]]
|FSCoA          = [[Fail:Coat of Arms of Yamal Nenetsia.svg|110px|Jamalan Nenciden avtonomižen ümbrikon znam]]
|FlagLnk        = Jamalan Nenciden avtonomižen ümbrikon flag
|CoALnk         = Jamalan Nenciden avtonomižen ümbrikon znam
|FSMap          = [[Fail:Map of Russia - Yamalo-Nenets Autonomous Okrug.svg|300px]]
|FSCtrWhat      = Pälidn
|FSCtrNm        = [[Salehard]]
|AreaRnk        = 5
|TotArea        = 769250
|WaterPrcnt     = 10.1
|PopRnk         = 72
|Eläjiden lugu  = 538,547
|PopCtDate      = 2015
|PopDens        = 0.7
|GDPRnk         = 7
|GDP            = 1963,9
|GDPCtDate      = 2016
|GDP(PPP)       = 3670,3
|FedDistrNm     = Uraline
|EcRegNm        = Päivlaskmaižen Sibirin
|OfLangs        = [[venäkel']], [[nencan kel']], [[hantin kel']], [[sel'kupan kel']]
|HeadTtl        = Gubernator
|HeadNm         = ''sija om vakantine''
|ViceTtl        = Ohjastusen pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Jamkin Sergei|Sergei Jamkin]]
|FSAnthem       = ''[[Jamalan Nenciden avtonomižen ümbrikon gimn|Vauhoiden polärižiden levedusiden keskes...]]''
|Domain         = 
|CadNo          = 89
|MSK            = [[UTC]]+5 ([[MSK]]+2)
}}
'''Jamalan Nenciden avtonomine ümbrik''' ({{lang-ru|Ямало-Ненецкий автономный округ}}, {{lang-yrk|Ямалы-Ненэцие автономной ӈокрук}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Uralan federaline ümbrik|Uraližhe federaližhe ümbrikho]] da [[Tümenin agj]]aha.

Ümbrikon pälidn om [[Salehard]]. Se om koumanz' lidn ristitišton lugun mödhe.

== Keled ==
Valdkundkel' om [[venäkel']].

[[Nencan kel']], [[hantin kel']] da [[sel'kupan kel']] voidas ottas kävutamižhe oficialižes azjantegendas [[Pohjoižpolen igähižed rahvahad|Pohjoižpolen igähižiden vähäluguižiden rahvahiden]] järgeližiš elämižsijiš [[venäkel'|venäkelen]] kartte.<ref>[http://zakon.scli.ru/ru/legal_texts/legislation_RF/index.php?do4=document&id4=72fc57b3-63cb-4a68-b671-5c403906b228 Закон о родных языках коренных малочисленных народов Севера на территории Ямало-Ненецкого автономного округа (Käskuz Pohjoižpolen igähižiden vähäluguižiden rahvahiden mamankeliš Jamalan Nenciden avtonomižen ümbrikon territorijal). — ''Zakon.scli.ru''.] {{ref-ru}}</ref>

== Istorii ==
Jamalan Nenciden avtonomine ümbrik om olmas vs 1930 tal'vkun 10. päiväspäi.

Ümbrikon Päkäskuz<ref>[http://constitution.garant.ru/region/ustav_yamal/ Jamalan Nenciden avtonomižen ümbrikon Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1998 27. päiväl tal'vkud ümbrikon Valdkundaližen Duman ezitajil, om allekirjutadud ümbrikon gubernatoral sen-žo voden 28. päiväl tal'vkud da om väges äiluguižidenke vajehtusidenke.

== Geografijan andmused ==
[[Fail:Relief Map of Yamalo-Nenetsky AO.png|thumb|left|250px|Jamalan Nenciden avtonomižen ümbrikon reljefan kart.]]
Jamalan Nenciden avtonomižen ümbrikon enamba pol't sijadase [[Pohjoine nabakehkruz|Pohjoižen nabakehkruden]] südäimes.

Ümbrikol om röunoid [[Krasnojarskan rand]]anke päivnouzmas, Tümenin agjan [[Hantin da Mansin avtonomine ümbrik|Hantin da Mansin avtonomiženke ümbrikonke]] suves, [[Komin Tazovaldkund]]anke päivlaskmas da [[Nencan avtonomine ümbrik|Nencan avtonomiženke ümbrikonke]] lodehes. Ümbrikon pohjoižed randad lainištab vilu [[Jävaldmeri|Jävaldmeren]] [[Karan meri]]. Randanpird om 5100 km.

Pind om 769 250 km². [[Arktine tundr]] da [[igähine roug]] ottas territorijan tobjad palad. Znamasižed joged oma [[Ob']], [[Nadim (jogi)|Nadim]], [[Taz (jogi)|Taz]] i [[Pur]].

Reljef om tazo tobjimalaz. [[Polärine Ural|Polärižen Uralan]] mäged seištas ümbrikon päivlaskmaižel röunal. Madalad [[Sibirin Uvalad]] oma ümbrikon suviröunal.

Klimat om terav kontinentaline. Om koume vöd: [[Päivlaskmaine Sibirin alangišt|Päivlaskmaižen Sibirin alangišton]] pohjoižpol' ([[taig]]an klimat), [[subarktine vö|subarktine]] da [[arktine vö|arktine]]. Voden keskmäine lämuz om −10 C° ümbrikon pohjoižes. Tal'vel lämuz voib aletas −56 Cel'sijan gradushasai. Heinkus lämuz oleleb +30 C° kaikel territorijal. Keza vedase 100, 68 da 50 päiväd vöidme. Suvespäi pohjoižhe sadegiden (lumen tobjas palas) mär poleneb, tullein vägi lujeneb.

Londuseližed varad oma [[londuseline gaz]], [[kivivoi]], [[vezi|reskvezi]] da [[kala]].

== Tobmuz ==
Ümbrikon pämez' nimitase gubernatoraks. [[Kobilkin Dmitrii|Dmitrii Kobilkin]] radoi gubernatoran vs 2010 keväz'kun 16. päiväspäi kahtenden strokun jäl'geten, vn 2018 18. päivhäsai semendkud, sen jäl'ghe gubernatoran sija om vakantine. Ümbrikon parlamentan ezitajad änestadas gubernatorad videks vodeks [[Venäman prezident]]an taričendan mödhe, Tümenin agjan gubernator andab kandidatoiden nimikirjutest hänele. Gubernator-žo radab Ohjastusen pämehen, hän märičeb sen strukturad da paneb sen ühtnijoid radnikusile. Ezmäine varagubernator, seičeme muite varagubernatorad da Gubernatoran Apparat oma hänele abhu.

Jamalan Nenciden avtonomižen ümbrikon üks'kodine parlament om Käskusenandai Suim (vodhe 2009 uhokuhusai nimitihe sidä ümbrikon Valdkundaližeks Dumaks). Kaik rahvaz valičeb sen 22 ezitajad videks vodeks. [[Jamkin Sergei|Sergei Jamkin]] radab Käskusenandajan Suiman ezimeheks vs 2015 sügüz'kun 30. päiväspäi.

Radonoigendai tobmuz om ümbrikon Ohjastuz. Ümbrikon departamentad da radnikoičendad alištudas Ohjastusele.

Käskusenandajan Suiman ühtnijoiden järgenduseližed valičendad oliba vn 2015 13. päiväl sügüz'kud (6. kucund). Valitihe gubernatorad vn 2015 1. päiväl redukud, [[Kobilkin Dmitrii|edeline gubernator]] sai vägestust ezmäižel tural (21 än't 22:späi, 95%).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 522 904 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte videnz' ristit kudespäi om lidnalaine.

Kaik om [[Jamalan Nenciden avtonomižen ümbrikon lidnad|kahesa lidnad]] ümbrikos da 5 lidnanvuittušt žilod. Kaikiš surembad lidnad (enamba 100 tuh. ristituid, surembaspäi penembha) oma [[Uz' Urengoi]] i [[Nojabr'sk]]. Vl 2018 kaik om 10 eländpunktad enamba mi 10 tuh. eläjidenke.

Rahvahad (enamba 1% vl 2010): [[venälaižed]] — 59,7%, [[ukrainalaižed]] — 9,4%, [[nencalaižed]] — 5,7%, [[totarlaižed]] — 5,5%, [[hantilaižed]] — 1,8%, [[azerbaidžanlaižed]] — 1,8%, [[baškiralaižed]] — 1,6%, [[vaugedvenälaižed]] — 1,2%, [[komilaižed]] — 1,0%, toižed rahvahad — 8,9%, rahvahuden ozutandata — 3,4%.

Erased toižed igähižed rahvahad: [[sel'kupalaižed]] — 1 988 rist. (0,38%), [[mansilaižed]] — 166 rist. (0,03%).

== Homaičendad ==
<references />

== Irdkosketused ==
* [http://www.kobilkin.ru/ Jamalan Nenciden avtonomižen ümbrikon edeližen gubernatoran oficialine sait (''kobilkin.ru'').] {{ref-ru}}
* [http://pravitelstvo.yanao.ru/ Jamalan Nenciden avtonomižen ümbrikon tombuden aluzkundoiden (gubernatoran da Ohjastusen) oficialine sait (''pravitelstvo.yanao.ru'').] {{ref-ru}} <small>(+ anglijankel'ne känduz)</small>
* [http://www.zsyanao.ru/ Jamalan Nenciden avtonomižen ümbrikon Käskusenandajan Suiman oficialine sait (''zsyanao.ru'').] {{ref-ru}}

{{Jamalan Nenciden avtonomižen ümbrikon lidnad}}
{{Venälaižen Federacijan subjektad}}

[[Kategorii:Jamalan Nenciden avtonomine ümbrik| ]]
[[Kategorii:Tümenin agj]]
