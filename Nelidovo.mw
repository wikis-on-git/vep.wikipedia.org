{{Eländpunkt
 | Nimi = Nelidovo<br />Нелидово
 | Lidnanznam = Coat of Arms of Nelidovo (Tver oblast).png
 | Flag = Flag of Nelidovo (Tver oblast).png
 | Lidnanznam text = Nelidovon lidnanznam
 | Flag text = Nelidovon flag
 | Valdkund = Venäma
 | Eläjiden lugu = 19,400
 | Voz' = 2017
 | Pind = 19.35
 | Fail = Вид города с высоты.jpg
 | Pämez' =
 | Telefonkod = +7-48266-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Nelidovo''' ({{lang-ru|Нелидово}}) om [[Venäma]]n lidn da lidnankund [[Tverin agj]]an suvipäivlaskmas. Se om [[Nelidovon lidnümbrik]]on (edel vn 2018 sulakud — rajonan) administrativine keskuz.

== Istorii ==
Nügüd'aigaižen eländpunktan aluz om pandud ''Nelidovo-raudtestancijha'' vl 1901. Se om nimitadud amuižen bajarišton rodun mödhe, kudamban Sergei Nelidov-ezitai andoi umad maksuta sauvomha raudted. Nelidovo-radnikžilo sai lidnan statusad vl 1949.

Nelidovon ižandusen päsarakod oma mašinoidensauvomine (pressuindmašiništ) i mecan ümbriradmine, mugažo plastmasstegim da omblendfabrik ratas lidnas. Vozil 1934−1996 [[bur hil'|buran hilen]] samine oli lidnas.

== Geografijan andmused ==
Lidn sijadase Mežanjogen randal ({{lang-ru|Межа}}, [[Päivlaskmaine Dvin (jogi)|Päivlaskmaižen Dvinan]] hura ližajogi), [[Valdai (ülüz)|Valdai-ülüden]] suves, 200 m keskmäižel korktusel valdmeren pindan päl. Matkad [[Tver'|Tverihesai]] om 230 km pohjoižpäivnouzmha. Lähembaižed järedad lidnad oma [[Ržev]] 105 km päivnouzmha raudtedme vai «Baltii»-avtotedme i [[Velikije Luki]] 150 km päivlaskmha raudtedme vai avtol. Lähembaižed lidnad oma [[Belii (lidn)|Belii]] 50 km suvhe i [[Päivlaskmpol'ne Dvin]] 50 km päivlaskmha.

Nelidovo oli lidnankundan üks'jäine eländpunkt, sen pind oli 19,35 km². Ühtennimine raudtestancii sijadase «[[Moskv]] — [[Rig]]»-jonol. «Baltii»-trass (M9-avtote) mäneb 5 km pohjoižhe lidnaspäi.

== Eläjad ==
Vn 2010 Venäman rahvahanlugemižen mödhe eläjiden lugu oli 22 896 ristitud, rajonan (nüg. lidnümbrik) koume nelländest. Kaikiš suremb lidnan ristitišt oli 30 044 eläjad vl 1989.

Rahvahad (2010): [[venälaižed]] — 95,1%, [[čiganalaižed]] — 2,5%, toižed rahvahad — 2,4%.

Nelidovon tehnikum (vspäi 2012) om lidnan professionaližen opendusen aluzkundaks.

Lidnan jäl'gmäine pämez' oli Zinaida Bombina vn 2013 sügüz'kuspäi.

== Galerei ==
<gallery mode="packed" heights="125px">
Motocross in Nelidovo.jpg|Motokrossan trass (2008)
5 школа.jpg|Škol nomer viž (2014)
НЗГП 2011.jpg|Nelidovon gidropressiden tegim vl 2011
Дворец культуры шахтеров.jpg|Kul'turkeskuz — kaivajiden kul'turpert'kulu (2010)
Nelidovo, Tver Oblast, Russia - panoramio (42).jpg|Nelidovo-päraudtestancijan sauvuz vl 2012
</gallery>

== Homaičendad ==
<references />

== Irdkosketused ==
* [http://www.nelidovo.su/ Lidnan da lidnümbrikon oficialine sait (''nelidovo.su'').] {{ref-ru}}
{{Commons|Category:Nelidovo}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Nelidovon lidnümbrik|*]]
