{{1000}}{{A10000}}
[[Fail:Attica 06-13 Athens 57 View from Philopappos - Parthenon.jpg|thumb|right|250px|Parfenonan nägu Filopappos-kukhaspäi, vn 2013 heinku]]
'''Parfenon''' ({{lang-grc|Παρθενών}} ''Parfenon'' «neižne», «puhtaz») oli [[Amuine Grekanma|Amuižen Grekanman]] [[Afinad|Afiniden]] [[Afiniden Akropol'|Akropolin]] päine [[amuižgrekalaine mifologii|greciizman]] pühäpert'. Om saudud lidnan da kaiken Attikan [[Afina]]-neiččen-kaičijan oiktastuseks.

== Ümbrikirjutand ==
Pühäpert' sijadase stilobatal (vahval alusel) 69,5 m pitte i 30,9 m levette. Pertin südäin 59 × 21,7 metrad om peittud kolonniden taga 10,4 m kortte. Kaik oli 48 kolonnad — 8 ocseinil i 17 kül'gseinil.

== Istorii ==
Sauvuz om sätud sijaližes penteližes [[mramor]]aspäi vll 447−438 EME enččiden mugoižiden sijas. Paneg mäni sauvondsegoiteseta, vaiše kinktas pandud blokoišpäi. Elokaz sauvomine jätkustui grekiž-persižiden sodoiden lopindan jäl'ghe. Projektirui Iktin, sauvoi Kallikrat. Pühäpert' om čomitadud vll 438−431 EME Fidijan ohjandusel [[Perikl]]an ohjastusen aigan.

Sauvuz radnikoiči oikti tuha vot, sid' ližasaudihe da kävutihe hristanuskondan pühäpertikš i mečetikš.

== Nügüdläine olend ==
Nügüd'aigan Parfenon om muretud poleks: lämoipalo tegihe 3. voz'sadan keskes, se mureni katust i travi mramorad, vn 1894 manrehkaiduz mureni seinid. Vedadas kaivandusid i tarkoiktoid restavracijan radoid vspäi 1834.

Sauvusen udessündutadud kopijad oma olmas [[Regensburg]]as (Saksanma, 1842, hoštusen Val'halla-zal) i [[Našvill]]-lidnas (AÜV, 1897, läz naturaline suruz Afinan kuvapatshanke), mugažo miniatür kaičese [[Tokio]]n «Tobu World Square»-puištos (''Tobu-mail'man torg'') 1:25 masštabanke.

== Homaičendad ==
<references />

{{Commons|Parthenon}}

{{stub}}
[[Kategorii:Afinad]]
[[Kategorii:Pühäpertid]]
[[Kategorii:Afinižen Akropolin sauvused]]
