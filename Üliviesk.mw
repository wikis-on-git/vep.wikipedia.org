{{Eländpunkt
 | Nimi = Üliviesk<br />Ylivieska <small>(suom. i roč.)</small>
 | Lidnanznam = Ylivieska.vaakuna.svg
 | Flag = 
 | Lidnanznam text = Ylivieskan lidnanznam
 | Flag text = Ylivieskan flag
 | Valdkund = Suomenma
 | Eläjiden lugu = 15,258
 | Voz' = 2020-01-01
 | Pind = 573.42
 | Fail = Ylivieska a view from high.jpg
 | Pämez' = Maria Sorvisto<br />(sulaku 2018—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Üliviesk''' ([[suomen kel'|suom]]. i {{lang-sv|Ylivieska}}) om [[Suomenma]]n lidn valdkundan keskuzpalan päivlaskmas, [[Pohjoižpohjanma]]-agjas. Se om agjan koumanz'-nellänz' lidn 11:späi eläjiden lugun mödhe.

== Istorii ==
Municipalitetan aluz om pandud vl 1867. Raudte läbiti žilod vl 1886. Se sai lidnanvuittušt statusad ({{lang-fi|kauppala}}) vl 1965. Kätihe lidnaks (''kaupunki'') vl 1971.

Üliviesk šingotase sauvondkonstrukcijoiden tehmižel (balkad sildoiden täht, sured zalad, torvveimed elektrostancijoiden täht, merisauvused), palaban cinkuindan tegimel, punümbriradajal edheotandal, torguindkeskusil (om 90 tuhad eläjid ümbärdajidenke küläkundoidenke) i maidživatvodindal.

== Geografijan andmused ==
Lidn sijadase agjan suvipäivlaskmas, Kalajogi-jogen randoil ({{lang-fi|Kalajoki}} 130 km pitte, lankteb [[Baltijan meri|Baltijan merhe]]). Matkad agjan [[Oulu]]-pälidnhasai om 114 km pohjoižhe-pohjoižpäivnouzmha orhal, 130 km avtotel vai raudtel, [[Hel'sinki]]hesai om 435 km suvhe orhal, 512 km avtotedme vai raudtedme. Lähembaižed lidnad (avtoteidme) oma [[Kannus]] (Keskpohjanma) 40 km suvipäivlaskmha, [[Kokkol]] (Keskpohjanma) 80 km päivlaskmha-suvipäivlaskmha, [[Kalajogi (lidn)|Kalajogi]] 40 km lodeheze, [[Raahe]] 88 km pohjoižhe, [[Oulainen]] 35 km pohjoižpäivnouzmha, [[Haapavezi]] 40 km päivnouzmha.

Raudtesol'm, raudte ühtenzoitab [[Iisalmi]]-lidnanke päivnouzmas-suvipäivnouzmas, mugažo Oulunke i Kokkolanke. Ülivieskan lendimport (''YLI'') radab 10 km päivnouzmha lidnan keskusespäi.

Vl 2020 lidnan ühthine pind — 573,42 km², sidä kesken kuivma oli 568,92 km², vezi da sokaz ma otiba 4,50 nellikkilometrad.

== Eläjad ==
Vl 1980 eläjiden lugu oli 11 738 ristitud, vl 2010 — 14 067 ristitud. Kaikiš suremb kundan ristitišt om nügüd'. Kundan eläjiden nell' videndest oma Üliviesk-lidnas.

Mamankelen mödhe (2016): suomen kel' — 98,3%, ročin kel' — 0,3%, toižed keled — 1,4%.

Edeline lidnan pämez' om Terho Ojanperä (2010−2018).

== Galerei ==
<gallery mode="packed" heights="125px">
Hotelli Käenpesä.jpg|«Käenpesä»-adivpert'
Ylivieskan uuden kirkon rakennustyömaa Kauppakadulta kuvattuna.jpg|Ülivieskan jumalanpert' om sauvomas vodele 2021<br />(vn 1786 jumalanpert' paloi vl 2016)
Raudaskylän Kristillisen Opiston pihalta.jpg|Raudaskülän üläškolan päsauvuz i kirjišt<br />(2005)
Ylivieskan rautatieasema.JPG|Ülivieskan päraudtestancii<br />(2008)
</gallery>

== Homaičendad ==
<references />

== Irdkosketused ==
* [http://www.ylivieska.fi/ Lidnankundan oficialine sait (''ylivieska.fi'').] {{ref-fi}} {{ref-en}}
{{Commons|Category:Ylivieska}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma]]
