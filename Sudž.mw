{{Eländpunkt
 | Nimi = Sudž<br />Суджа
 | Lidnanznam = Sudzha COA (Kursk Governorate) (1780).png
 | Flag = Flag of Sudzha (Kursk oblast).png
 | Lidnanznam text = Sudžan lidnanznam
 | Flag text = Sudžan flag
 | Valdkund = Venäma
 | Eläjiden lugu = 5,738
 | Voz' = 2017-01-01
 | Pind = 4.24
 | Fail = Дом Селитринникова.JPG
 | Pämez' = Vladimir Djačenko<br />(sügüz'ku 2018—)
 | Telefonkod = +7-47143-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
'''Sudž''' ({{lang-ru|Су́джа}}) om [[Venäma]]n lidn da lidnankund [[Kurskan agj]]an suvipäivlaskmas. Se om [[Sudžan rajon]]an administrativine keskuz.

== Istorii ==
Nügüdläižen eländpunktan aluz om pandud vl 1664 kuti lidnuz da lidn palanuden vl 1662 suren eländpunktan sijas, nimitihe jogen mödhe. Jogen nimituz korreliruib amuižindižidenke ''śudhyati'' «kätas irgeks» i ''śuddhá'' «ireg, puhtaz» sanoidenke. Sudž sai makundan lidnan oficiališt statusad vl 1779 vai vl 1785. Šingotihe torgovanoiden lidnaks i padanikoiden pramozlal. [[Toine mail'man soda|Toižen mail'man sodan]] aigan lidn oli okkupiruidud nacistoil (18. reduku 1941 — 3. keväz'ku 1943).

Sudž šingotase traktoragregatoiden tegimel, sömtegimištol (voikombinat, lihakombinat, spirttegim), gazanveimiden sol'meks, mugažo muit, elevator i kombisömän tegim ratas lidnas.

== Geografijan andmused ==
Lidn sijadase rajonan keskuzpalas, Sudž-jogen alajoksmusen molembil randoil ({{lang-ru|Суджа}} 63 km pitte, [[Psöl]]an oiged ližajogi, [[Dnepr]]an hurapol'ne bassein), 135 m ü.m.t. keskmäižel korktusel. Matkad [[Ukrain]]hasai om 9 km päivlaskmha orhal. Matkad [[Kursk]]hasai om 82 km pohjoižpäivnouzmha orhal, 92 km avtotel vai 136 km raudtel. Lähembaižed lidnad oma [[Sumad]] (Ukrain) 48 km suvipäivlaskmha orhal, 68 km avtotedme vai 120 km raudtedme, [[Ril'sk]] 60 km lodeheze orhal, 68 km avtotedme vai 70 km raudtedme, [[L'gov]] 50 km pohjoižhe orhal, 62 km avtotedme vai 60 km raudtedme, i [[Obojan']] 70 km päivnouzmha orhal, 83 km avtotedme vai 220 km raudtedme. ''Sudž''-raudtestancii radab lidnan päivnouzmas.

Sudž om lidnankundan üks'jäine eländpunkt. Lidnankundan pind — 4,24 km².

== Eläjad ==
Vl 1939 lidnan ristitišt oli 3 674 eläjad. Vn 2010 Venäman rahvahanlugemižen mödhe eläjiden lugu oli 6 036 ristitud, rajonan kaks' ühesandest. Kaikiš suremb lidnan ristitišt oli 12 800 eläjad vl 1913 i 8 tuhad eläjid vll 1996−1998. [[Ortodoksine hristanuskond|Ortodoksižen hristanuskondan]] kaks' jumalanpertid oma olmas lidnas<ref>[http://sobory.ru/geo/locat/6975 Sudž-lidnan pühäpertid ''sobory.ru''-saital.] {{ref-ru}}</ref>, mugažo järedad jumalanpertid i Belogorskii-mez'jumalankodi ratas ezilidnas.

Rahvahad (2010): [[venälaižed]] — 96,7%, [[ukrainalaižed]] — 1,7%, toižed rahvahad — 1,6%.

Professionaližen opendusen aluzkund om Sudžan maižanduztehnikum<ref>[http://ssht.ru/ Sudžan maižanduztehnikuman sait (''ssht.ru'').] {{ref-ru}}</ref> i Sudžan čomamahtoiden kolledž<ref>[http://sti46.ru/ Sudžan čomamahtoiden kolledžan sait (''sti46.ru'').] {{ref-ru}}</ref>.

== Galerei ==
<gallery mode="packed" heights="125px">
Церковь Покровская Суджа.JPG|Jumalanmaman Katken pühäpert'
Парк им. М.С. Щепкина.JPG|Puišt M. Ščepkinan nimed
Суджа. Плошадь.jpg|Kul'turkeskuz
ЖД вокзал Суджа фасад со стороны путей 2018 год.jpg|Raudtestancii
</gallery>

== Homaičendad ==
<references />

== Irdkosketused ==
* [http://www.admrylsk46.ru/ Lidnankundan oficialine sait (''admrylsk46.ru'').] {{ref-ru}}
{{Commons|Category:Sudzha}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Sudžan rajon|*]]
