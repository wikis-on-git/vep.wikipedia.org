{{Eländpunkt
 | Nimi = Asino<br />Асино
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 24,442
 | Voz' = 2021
 | Pind =
 | Fail = Asino, street scene.jpg
 | Pämez' = Andrei Kostenkov<br />(sügüz'ku 2017—)
 | Telefonkod = +7-38241-xx-xxx
 | Avtokod = 70
 | Aigvö = [[UTC]]+7 ([[MSK]]+4)
}}
'''Asino''' ({{lang-ru|Асино}}) om [[Venäma]]n lidn da lidnankund [[Tomskan agj]]an suvipäivnouzmas. Se om [[Asinon rajon]]an administrativine keskuz.

== Istorii ==
Eländpunktan aluz om pandud vl 1896 kuti ''Ksen'jevk-žilo'' ({{lang-ru|Ксеньевка}}) elänzoitmaha tahod (sirdnikoiden žilo), möhemba ''Ksenievskii'', nimitihe [[Nikolai II Verekaz|Nikolai II-imperatoran]] Ksenija-sizaren oiktastuseks. Udesnimitihe uden Asino-raudtestancijan mödhe vl 1933, raudtelikund vn 1937 tal'vkuspäi. Kätihe radnikžiloks vn 1945 12. päiväl tal'vkud. Asino-radnikžilo sai lidnan statusad vn 1952 31. päiväl keväz'kud. Vspäi 1973 oli alištunu agjan tobmudele oikti.

Asino šingotase mecan ümbriradmižen tegimil: [[faner]]an tehmine, špon koivuspäi, MDF-apak, mugažo [[mebel'|meblin]] pästandal (ištmiden fabrik), leibäntegim i kombisömän tegim ratas.

== Geografijan andmused ==
Lidn sijadase [[Čulim (Obin ližajogi)|Čulim-jogen]] hural randpolel i sen huran Terav Kurj-ližajogen oiktal randal ({{lang-ru|Быстрая Курья}}, 109 m ü.m.t. keskmäižel korktusel. Matkad [[Tomsk]]hasai om 92 km suvipäivlaskmha orhal, 112 km avtotedme vai 93 km raudtedme. Toine lähembaine lidn om [[Anžero-Sudžensk]] (Kemerovon agj) 103 km suvhe orhal vai 134 km avtotedme.

Asino om lidnankundan üks'jäine eländpunkt. Lidnankundan pind — 90 km².

== Eläjad ==
Vn 2010 Venäman rahvahanlugemižen mödhe eläjiden lugu oli 25 618 ristitud, rajonan seičeme kümnendest. Kaikiš suremb ristitišt oli 33 741 eläjad vl 1989.

[[Ortodoksine hristanuskond|Ortodoksižen hristanuskondan]] Pühän Jumalanmaman Katken puine jumalanpert' om olmas lidnas vspäi 1976, toine kivine pühäpert' om saudud vll 2012−2018.

Professionaližen opendusen aluzkundad: Asinon tegimištoližen industrijan da holitusen tehnikum, Tomskan agrarižen kolledžan filial i Tomskan valdkundaližen arhitekturiž-sauvonduniversitetan filial.

== Galerei ==
<gallery mode="packed" heights="125px">
АМС Асино.jpg|Lidnan i rajonan administracijan sauvuz (oiktalpäi, 2013)
Industry in Asino, Russia.jpg|Tegim Asinos vl 2009
Asino, Tomskaya oblast, Russia..jpg|Torguindan keskuz i kirjišt (2009)
Универсам "Сибиряк" - panoramio.jpg|«Sibiräk»-universam (2009, ''Sibirilaine'')
Вокзал Асино.jpg|Asino-päraudtestancijan sauvuz (2009)
</gallery>

== Irdkosketused ==
* [http://www.gorodasino.ru/ Lidnan tobmuden aluzkundoiden oficialine sait (''gorodasino.ru'').] {{ref-ru}}
{{Commons|Category:Asino}}

{{Tomskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tomskan agjan lidnad]]
[[Kategorii:Asinon rajon|*]]
