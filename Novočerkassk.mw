{{Eländpunkt
 | Nimi = Novočerkassk<br />Новочеркасск
 | Lidnanznam = Coat of Arms of Novocherkassk.png
 | Flag = Novocherkassk Flag.jpg
 | Lidnanznam text = Novočerkasskan lidnanznam
 | Flag text = Novočerkasskan flag
 | Valdkund = Venäma
 | Eläjiden lugu = 167,355
 | Voz' = 2019
 | Pind = 134.12
 | Fail = Collage of the city of Novocherkassk.jpg
 | Pämez' = Jurii Lisenko<br />(tal'vku 2017—.<br />''Юрий Лысенко'')
 | Telefonkod = +7-8635-xxx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Novočerkassk''' ({{lang-ru|Новочерка́сск}}) om [[Venäma]]n lidn da lidnümbrik [[Rostovan agj]]an päivlaskmas. Se om [[Rostov Donal|Rostovan Donal]] pohjoine ezilidn, agjan nellänz'-videnz' lidn eläjiden lugun mödhe.

== Istorii ==
Eländpunktan aluz om pandud ülüdel kaičemha tahod kebnas vl 1805 semendkun 18. (30.) päiväl kuti [[Donan sodavägiden agj|Donan sodavägiden man]] (agj vspäi 1870) ''Uz' Čerkassk''-pälidn ({{lang-ru|Новый Черкасск}}). Edeline agjan pälidn oli Čerkassk (nüg. Staročerkasskai-stanic [[Aksai]]-lidnanno) Donan randal, i se alištui sur'vezile joga vodel. Raudte läbiti lidnad vl 1864. Novočerkassk oli okkupiruidud nacistoil (25.07.1942 — 13.02.1943). Oli Novočerkasskan rajonan (1944−1963) administrativižeks keskuseks. Tedotihe Novočerkasskad [[kozakišt]]on mail'man pälidnaks ühtenzoittud suiman aigan Moskvas vn 1993 heinkus.

Novočerkassk šingotase elektrovedimiden tegimel, Novočerkasskan GRES:al, raudmetallurgijan tegesiden pästandal (elektrodad, magnitad), aviamašiništon tegimel, lämuzmašiništon edheotandal, sömtegimištol (lihakombinat, oludtegim), koumel omblendedheotandal (naižsobad, specialižed sobad), mugažo 20 tedoinstitutad ratas lidnas.

== Geografijan andmused ==
Lidn sijadase Aksai-jogen ([[Don]]an oiged ližajogi) i sen Tuzlov-ližajogen randoil, 101 m ü.m.t. keskmäižel korktusel. Matkad [[Rostov Donal|Rostovan Donal]] röunhasai om 00 km suvipäivlaskmha orhal, 00 km avtotel vai raudtel, keskushesai — 00 km orhal vai 00 km avtotel. Toižed lähembaižed lidnad oma [[Šahti]] 00 km pohjoižhe orhal, 00 km avtotedme vai raudtedme, i [[Aksai (Rostovan agj)|Aksai]] 00 km suvipäivlaskmha-suvhe orhal, 00 km avtotedme vai raudtedme. Koume raudtestancijad ratas lidnas: Novočerkassk, Hotunok, Lokomotivstroi. «Don»-avtote (M4) ümbärdab lidnad päivlaskmaspäi.

Novočerkassk om lidnümbrikon üks'jäine eländpunkt. Röunatab [[Aksain rajon]]anke suves i päivlaskmas, [[Oktäbrin rajon (Rostovan agj)|Oktäbrin rajonanke]] pohjoižes i päivnouzmas.

== Eläjad ==
Vl 1939 lidnan ristitišt oli 81 tuhad eläjid. Vn 2010 Venäman rahvahanlugemižen mödhe eläjiden lugu oli 168 746 ristitud. Kaikiš suremb ristitišt oli 185..189 tuhad eläjid vll 1985−1999 (189 tuh. rist. vozil 1991 i 1994). [[Ortodoksine hristanuskond|Ortodoksižen hristanuskondan]] kaks' päjumalanpertid i kahesa jumalanpertid oma olmas lidnas.

Rahvahad (2010): [[venälaižed]] — 93,8%, [[ukrainalaižed]] — 1,7%, [[armenijalaižed]] — 1,6%, toižed rahvahad — 2,9%.

Professionaližen keskopendusen aluzkundad oma seičeme kolledžad, sidä kesken Novočerkasskan tegimištoližtehnologijoiden da ohjandusen kolledž<ref>[ Novočerkasskan tegimištoližtehnologijoiden da ohjandusen kolledžan sait ('''').] {{ref-ru}}</ref>, tehnikum-internat, Suvorovan škol i kadetkorpus. Üläopendusen aluzkundoiden kaks' filialad ratas lidnas.

== Homaičendad ==
<references />

== Irdkosketused ==
* [http://www.nduma.ru/ Novočerkasskan-lidnan Duman oficialine sait (''nduma.ru'').] {{ref-ru}}
* [http://novochgrad.ru/ Novočerkasskan Administracijan oficialine sait (''novochgrad.ru'').] {{ref-ru}}
{{Commons|Category:Novocherkassk}}

{{Rostovan agjan lidnad}}

[[Kategorii:Novočerkassk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
