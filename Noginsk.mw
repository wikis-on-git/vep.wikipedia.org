{{Eländpunkt
 | Nimi = Noginsk<br />Ногинск
 | Lidnanznam = Noginskposel.gif
 | Flag = Flag of Noginsk (Moscow oblast).png
 | Lidnanznam text = Noginskan lidnanznam
 | Flag text = Noginskan flag
 | Valdkund = Venäma
 | Eläjiden lugu = 103,967
 | Voz' = 2020-01-01
 | Pind = 52.09
 | Fail = Noginsk, Moscow Oblast, Russia - panoramio (143).jpg
 | Pämez' =
 | Telefonkod = +7-49651-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Noginsk''' ({{lang-ru|Ноги́нск}}, edel 1930. vot oli '''Bogorodsk''', ven. ''Богоро́дск'') om [[Venäma]]n lidn [[Moskvan agj]]an päivnouzmas. Se om [[Bogorodskan lidnümbrik (Moskvan agj)|Bogorodskan lidnümbrikon]] (edel vn 2018 kezakud — Noginskan rajonan) administrativine keskuz da kaikiš suremb lidn koumespäi.

== Istorii ==
Eländpunkt mainitase kirjutadud purktiš vspäi 1389, nimed oliba ''Rogož'', ''Vanh Rogožan Jam'' ({{lang-ru|Рогож (Рогожа, Рогожи), Старый Рогожский Ям}}). Rogož-žilo sai makundan lidnan statusad vn 1781 5. (16.) redukud ''Bogorodsk''-nimitusenke [[Jekaterina II]]-imperatornaižen käskön mödhe. Vspäi 1825 äi tekstil'fabrikoid (šuuk, bumag) oli saudud da radoi lidnas ümbrištonke, se oli Moskvan gubernijan kaikiš enamba elänzoittud makund 19. voz'sadal. Udesnimitihe lidnad i stancijad nügüdläižikš vn 1930 vilukus Viktor Nogin-bol'ševikan (1878−1924) kanzannimen mödhe. Gluhovon bumagkanghiden kombinat radoi vhesai 1990.

Noginsk šingotase mašinansauvomižel (poltuzapparatur, tagondtegesed, katilsijiden, elektronine i konditerine mašiništ), ladimensauvomižel (defektoskopad i produkcijan ladun kontrolin sistemad, pjezoelektroladimed, ladimed sodašlibakoiden täht), sauvondmaterialiden pästandal (betontegim, sauvondsegoitusiden tegim, katuzmaterialad, tegesed erazvuiččiš londuseližiš kivišpäi, keramine tegim, tegesed sauvondporcellanaspäi), sömtegimištol (leibänkombinat, vilunkombinat, maidtegim, lihanümbriradai tegim, kalaedheotand), meblin i interjeran kahesal edheotandal, mugažo radsobiden omblendfabrik i tekstilin edheotand, «Oriflame»-kosmetikan tegim ratas lidnas. Noginskan eläjiden nelländez radab Moskvas.

== Geografijan andmused ==
Lidn sijadase lidnümbrikon keskuzpalan pohjoižes. Meššoran alangišton lodehližel röunal, [[Kläz'm]]-jogen üläjoksmusen randoil ({{lang-ru|Кля́зьма}} 686 km pitte, [[Okanjogi|Okan]] hura ližajogi), 145 m ü.m.t. keskmäižel korktusel. Matkad [[Moskv]]hasai (Moskvan rengazavtotehesai) om 35 km päivlaskmha. Lähembaine lidn om [[Elektrostal']] 1 km suvhe.

''Noginsk''-raudtestancii radab lidnas vspäi 1885. Sen ližaks, Zaharovo-platform radab. Stancii ühtenzoitase [[Černogolovk]]-lidnanke, se sarak om vaiše jüguiden täht. «Volg»-avtote (M7-trass) i Moskvan agjan pen' avtorengaz (A107-trass) ristikoitas lidnas.

== Eläjad ==
Vl 1939 lidnan ristitišt oli 81 004 eläjad, vl 1959 — 94 522 eläjad. Vn 2010 Venäman rahvahanlugemižen mödhe lidnan eläjiden lugu oli 100 072 ristutud. Otab lidnümbrikon ristitišton läz pol't. Kaikiš suremb ristitišt oli 120..123 tuhad eläjid vll 1982−1994 (123 020 rist. vl 1989), vhesai 2010 lugetihe severziden-se sodalidnuziden ristitištod lidnan palaks, se oli läz 15 tuhad eläjid. [[Ortodoksine hristanuskond|Ortodoksižen hristanuskondan]] Jumalannägundan päjumalanpert' (1876), ühesa jumalanpertid i seičeme časounäd<ref>[http://sobory.ru/geo/locat/1614 Noginskan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[islam]]an päjumalanpert'.

Rahvahad (2010): [[venälaižed]] — 93,8%, [[ukrainalaižed]] — 1,5%, [[totarlaižed]] — 1,2%, [[armenijalaižed]] — 1,1%, toižed rahvahad — 2,4%.

Professionaližen opendusen aluzkundad oma Noginskan kolledž<ref>[http://nogkolledzh.ru/ Noginskan kolledžan sait (''nogkolledzh.ru'').] {{ref-ru}}</ref>, Moskvan agjan medkolledžan nomer 3 Noginskan filial<ref>[http://nogmed.ru/ Medkolledžan nomer 3 Noginskan filialan sait (''nogmed.ru'').] {{ref-ru}}</ref>, üläopendusen aluzkundoiden nell' filialad.

== Galerei ==
<gallery mode="packed" heights="125px">
Noginsk-admin.jpg|Lidnümbrikon administracijan pert'
Noginsk-cathedral02.jpg|Jumalannägundan päjumalanpert'<br />(vn 2009 nägu)
Noginsk PICT0216.JPG|Lidnan istorine torg
Noginsk station 04.JPG|Noginsk-raudtestancijan sauvuz<br />vl 2011
</gallery>

== Homaičendad ==
<references />

== Irdkosketused ==
* [http://bogorodsky-okrug.ru/ Lidnümbrikon tobmuden aluzkundoiden oficialine sait (''bogorodsky-okrug.ru'').] {{ref-ru}}
* [http://www.gorod-noginsk.ru/ Enččen lidnankundan sait (''gorod-noginsk.ru'').] {{ref-ru}}
{{Commons|Category:Noginsk}}

{{Moskvan agjan lidnad}}

[[Kategorii:Noginsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Bogorodskan lidnümbrik (Moskvan agj)|*]]
