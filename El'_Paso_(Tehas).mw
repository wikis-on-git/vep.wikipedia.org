{{Eländpunkt
 | Nimi = El' Paso<br />El Paso
 | Lidnanznam = Seal ElPasoTX.jpg
 | Flag = Flag of El Paso, Texas.svg
 | Lidnanznam text = El' Pason lidnanznam (Tehas, AÜV)
 | Flag text = El' Pason flag (Tehas, AÜV)
 | Valdkund = Amerikan Ühtenzoittud Valdkundad
 | Eläjiden lugu = 682,669
 | Voz' = 2018
 | Pind = 663.7
 | Fail = El Paso montage.png
 | Pämez' = Donal'd «Di» Margo<br />(kezaku 2017—)
 | Telefonkod = +1-915
 | Aigvö = tal'vel [[UTC]]−7,<br />kezal [[UTC]]−6
}}
[[Fail:ElPaso County ElPaso.svg|thumb|left|250px|Lidnümbrikon kart i sijaduz Tehas-štatas (2008)]]
'''El' Paso''' ({{lang-en|El Paso}} [ɛl ˈpæsoʊ], [[ispanijan kel'|ispanine]] virkand: [el ˈpaso] «mäneg») om [[Amerikan Ühtenzoittud Valdkundad|AÜV:oiden]] lidn [[Tehas]]-štatan päivlaskmas. Se om štatan kudenz' surtte i kaikiš päivlaskmaižemb lidn, AÜV:oiden 22-nz' lidn eläjiden lugun mödhe. El' Paso-ümbrikon (2630 km²) administrativine keskuz.

== Istorii ==
Eländpunktan aluz om pandud amerikalaižil vl 1849 kuti ''Franklin''-sodapost voziden 1846−1848 [[amerikaiž-meksikanine soda|amerikaiž-meksikanižen sodan]] jäl'ghe, jogen vastrandal Meksikan El' Paso Del' Norte-lidnaspäi (om olmas vodespäi 1680, [[Sjudad Huares]] vspäi 1888). Udesnimitihe sodapostad nügüdläižikš vl 1852. El' Paso sai lidnan oiktusid vl 1873. Koume raudted ristikoittas lidnas vspäi 1881. Äi meksikalaižid sirtihe lidnha 20. voz'sadan augotišes.

El' Paso šingotase Fort Bliss-sodabazal, kivivoin ümbriradmižel («[[Western Refining]]»-kompanijan päfater), mašinansauvomižel, tekstiližen i sömtegimišton edheotandoil, rahvahidenkeskeižel torguindal Meksikanke i turizmal. Järed röunpäličmänendtaho.

== Geografijan andmused ==
Lidn sijadase AÜV:oiden suviröunanno, [[Rio Grande (jogi, lankteb Meksikan lahthe)|Rio Grande]]-jogen hural randal, 1200 m ü.m.t. keskmäižel korktusel. Kaikiš korktemb čokkoim om Pohjoine Franklin-mägenpä (2192 m). Ühthine pind om 663,7 km², sidä kesken kuivma 661,1 km², vezi 2,6 km². Lidn röunatab [[Nju Meksiko]]-štatanke lodehes, sen [[Las Kruses]]-lidn (217 tuh. rist. vl 2018 ezilidnoidenke) mülüb El' Pason konurbacijha.

Klimat om päivoikaz da kuiv letetazangišton. Keza om räk, tal'v om viluhk, voib panda lunt kerdan severziš-se voziš. Voden keskmäine lämuz om +18,1 C°, absolütine minimum — −22 C°. Paneb sadegid 247 mm vodes, enamba heinkus-sügüz'kus (38..51 mm kus).

== Eläjad ==
Vn 2010 AÜV:oiden rahvahanlugemižen mödhe eläjiden lugu oli 649 121 ristitud. Kaikiš suremb lidnan ristitišt om nügüd'. Kaik 1 060 397 eläjad om ezilidnoidenke 24 445 km² pindal (2018, 54. sija valdkundas). El' Paso sädab konurbacijad meksikaiženke [[Sjudad Huares]]-lidnanke (ristitišt 1,4 mln), niiden ühthine ristitišt om 2,5 mln eläjid.

Augotižlibundan mödhe (2010): [[evropalaižed]] — 80,8% (ispanijalaižita 14,2%), [[ispanijalaižed]] i [[latinamerikalaižed]] — 80,7%, [[afroamerikalaižed]] — 3,4%, [[azijalaižed]] — 1,2%.

== Homaičendad ==
<references />

== Irdkosketused ==
* [http://www.elpasotexas.gov/ Lidnan oficialine sait (''elpasotexas.gov'').] {{ref-en}}
{{Commons|El Paso, Texas}}

{{AÜV:oiden järedad lidnad}}

[[Kategorii:El' Paso (Tehas)| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Tehasan lidnad]]
