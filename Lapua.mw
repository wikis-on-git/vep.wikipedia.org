{{Eländpunkt
 | Nimi = Lapua <small>(veps. i suom.)</small><br />Lappo <small>(roč.)</small>
 | Lidnanznam = Lapua.vaakuna.svg
 | Flag = 
 | Lidnanznam text = Lapuan lidnanznam
 | Flag text = Lapuan flag
 | Valdkund = Suomenma
 | Eläjiden lugu = 14,280
 | Voz' = 2020-01-01
 | Pind = 750.78
 | Fail = Kauppakatu - Lapua 2017.jpg
 | Pämez' = Satu Kankare<br />(uhoku 2018—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Lapua''' (mugažo [[suomen kel'|suomen kelel]], {{lang-sv|Lappo}}, suomen virkand: [ˈlɑpuɑ]) om [[Suomenma]]n lidn da lidnankund valdkundan päivlaskmas. Se om [[Suvipohjanma]]-agjan nellänz' lidnankund kahesaspäi eläjiden lugun mödhe.

== Istorii ==
Ezmäine eländpunkt lidnan sijas oli 14. voz'sadan augotišespäi. Ročilaižed nimitihe tahondad i joged sijaližiden [[saamalaižed|saamalaižiden]] mödhe ({{lang-sv|lappar}}). Tora mäni Lapuanno Venälaiž-Ročin sodan aigan (1808−1809) heinkun 2. (14.) päiväl, ročilaižed otiba vägestust.

Municipalitetan aluz om pandud vl 1865. Mülütihe Lappajärvi-municipalitetad küläkundha vl 1938. [[Antikommunizm|Antikommunistine]] likund oli olmas žilos. Lapuan fabrik tegi sobid Suomenman armijan täht [[Tal'vsoda]]n aigan. Kätihe kundad lidnanvuiččeks ({{lang-fi|kauppala}}) vl 1964. Järed poukahtuz tegihe sodaamunicijan fabrikal vn 1976 13. sulakud, 40 ristitud pölištuiba, naižed päpaloin. Se om kaikiš suremb onetomuz Suomenman nügüd'aigaižes istorijas, mugoman jäl'ghe sirtihe fabrikad videndele kilometrale lidnan keskusespäi. Kund sai lidnan statusad (''kaupunki'') vl 1977.

Lapua šingotase mašinansauvomižel («[[MSK Group]]»), mašiništon pästandal [[geotermaline energii|geotermaližen energijan]] samižen täht («Suomen Lämpöpumpputekniikka Oy»), mectuz- i sodaamunicijan fabrikal ([[pul'k]]ad da niiden kartridžad, [[sobad]] — «Nammo Lapua»), äisarakoižen «[[Metso]]»-kompanijan «Metso Power Oy»-edheotandal, mugažo ümbrišton openduzkeskuseks. Nened muzikfestivalid oleskeldas lidnas: ''Vanhan Paukun Festivaali'', ''Ritafest'', ''Lapuan Urkufestivaali''.

== Geografijan andmused ==
Lidn sijadase agjan pohjoižpalas, [[Lapuanjogi|Lapuanjogen]] randoil ({{lang-fi|Lapuanjoki}} 150 km pitte, lankteb [[Botnine laht|Botnižhe lahthe]]). Matkad lidnaspäi agjan [[Seinjogi]]-keskushesai om 27 km suvhe-suvipäivlaskmha avtotedme vai raudtedme, [[Hel'sinki]]hesai om 328 km suvhe-suvipäivnouzmha orhal, 384 km avtol vai raudtel. Lähembaine lidn om [[Kauhav]] 17 km pohjoižhe avtol vai jonusel.

Vl 2020 lidnan ühthine pind — 750,78 km², sidä kesken kuivma 737,15 km², vezi i sokaz tahond otiba 13,63 nellikkilometrad.

== Eläjad ==
Vl 1980 lidnankundan eläjiden lugu oli 14 567 ristitud, vl 2010 — 14 428 ristitud. Kaikiš suremb ristitišt oli 14 644 eläjad vl 1985. Ristituiden koume nelländest eläb lidnankundan keskuses.

Mamankelen mödhe (2016): suomen kel' — 97,4%, ročin kel' — 0,1%, toižed keled — 2,5%.

Arto Lepistö radoi edeližeks lidnanpämeheks (2012−2017).

== Galerei ==
<gallery mode="packed" heights="125px">
Lapuan kaupungintalo 2017.jpg|Lidnan ohjastusen pert'
Lapuan tuomiokirkko 2017.jpg|Lapuan päjumalanpert'<br />(vn 2017 nägu,<br />om saudud vl 1827)
Lapua yläkoulu 20181123.jpg|Lapuan üläškol
Lapuan rautatieasema 2017.jpg|''Lapua''-raudtestancijan sauvuz<br />vl 2017
</gallery>

== Homaičendad ==
<references />

== Irdkosketused ==
* [http://www.lapua.fi/ Lidnankundan oficialine sait (''lapua.fi'').] {{ref-fi}} {{ref-sv}} {{ref-en}} {{ref-de}} {{ref-ru}}
{{Commons|Category:Lapua}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipohjanma]]
