{{Venälaižen Federacijan subjekt
|Nimi           = Kemerovon agj
|Venälaine nimi = Кемеровская область
|Flag           = [[Fail:Flag of Kemerovo oblast.svg|150px|Kemerovon agjan flag]]
|FSCoA          = [[Fail:Coat of arms of Kemerovo Oblast.svg|110px|Kemerovon agjan znam]]
|FlagLnk        = Kemerovon agjan flag
|CoALnk         = Kemerovon agjan znam
|FSMap          = [[Fail:Map of Russia - Kemerovo Oblast.svg|300px]]
|FSCtrWhat      = Pälidn
|FSCtrNm        = [[Kemerovo]]
|AreaRnk        = 34
|TotArea        = 95725
|WaterPrcnt     = 0.96
|PopRnk         = 17
|Eläjiden lugu  = 2,694,877
|PopCtDate      = 2018
|PopDens        = 28.15
|GDPRnk         = 21
|GDP            = 858,1
|GDPCtDate      = 2016
|GDP(PPP)       = 316,3
|FedDistrNm     = Sibirin
|EcRegNm        = Päivlaskmaine Sibirin
|OfLangs        = [[venäkel']]
|HeadTtl        = Gubernator
|HeadNm         = [[Civilöv Sergei|Sergei Civilöv]]<br />''(velgusentäutai)''
|ViceTtl        = Agjan Administracijan pämez'
|ViceNm         = ''hän-žo''
|LegislTtl      = Rahvahandeputatoiden Nevondkundan ezimez'
|LegislNm       = [[Sinicin Aleksei|Aleksei Sinicin]]
|FSAnthem       = ''[[Kemerovon agjan gimn|Kuzbassan radnikmelodii]]''
|Domain         = 
|CadNo          = 42, 142
|MSK            = [[UTC]]+7 ([[MSK]]+4)
}}
'''Kemerovon agj''' ({{lang-ru|Кемеровская область}}) vai '''Kuzbass''' om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Sibirin federaline ümbrik|Sibirin federaližhe ümbrikho]].

Agjan administrativine keskuz om [[Kemerovo]].

== Keled ==
Valdkundkel' om üks'jäine — [[venäkel']].

== Istorii ==
Agj om erigoittud Novosibirskan agjaspäi vn 1943 26. päiväl vilukud.

Kemerovon agjan Päkäskuz<ref>[http://constitution.garant.ru/region/ustav_kemer/ Kemerovon agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1997 9. päiväl sulakud Käskusenandajan Suiman (sen aigan agjan parlamentan nimituz) ezitajil da om väges möhembaižidenke vajehtusidenke.

== Geografijan andmused ==
[[Fail:Relief Map of Kemerovo Oblast.jpg|thumb|left|250px|Kemerovon agjan reljefan kart.]]
Agj sijadase Päivlaskmaižen Sibirin suvipäivnouzmas, ottes [[Altajan mäged|Altajan]]- da [[Sajanan mäged|Sajanad]]-mägisel'giden sarakoid.

Agjal om röunoid [[Krasnojarskan rand]]anke pohjoižpäivnouzmas, [[Hakasijan Tazovaldkund]]anke päivnouzmas, [[Altajan Tazovaldkund]]anke suves, [[Altajan rand]]anke suvipäivlaskmas, [[Novosibirskan agj]]anke lodehes, [[Tomskan agj]]anke pohjoižes da pohjoižpäivnouzmas. Kemerovon agj om mererandatoi. Agjan piduz suvespäi pohjoižhesai om läz 500 km, päivnouzmaspäi päivlaskmhasai — 300 km.

Pind om 95 725 km². Agjan territorijal kavag'- da lehtez[[mec]]ad oma olmas. Kaikiš pidemb [[Tom' (Obin ližajogi)|Tom'-jogi]] läbitab agjad suvipäivnouzmaspäi pohjoižhe, sen sured [[Kondom (Tomin ližajogi)|Kondom]]- da [[Mrassu]]-ližajoged oma agjan suves. Znamasižed joged oma [[Kii (Čuliman ližajogi)|Kii]], [[In' (Obin alaližajogi)|In']] da [[Jai (jogi)|Jai]]. Järvid ei ole äi.

Reljef om mägikaz agjan suvhe keskusespäi da tazo agjan pohjoižes ([[Päivlaskmaižen Sibirin alangišt]]on suvipäivnouzmpala). [[Kuzneckan katl'uz]] otab agjan keskusen. Kaikiš korktemb čokkoim om [[Ülähambaz (mägenpä)|Ülähambaz-mägenpä]] (2178 m) päivnouzmaižel röunal Hakasijanke. Kaikiš madalamb čokkoim om [[Tom' (Obin ližajogi)|Tom'-jogen]] kendäk agjan pohjoižes röunal Tomskan agjanke (78 m). Korktusiden luja erinend märičeb londusen arvoimižiden erazvuiččendad, ühtes regionas oma [[tundr]]ad dai [[step'|stepid]]-ki.

Klimat om terav kontinentaline. Keza om läm' da lühüd, heinkun keskmäine lämuz om +17..+18 C°. Tal'v om vilu da pit'k, vilukun kesklämuz om −17..−20 C°. Tazangištoil da ezimägištoil paneb sadegid 300 mm vodes, mägil — 1000 mm da sen enamba.

Londuseližed varad oma [[kivihil']], [[bur hil']], [[raud|raudkivend]], [[äimetalližed kivendod]], [[kuld]], [[sauvondmaterialad]] ([[savi|saved]], [[lete|letked]], [[kivi (material)|sauvondkivi]]), [[fosfor|fosforitad]], [[mec]], [[mustma]].

== Administrativiž-territorialine jagand ==
Agj kogoneb administrativižešti [[Kemerovon agjan lidnad|20 lidnad]] da 18 rajonad.

== Valdkundan tobmuden organad ==
[[Fail:Kemerovo Soviet Square.jpg|thumb|right|Kemerovon agjan Administracijan pert' [[Kemerovo]]s.]]
Agjan pämez' nimitase gubernatoraks. [[Civilöv Sergei|Sergei Civilöv]] tegeb gubernatoran velgusidme vs 2018 sulakun 1. päiväspäi. Kaik rahvaz änestab händast videks vodeks. Gubernator om mugažo agjan Administracijan pämez', hän märičeb sen strukturad da paneb Administracijan ühtnijoid radnikusile. Ezmäine varagubernator da koumetoštkümne muite varagubernatorad oma hänele abhu.

Kemerovon agjan käskusenandai tobmuz om üks'kodine parlament. Se om Rahvahandeputatoiden Nevondkund 46 ezitajanke, kaik rahvaz valičeb heid videks vodeks. [[Sinicin Aleksei|Aleksei Sinicin]] radab Rahvahandeputatoiden Nevondkundan ezimeheks vs 2016 redukun 7. päiväspäi.

Kemerovon agjan radonoigendai tobmuz om Administracii. Agjan Administracijan kollegii om radonoigendajan tobmuden pä, se kogoneb varagubernatorid. Agjan departamentad, ohjandused, inspekcijad, komitetad da laudkundad alištudas Ohjastusele.

Rahvahandeputatoiden Nevondkundan ühtnijoiden järgenduseližed valičendad oliba vn 2013 8. päiväl sügüz'kud (4. kucund). Valitihe gubernatorad vn 2015 13. päiväl sügüz'kud, [[Tulejev Aman-gel'di|Aman Tulejev]] sai vägestust ezmäižel tural 96,69% änid satusenke da radoi vident strokud jäl'geten edel ičeze erindad.

== Demografii ==
Kemerovon agj om kaikiš tihedas elänzoittud Sibirin region. Enamba 90% eläjid oma [[venälaižed|venänikad]]. Igähižiden vähäluguižiden rahvahiden keskes [[šorijalaižed]], [[teleutalaižed]] da [[Sibirin totarad]]<ref>[http://gks.ru/free_doc/new_site/perepis2010/perepis_itogi1612.htm Etnografižed gruppad Kaikenvenämaižen rahvahanlugemižen mödhe vl 2010. — Rosstat (''gks.ru'').] {{ref-ru}}</ref> elädas agjas. [[Vepsläižed]] elädas [[Novokuzneckan rajon]]as [[Kuzedejevo]]-žilos.

Vn 2010 Venäman rahvahanlugemižen mödhe eläjiden lugu oli 2 763 135 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, sidä kesken 45 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe). — Rosstat (''gks.ru''). — Lp. 12.] {{ref-ru}}</ref>. Lidnalaižiden eläjiden pala om 86% (vl 2018). Agjan ristitišton enambuz eläb lidnoiš, sen ühtes om levedoid territorijoid ristitišton madalanke lugumäranke.

Kaik om [[Kemerovon agjan lidnad|kaks'kümne lidnad]] agjas da 23 lidnanvuittušt žilod. Järedad lidnad (enamba 100 tuh. eläjidenke vl 2015, surembaspäi penembha) oma [[Novokuzneck]], [[Kemerovo]] (pälidn) da [[Prokopjevsk]]. Vl 2015 kaik om 23 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 91,8%, [[totarlaižed]] — 1,5%, [[saksalaižed]] — 0,8%, [[ukrainalaižed]] — 0,8%, [[šorijalaižed]] — 0,4%, [[armenijalaižed]] — 0,4%, toižed rahvahad — 2,3%, rahvahuden ozutandata — 2,0%.

== Homaičendad ==
<references/>

== Irdkosketused ==
* [http://www.kemobl.ru/ Kemerovon agjan tobmuden informacine portal (''kemobl.ru'').] {{ref-ru}}
* [http://www.sndko.ru/ Kemerovon agjan Rahvahandeputatoiden Nevondkundan oficialine sait (''sndko.ru'').] {{ref-ru}}
* [http://www.ako.ru/ Kemerovon agjan Administracijan oficialine sait (''ako.ru'').] {{ref-ru}}

{{Kemerovon agjan lidnad}}
{{Venälaižen Federacijan subjektad}}

[[Kategorii:Kemerovon agj| ]]
