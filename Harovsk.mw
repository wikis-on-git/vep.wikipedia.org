{{Eländpunkt
 | Nimi = Harovsk<br />Харовск
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 9,185
 | Voz' = 2017
 | Pind = 10
 | Fail = Kharovsk 1.jpg
 | Pämez' = Vladimir Majorov<br />(kül'mku 2016—)
 | Telefonkod = +7-81732-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Harovsk''' ({{lang-ru|Харовск}}) om [[Venäma]]n lidn da lidnankund [[Vologdan agj]]an keskuses. Se om [[Harovskan rajon]]an administrativine keskuz, sen üks'jäine lidn.

== Istorii ==
Eländpunktan aluz om pandud vl 1903 kuti ''Harovskii-žilo'' sauvomha stöklantegint. Žilo ''Harovskai-raudtestancijanno'' ({{lang-ru|Харовская}}) zavodihe vspäi 1898 sauvomha stancijad i raudtesildad, sid' holitamha raudted. Vhesai 1904 nimitihe stancijad ''Kubino'' i vll 1904−1914 ''Leščovo''. Vspäi 1933 ühtištuihe niid Harovsk-radnikžilho.

1930-nzil vozil sauvoihe äi edheotandoid: mecanümbriradai tegim, sömänkombinat, špaloiden imetusen tegim, ezitegesiden edheotand tehmaha muziksoitoid, leibänkombinat, maidtegim, pölvhantegim, optiž-mehanižen tegimen filial. Harovsk sai lidnan statusad vn 1954 28. päiväl redukud.

== Geografijan andmused ==
Lidn sijadase [[Kuben]]-jogen hural randal tobjimalaz ({{lang-ru|Кубена}}, [[Kubenan järv]]en bassein), kukhikahas tahondas, 120..180 m ü.m.t. korktusil. Matkad [[Vologd]]hasai om 84 km suvhe orhal vai 110 km avtotedme. Lähembaižed lidnad oma [[Sokol (lidn)|Sokol]] 55 km suvhe orhal vai 73 km avtotedme i [[Kadnikov]] 51 km suvhe orhal vai 90 km avtotedme.

Harovsk om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 10 079 ristitud, rajonan ristitišton koume videndest. Kaikiš suremb ristitišt oli 13 200 ristitud vl 1992. [[Ortodoksine hristanuskond|Ortodoksižen hristanuskondan]] kaks' pühäpertid om lidnas: ph. Serafim Sarovalaižen jumalanpert' i ph. Katromalaižen Onufrijan jumalanpert'.

Ižandusen päsarakod oma mecan ümbriradmine i sömtegimišt, mugažo tehnologižen mašiništon tegim agrariž-tegimištoližen kompleksan täht radab. Sokolan mectegimištoližen tehnikuman filial om professionaližen opendusen aluzkundaks.

Avtobusad oma kundaližeks transportaks lidnas da sen ümbrištos. Ezilidnelektrojonused ajeltas [[Vologd]]hasai i [[Vožeg (žilo)|Vožeg-žilhosai]].

== Galerei ==
<gallery mode="packed" heights="125px">
Locomotive in Kharovsk.jpg|Puruvedim-muštnik (klass Kč4)
Kharovsk Plant 2.jpg|Špaloiden imetusen tegim vl 2005
Kharovskaya railway station 2013.jpg|Harovskai-raudtestancijan sauvuz (2013)
</gallery>

== Homaičendad ==
<references />

== Irdkosketused ==
* [http://www.amo-harovsk.ru/ Lidnan tobmuden aluzkundoiden oficialine sait (''amo-harovsk.ru'').] {{ref-ru}}
* [http://харовчане.рф/spravochnik/raspisanie-dvizhenija-pasazhirskih-poezdov-po-st-harovskaja.html Lidnan informacine sait (''харовчане.рф'').] {{ref-ru}}
{{Commons|Category:Kharovsk}}

{{Vologdan agjan lidnad}}

[[Kategorii:Harovsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Harovskan rajon|*]]
