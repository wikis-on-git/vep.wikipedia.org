{{10000}}{{A10000}}
[[Fail:Magnesium crystals.jpg|thumb|left|250px|Magnijan kristallad]]
{{Himine element|12|Magnii|Mg|24,305|Metall|2|8|2|0|0|0|0|}}
'''Magnii''' (''Mg'' — ''magnesium'' latinan kelel) om 12nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendes gruppas (vanhtunuden klassifikacijan mödhe — kahtenden gruppan päalagruppas), tabluden koumandes periodas.

== Ühthine ümbrikirjutand ==
Magnii om levitadud Man kores (1,95%), se om meriveden palaks (0,12..0,13%). Voib löuta ičesündujad magnijad harvoin lujas, vulkanižes lavas. Vl 1808 anglijalaine Hemfri Devi-himik sai magnijad ezmäižen kerdan [[elektroliz]]an abul. Nimitihe magnezit-mineralan mödhe, löuzihe Magnisii-regionas ({{lang-el|Μαγνησία}}) [[Grekanma]]n keskuzpalas.

Element da sen ühtnendoiden tobj pala oma vähäntoksižed. Magnii om [[fotosintez|hlorofillan]] palaks, ühtneb hibjan fermentoiden reakcijoihe kofaktoraks, vauktušiden sintezha.

== Fizižed ičendad ==
Magnii om kebn tagokaz hobedaižvauged [[metall]]. Magnijan palandan aigan eritub äjan vauktust da lämut.

Atommass — 24,305. Ninevuz (normaližiš arvoimižiš) — 1,737 g/sm³. Suladandlämuz — 923 K (650 C°). Kehundlämuz — 1 363 K (1 091 C°).

Stabiline magnii kogoneb koumes izotopaspäi: <sup>24</sup>Mg (78,6%), <sup>25</sup>Mg (10,1%) i <sup>26</sup>Mg (11,3%). Sen ližaks 19 ratud izotopad om olmas 19..23 i 27..40 atommassanke, <sup>28</sup>Mg čihodab kaikiš hätkemb (T<sub>½</sub> — 20,9 časud).

== Himižed ičendad ==
Metall reagiruib hüvin [[hil'muiktuzgaz]]anke i [[vezi|vedenke]]. Muigotandmärad: +2, 0. Ei ole reakcijoid [[mugl]]idenke. Segoib muiktusihe vezinikan eritandanke.

== Kävutand ==
Ottas kävutamižhe kebnoikš ühthesuladusikš lendimiden i avtoiden sauvomižes, vauktuzšlibakoiš da pirotehnikas, elektrojoksusen himižiš purtkiš. Magnijan hapanduz (MgO) kävutase lämoinvastaižeks materialaks.

Sadas neniš valdkundoiš tobjimalaz: [[Kitai]] (mail'man samižen 70% vl 2014), [[Venäma]], [[Turkanma]], [[Ispanii]], [[Avstrii]], [[Slovakii]]. Metall maksoi 3 US$ kilogrammas vll 2006 i 2012.

== Irdkosketused ==
* [http://www.webelements.com/webelements/elements/text/Mg/key.html Magnii ''webelements.com''-saital.] {{ref-en}}
* [http://n-t.ru/ri/ps/pb012.htm Kirjutuz magnijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Magnesium}}

{{Periodine tablut}}

[[Kategorii:Himižed elementad kirjamišton mödhe]]
