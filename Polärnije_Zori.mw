{{Eländpunkt
 | Nimi = Polärnije Zori<br />Полярные Зори
 | Lidnanznam = Coat of Arms of Polyarnye Zori (Murmansk oblast) (1995).png
 | Flag =
 | Lidnanznam text = Polärnije Zorin lidnanznam
 | Flag text =
 | Valdkund = Venäma
 | Eläjiden lugu = 14,644
 | Voz' = 2017
 | Pind = 3.6
 | Fail = Вид с озера.jpg
 | Pämez' = Maksim Puhov<br />(2013—)
 | Telefonkod = +7-81532-xx-xxx
 | Avtokod = 51
 | Aigvö = [[UTC]]+3 (MSK+0)
}}
'''Polärnije Zori''' ({{lang-ru|Полярные Зори}}) om [[Venäma]]n lidn [[Murmanskan agj]]an suvipäivlaskmas. Se om municipaližen «Polärnije Zori-lidn»-ühtnikan keskuz.

== Istorii ==
Eländpunktan aluz om pandud vl 1968 kuti žilo atomelektrostancijan sauvojiden täht [[Apatitan rajon]]ha läz [[Zašejek]]-žilod. Oficialižešti Polärnije Zori-radnikžilo om kirjutadud vl 1973 tal'vkun 20. päiväl, alištui [[Apatitad]]-lidnale. Polärnije Zori tegihe lidnaks agjan alištusenke vl 1991 sulakun 22. päiväl.

Lidn om üks' kaikiš pohjoižembiš eländpunktoišpäi, kus ei olele polärišt öd. 22. päiväl tal'vkud om kaikiš lühüdamb 21-minutaine päiv.

== Geografijan andmused ==
Lidn sijadase Nivanjogen randal i Pinjärven ({{lang-ru|Пинозеро}}) pohjoižrandal, 116 m valdmeren pindan päl keskmäižel korktusel. Matkad [[Murmansk]]hasai om 179 km pohjoižhe orhal vai 220 km [[Kol (avtote)|«Kol»-avtotedme]]. Lähembaine lidn om [[Kandalakš]] 25 km suvhe orhal, 37 km «Kol»-avtotedme.

[[Afrikand]]- ({{lang-ru|Африканда}}) da [[Zašejek]]-žilod mugažo mülüdas municipaližhe «Polärnije Zori-lidn»-ühtnikha, om Venäman sodavägid sigä. Ühtnikan pind om 1000 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 15 096 ristitud. Kaikiš suremb lidnan ristitišt oli 19 428 eläjad vl 1989. [[Ortodoksine hristanuskond|Ortodoksižen hristanuskondan]] Pühän Stroican jumalanpert' om olmas lidnas vspäi 2002.

Energetine kolledž om specialižen professionaližen opendusen aluzkundaks.

== Ižanduz ==
Ekonomikan päsarakod oma energetik da sauvond. [[Kolan AES]] sijadase läz lidnad, siš om severz' stancijan holitajid edheotandoid. Mugažo Niva GES-1 Pirengan vezivaradimenke oma olmas (saudihe niid vll 1950−1954). Sportturizman infrastruktur om olmas: koume adivpertid, ujundbassein, jästadion suks'trassanke, «Salma»-kompleks mägisuksil štargumha.

Avtobusad da taksid oma kundaližeks transportaks lidnan südäimes. Ühtennimine raudtestancii om «[[Petroskoi]] — [[Murmansk]]»-raudtekeskustal, ezilidnelektrojonused ajadas [[Kandalakš]]an da [[Apatitad|Apatitoiden]] keskes.

== Galerei ==
<gallery mode="packed" heights="125px">
Река Нива.jpg|Nivanjogi
Россия.Мурманская область.Полярные Зори.Церковь.2008.jpg|Pühän Stroican jumalanpert', vn 2007 nägu
RIAN archive 146342 Kola nuclear power plant.jpg|Kolan AES vl 2007
Ул. Ломоносова (Полярные Зори).jpg|Lomonosovan ird
Площадь в Полярных Зорях.jpg|Torg administracijan pertinke (koumežiruine sauvuz flag päl)
</gallery>

== Homaičendad ==
<references />

== Irdkosketused ==
* [http://www.pz-city.ru/ Municipaližen «Polärnije Zori-lidn»-ühtnikan sijaližen ičeohjastusen sait (''pz-city.ru'').] {{ref-ru}}
{{Commons|Category:Polyarnye Zori}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
