{{Eländpunkt
 | Nimi = Sergač<br/>Сергач
 | Lidnanznam = Coat of Arms of Sergach (Nizhny Novgorod oblast) (1781).png
 | Flag = Sergachskiy rayon flag.gif
 | Lidnanznam text = Sergačun lidnanznam
 | Flag text = Sergačun flag
 | Valdkund = Venäma
 | Eläjiden lugu = 19,939
 | Voz' = 2020
 | Pind = 20
 | Fail = Sergach. View to Molodyozhny Microraion.jpg
 | Pämez' = Igor' Polaznov<br />(sügüz'ku 2015—)
 | Telefonkod = +7-83191-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Sergač''' ({{lang-ru|Серга́ч}}) om [[Venäma]]n lidn da lidnankund [[Alalidnan agj]]an suvipäivnouzmas. Se om [[Sergačun rajon]]an administrativine keskuz.

== Istorii ==
Eländpunkt mainitase ezmäižen kerdan vl 1382, kuti külä [[potaš]]an tehmiženke — vspäi 1649. Sai makundan lidnan statusad vl 1779. Oli tetab [[stupnäd|virzuiden]] pästandal i [[bur kondi|kondiden]] kodikoičendal (äi babarmikoid oli ümbrištos). Vll 1913−1914 «[[Arzamas]] — [[Kanaš|Šihrani]]»-raudtekeskust läbiti lidnad, saudihe depod vodele 1918. Gazifikacii mäni lidnas 1990-nzil vozil.

Sergač šingotase raudtetransportan edheotandoil, metalližiden sauvondformiden tegimel, sömtegimištol (leibtegim, saharedheotand), mugažo omblendfabrik i optižiden detaliden edheotand ratas lidnas.

== Geografijan andmused ==
Lidn sijadase rajonan suves, [[Pjan]]-jogen alajoksmusen hural randpolel ({{lang-ru|Пьяна}} 436 km pitte, [[Sur (Volgan ližajogi)|Suran]] hurapol'ne bassein), 1..3 kilometras jogespäi, 100 m ü.m.t. keskmäižel korktusel. Matkad [[Alauz'lidn]]hasai om 128 km lodeheze orhal, 149 km avtotedme vai 239 km raudtedme. Lähembaižed lidnad oma [[Šumerl']] (Čuvašii) 58 km päivnouzmha orhal, 80 km avtotel vai 63 km raudtel, [[Perevoz (Alalidnan agj)|Perevoz]] 59 km päivlaskmha orhal, 73 km avtotedme vai 64 km raudtedme, i [[Knäginino]] 43 km lodeheze orhal vai 45 km avtotedme.

Mostovk-külä ({{lang-ru|Мостовка}}, 34 rist. vl 2010) i Tartalei-žilo raudtesarakonno (kaks' ristitud vl 2010) mülüdas lidnankundha Sergačun ližaks. Lidnankundan pind — 123,08 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 21 386 ristitud, lidnankundan — 21 422 ristitud, rajonan seičeme kümnendest. Kaikiš suremb lidnan ristitišt oli läz 25 tuhad eläjid vll 1989−2000 (25 600 ristitud vl 1996). Kaik 20 447 ristitud elihe lidnankundas vl 2017.

Rahvahad (2010): [[venälaižed]] — 94,7%, [[mordvinalaižed]] — 2,0%, [[totarlaižed]] — 1,3%, toižed rahvahad — 2,0%.

Sergačun agrotegimištoline tehnikum<ref>[http://saptserg.ru/ Sergačun agrotegimištoližen tehnikuman sait (''saptserg.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Sergach Town Museum.jpg|Sergačun valdkundaline muzei V.A. Gromovan nimed (2007)
Sergach. Beginning of Kazakov Street.jpg|Jumalanmaman Vladimiran jumalaižen päjumalanpert', vn 2013 nägu
Sergach. Mikhail Archangel Cathedral in Gusevo Side.jpg|Mikoi-arhangelan päjumalanpert', vn 2013 nägu
Sergach. Town Agricultural College.jpg|Sergačun agrotegimištoližen tehnikuman üks' sauvusišpäi (2013)
Посадка в Двухэтажный поезд в Сергаче.JPG|Sergač-raudtestancijal vl 2015
</gallery>

== Homaičendad ==
<references />

== Irdkosketused ==
* [http://sergach.omsu-nnov.ru/?id=34869 Lidnankundan lehtpoled rajonan oficialižel ''sergach.omsu-nnov.ru''-saital.] {{ref-ru}}
{{Commons|Category:Sergach}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Sergačun rajon|*]]
