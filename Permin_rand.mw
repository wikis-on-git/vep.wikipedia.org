{{Venälaižen Federacijan subjekt
|Nimi           = Permin rand
|Venälaine nimi = Пермский край
|Flag           = [[Fail:Flag of Perm Krai.svg|150px|Permin randan flag]]
|FSCoA          = [[Fail:Coat of Arms of Perm Krai.svg|100px|Permin randan znam]]
|FlagLnk        = Permin randan flag
|CoALnk         = Permin randan znam
|FSMap          = [[Fail:Map of Russia - Perm Krai.svg|300px]]
|FSCtrWhat      = Pälidn
|FSCtrNm        = [[Perm']]
|AreaRnk        = 24
|TotArea        = 160236
|WaterPrcnt     = 2
|PopRnk         = 18
|Eläjiden lugu  = 2,637,032
|PopCtDate      = 2015
|PopDens        = 16.46
|GDP            = 
|GDPCtDate      =
|GDP(PPP)       = 
|FedDistrNm     = Volgaveren
|EcRegNm        = Uralan
|CadNo          = 59, 81, 159
|OfLangs        = [[venäkel']]
|HeadTtl        = Gubernator
|HeadNm         = [[Basargin Viktor|Viktor Basargin]]
|ViceTtl        = Ohjastusen ezimez'
|ViceNm         = [[Tušnolobov Gennadii|Gennadii Tušnolobov]]
|LegislTtl      = Käskusenandajan Suiman ezimez'
|LegislNm       = [[Suhih Valerii|Valerii Suhih]]
|FSAnthem       = 
|Domain         = 
|MSK            = [[UTC]]+5 ([[MSK]]+2)
}}
'''Permin rand''' ([[venäkel'|ven.]]: ''Пермский край'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Volgaveren federaline ümbrik|Volgaveren federaližhe ümbrikho]].

Randan administrativine keskuz da surembaine lidn om [[Perm']].

== Keled ==
Valdkundkel' om üks'jäine — [[venäkel']].

[[Permin Komin ümbrik]]on territorijal toine kel' om [[permin komin kel']]. Permin randan Päkäskusen 42. kirjutusen mödhe, sil om mugoi oficialine status: sab kävutada kel't oficialižiden kosketusiden sferas.

== Istorii ==
Permin rand om olmas vl 2005 tal'vkun 1. päivälpäi. Sidä sädihe Permin agjan da Permin Komin avtonomižen ümbrikon ühtenzoitusel.

Permin randan Päkäskuz<ref>[http://www.perm.ru/files/19.04.07.DOC Permin randan Päkäskusen tekst Perm'-regionan serveral (perm.ru).] {{ref-ru}}</ref> om vahvištadud vl 2007 sulakun 19. päiväl Käskusenandajan Suiman ezitajil.

== Geografijan andmused ==
[[Fail:Relief Map of Perm Krai.svg|thumb|left|250px|Permin randan reljefan kart.]]
Permin rand sijadase [[Evrop]]as, vaiše 0,2% territorijad — [[Azii|Azijas]].

Randal oma röunad [[Sverdlovskan agj]]anke päivnouzmas, [[Baškortostanan Tazovaldkund]]anke suves, [[Udmurtijan Tazovaldkund]]anke da [[Kirovan agj]]anke päivlaskmas, [[Komin Tazovaldkund]]anke pohjoižes. Permin rand om mererandatoi.

Pind om 160 236 km². [[Mec]]ad ottas territorijan seičeme kümnendest. Surembaižed joged oma [[Kam (jogi)|Kam]] sen [[Čusovaj (jogi)|Čusovaj]]- da [[Višer (Kaman ližajogi)|Višer]]-ližajogidenke, mugažo [[Silv]]-jogi (Čusovajan ližajogi) da [[Kolv (Višeran ližajogi)|Kolv]]-jogi (Višeran ližajogi). Toižiden jogiden enambuz mülüb Kaman basseinha.

Randan territorijan päivlaskmpol' da keskuz (80%) oma kukhikahad da alangoikahad. [[Uralmäged]] seištas päivnouzmas. Korktembaine čokkoim om [[Tuliman Kivi]]-mägisel'gal (1469 m) randan päivnouzmas. Völ om 8 mäged enamba tuhad metrad korktusenke. Madalambaine čokkoim om Kam-jogen pind (66 m) randan suvipäivlaskmas.

Klimat om [[ven vö|ven]] kontinentaline. Heinkun keskmäine lämuz om +13...+18°C, vilukun — -14...-18°C. Lämemb suvipäivlaskmas, vilumb pohjoižpäivnouzmas. Paneb sadegid 450 mm vodes suvipäivlaskmas da 1000 mm vodes pohjoižpäivnouzmas.

Londuseližed varad oma [[kivivoi]], [[londuseline gaz]], [[kivihil']], [[raud]], [[vas'k]], [[kuld]], [[hrom]], [[kalii|kaliisol]] (sen surembaine löudmižsija mail'mas), sauvondmaterialad ([[mouckivi]], [[dolomit]], [[sauvondgips]], [[gravii]], [[lete]], [[savi]]), [[mec]], [[reskvezi]], [[kala]], [[gidroenergii]].

== Tobmuz ==
[[Fail:Perm Krai Legislative Assembly.jpg|thumb|right|250px|Permin randan Käskusenandajan Suiman ezitajiden ištundsija [[Perm'|Permiš]].]]
Randan pämez' nimitase gubernatoraks. [[Basargin Viktor|Viktor Basargin]] radab gubernatoran vs 2012 sulakun 28. päiväspäi. Kaik rahvaz änestab händast videks vodeks. Gubernator om randan Ohjastusen pämez' mugažo, märičeb sen strukturad, paneb Ohjastusen ezimehen radnikusele. Gubernatoran administracii sen departamentoidenke om hänele abhu.

Permin randan parlament om Käskusenandai Suim. Kaik rahvaz valičeb sen 60 ezitajad videks vodeks. [[Suhih Valerii|Valerii Suhih]] radab Suiman ezimeheks vs 2011 tal'vkun 23. päiväspäi.

Radonoigendai tombuz om Permin randan Ohjastuz. [[Tušnolobov Gennadii|Gennadii Tušnolobov]] radab ohjastusen ezimeheks vspäi 2012 tal'vkun 29. päiväspäi. Randan ministrused da agentused alištudas Ohjastusele.

Käskusenandajan Suiman ezitajad valitihe [[Basargin Viktor|nügüdläšt gubernatorad]] vl 2012 semendkun 5. päiväl. Järgvaličendad Käskusenandajha Suimha oliba vl 2011 tal'vkun 4. päiväl.

== Eläjad ==
Vl 2010 eläjiden lugu om 2 635 276 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte koumanz' ristit nelläspäi om lidnalaine.

Kaikes randas om [[Permin randan lidnad|kaks'kümne viž lidnad]]. Toižed sured lidnad (enamba 80 tuh. eläjid vl 2015, surembaspäi penembha) oma [[Berezniki]], [[Solikamsk]], [[Čaikovskii]].

Rahvahad (enamba 0,5% vl 2010): [[venälaižed]] (83,2%), [[totarlaižed]] (4,4%), [[permin komilaižed]] (3,1%), [[baškiralaižed]] (1,2%), [[udmurtalaižed]] (0,8%), [[ukrainalaižed]] (0,6%); toižed — 1,2%, rahvahuden ozutandata — 4,5%.

== Homaičendad ==
<references />

== Irdkosketused ==
* [http://gubernator59.ru/ Permin randan gubernatoran oficialine sait.] {{ref-ru}}
* [http://www.zsperm.ru/ Permin randan Käskusenandajan Suiman oficialine sait.] {{ref-ru}}
* [http://www.permkrai.ru/ Permin randan Ohjastusen oficialine portal.] {{ref-ru}}

{{Permin randan lidnad}}
{{Venälaižen Federacijan subjektad}}

{{stub}}

[[Kategorii:Permin rand| ]]
