{{Venälaižen Federacijan subjekt
|Nimi           = Permin rand
|Venälaine nimi = Пермский край
|Flag           = [[Fail:Flag of Perm Krai.svg|150px|Permin randan flag]]
|FSCoA          = [[Fail:Coat of Arms of Perm Krai.svg|100px|Permin randan znam]]
|FlagLnk        = Permin randan flag
|CoALnk         = Permin randan znam
|FSMap          = [[Fail:Map of Russia - Perm Krai.svg|300px]]
|FSCtrWhat      = Pälidn
|FSCtrNm        = [[Perm']]
|AreaRnk        = 24
|TotArea        = 160236
|WaterPrcnt     = 2.49
|PopRnk         = 18
|Eläjiden lugu  = 2,623,122
|PopCtDate      = 2018
|PopDens        = 16.37
|GDPRnk         = 15
|GDP            = 1091,3
|GDPCtDate      = 2016
|GDP(PPP)       = 414,4
|FedDistrNm     = Volgaveren
|EcRegNm        = Uralan
|CadNo          = 59, 81, 159
|OfLangs        = [[venäkel']]
|HeadTtl        = Gubernator
|HeadNm         = [[Rešetnikov Maksim|Maksim Rešetnikov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Suhih Valerii|Valerii Suhih]]
|FSAnthem       = 
|Domain         = 
|MSK            = [[UTC]]+5 ([[MSK]]+2)
}}
'''Permin rand''' ({{lang-ru|Пермский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Volgaveren federaline ümbrik|Volgaveren federaližhe ümbrikho]].

Randan administrativine keskuz da kaikiš suremb lidn om [[Perm']].

== Keled ==
Valdkundkel' om üks'jäine — [[venäkel']].

[[Permin Komin ümbrik]]on territorijal toine kel' om [[permin komin kel']]. Permin randan Päkäskusen 42. kirjutusen mödhe, sil mugoi oficialine status om: sab kävutada kel't oficialižiden kosketusiden sferas.

== Istorii ==
Permin rand om olmas vs 2005 tal'vkun 1. päiväspäi. Sädihe sidä Permin agjan da Permin Komin avtonomižen ümbrikon ühtenzoitusel.

Permin randan Päkäskuz<ref>[http://www.perm.ru/files/19.04.07.DOC Permin randan Päkäskusen tekst Perm'-regionan serveral (''perm.ru'').] {{ref-ru}}</ref> om vahvištadud vn 2007 19. päiväl sulakud Käskusenandajan Suiman ezitajil.

== Geografijan andmused ==
[[Fail:Relief Map of Perm Krai.svg|thumb|left|250px|Permin randan reljefan kart.]]
Permin rand sijadase [[Evrop]]as, vaiše 0,2% territorijad — [[Azii|Azijas]].

Randal om röunoid [[Sverdlovskan agj]]anke päivnouzmas, [[Baškortostanan Tazovaldkund]]anke suves, [[Udmurtijan Tazovaldkund]]anke da [[Kirovan agj]]anke päivlaskmas, [[Komin Tazovaldkund]]anke pohjoižes. Permin rand om mererandatoi.

Pind om 160 236 km². [[Mec]]ad ottas territorijan seičeme kümnendest. Znamasižed joged oma [[Kam (jogi)|Kam]] sen [[Čusovai (jogi)|Čusovai]]- da [[Višer (Kaman ližajogi)|Višer]]-ližajogidenke, mugažo [[Silv]]-jogi (Čusovajan ližajogi) da [[Kolv (Višeran ližajogi)|Kolv]]-jogi (Višeran ližajogi). Toižiden jogiden enambuz mülüb Kaman basseinha.

Randan territorijan päivlaskmpol' da keskuz (80%) oma kukhikahad da alangoikahad. [[Uralmäged]] seištas päivnouzmas. Kaikiš korktemb čokkoim om [[Tuliman Kivi]]-mägisel'gal (1469 m) randan päivnouzmas. Völ om 8 mäged enamba tuhad metrad korktusenke. Kaikiš alahaižemb čokkoim om Kam-jogen kendäk (66 m) Permin randan suvipäivlaskmas.

Klimat om [[ven vö|ven]] kontinentaline. Heinkun keskmäine lämuz om +13..+18 C°, vilukun — −14..−18 C°. Om lämhemb suvipäivlaskmpolehe, om vilumb pohjoižpäivnouzmpolehe. Paneb sadegid 450 mm vodes suvipäivlaskmas da 1000 mm vodes pohjoižpäivnouzmas.

Londuseližed varad oma [[kivivoi]], [[londuseline gaz]], [[kivihil']], [[raud]], [[vas'k]], [[kuld]], [[hrom]], [[kalii|kaliisol]] (sen kaikiš järedamb löudmižsija mail'mas), sauvondmaterialad ([[mouckivi]], [[dolomit]], [[sauvondgips]], [[gravii]], [[lete|letked]], [[savi|saved]]), [[mec]], [[vezi|reskvezi]], [[kala]], [[gidroenergii]].

== Tobmuz ==
[[Fail:Perm Krai Legislative Assembly.jpg|thumb|right|250px|Permin randan Käskusenandajan Suiman ezitajiden ištundsija [[Perm'|Permiš]].]]
Randan pämez' nimitase gubernatoraks. [[Rešetnikov Maksim|Maksim Rešetnikov]] radab gubernatoran vs 2017 uhokun 6. päiväspäi. Kaik rahvaz änestab händast videks vodeks. Gubernator om randan Ohjastusen ezimez' mugažo, märičeb sen strukturad, paneb Ohjastusen ühtnijoid radnikusele. Gubernatoran administracii sen departamentoidenke om hänele abhu.

Permin randan parlament om Käskusenandai Suim. Kaik rahvaz valičeb sen 60 ezitajad videks vodeks. [[Suhih Valerii|Valerii Suhih]] radab Suiman ezimeheks vs 2011 tal'vkun 23. päiväspäi kahtenden strokun jäl'geten.

Radonoigendai tobmuz om Permin randan Ohjastuz. Randan ministrused da agentused alištudas Ohjastusele.

Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (3. kucund). Valitihe randan gubernatorad vn 2017 10. päiväl sügüz'kud, [[Rešetnikov Maksim|nügüdläine gubernator]] sai vägestust ezmäižes turas (82,08% änid).

== Eläjad ==
Vn 2010 Venäman rahvahalugemižen mödhe eläjiden lugu oli 2 635 276 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 3 099 994 vl 1989. Kaikutte koumanz' ristit nelläspäi om lidnalaine (2018).

Kaik om [[Permin randan lidnad|kaks'kümne viž lidnad]] randas da 30 lidnanvuittušt žilod. Toižed järedad lidnad (enamba 80 tuh. eläjid vl 2015, surembaspäi penembha) oma [[Berezniki]], [[Solikamsk]], [[Čaikovskii (lidn)|Čaikovskii]]. Vl 2017 oli 23 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 83,2%), [[totarlaižed]] — 4,4%, [[permin komilaižed]] — 3,1%, [[baškiralaižed]] — 1,2%, [[udmurtalaižed]] — 0,8%, [[ukrainalaižed]] — 0,6%, toižed rahvahad — 1,2%, rahvahuden ozutandata — 4,5%.

== Homaičendad ==
<references />

== Irdkosketused ==
* [http://www.permkrai.ru/ Permin randan gubernatoran da Ohjastusen oficialine portal (''permkrai.ru'').] {{ref-ru}}
* [http://www.zsperm.ru/ Permin randan Käskusenandajan Suiman oficialine sait (''zsperm.ru'').] {{ref-ru}}

{{Permin randan lidnad}}
{{Venälaižen Federacijan subjektad}}

[[Kategorii:Permin rand| ]]
