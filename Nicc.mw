{{10000}}
{{Eländpunkt
 | Nimi = Nicc<br />Nice
 | Lidnanznam = Arms of Nice.svg
 | Flag = Comte de Nice flag.svg
 | Lidnanznam text = Niccan lidnanznam
 | Flag text = Niccan flag
 | Valdkund = Francii
 | Eläjiden lugu = 342,637
 | Voz' = 2016
 | Pind = 71.92
 | Fail = Galerie Nice.jpg
 | Pämez' = Kristian Estrozi<br />(2008−2016.<br />semendku 2017—.<br />fr. ''Christian Estrosi'')
 | Telefonkod = +33-(0)493
 | Aigvö = tal'vel [[UTC]]+1,<br/>kezal [[UTC]]+2
}}
[[Fail:Map Nice.jpg|thumb|left|250px|Lidnan kart (2011)]]
'''Nicc''' ({{lang-fr|Nice}} [nis], provansalin dialekt: ''Niça'', {{lang-el|Νίκαια}}, {{lang-it|Nizza}}, {{lang-la|Nicaea}}) om lidn da kommun [[Francii|Francijan]] suvipäivnouzmas, [[Provans — Al'pad — Azur'ne rand]]-regionas. Se om valdkundan videnz' kommun eläjiden lugun mödhe, üks' populärižiš kurortižiš lidnoišpäi Francijas da mail'mas, järed meriport i transportsol'm.

== Istorii ==
Eländpunktan aluz om pandud grekalaižil 4. voz'sadal EME, nimitihe vägestusen [[Nika (mifologii)|Nika-jumalnaižen]] mödhe. Vll 1388−1860 lidn oli alištunu [[Savoii|Savoijan]] gercogkundan tobmudele päiči lühüdoiš aigkeskustoiš, sid' ühtenzoittihe gercogkundad Francijanke.

Nicc šingotase kurortaks, meriportal, sömtegimištol, parfüman i meblin tehmižel, tekstilin i elektrotehnikan pästandal, omblendedheotandoil, änikoiden i ploduiden kazvatuz ezilidnas.

== Geografijan andmused ==
Lidn sijadase [[Keskmeri|Keskmeren]] [[Azur'ne rand|Azur'žel randal]], 0..520 m korktusil, 10 m ü.m.t. keskmäižel korktusel. Nicc om ümbärtud [[Al'pad|mägil]]. Matkad [[Italii|Italijan]] röunhasai om 30 km, [[Monako]]hosai — 20 km pohjoižpäivnouzmha, [[Pariž]]hasai om 960 km lodeheze.

Klimat om Keskmeren. Heinkun-elokun lämuz om +23,2..+23,6 C°, tal'vkun-uhokun — +9..+10 C°, voden keskmäine lämuz om +15,7 C°. Absolütine minimum oleskeli −7,2 C°, tal'vel voib panda lunt harvas. Paneb sadegid 803 mm vodes, enamba kaiked redukus (144 mm).

== Eläjad ==
Vl 1962 kommunan eläjiden lugu oli 292 958 ristitud. Läz 1 mln ristituid elädas lidnaglomeracijas (2016).

== Transport ==
Avtobusad i tramvaid oma kundaližeks transportaks lidnas. Raudte i punolendimed ühtenzoittas Monakonke.

Rahvahidenkeskeine civiline «Nicc Azur'ne Rand»-lendimport (''NCE'', fr. ''Aéroport Nice Côte d'Azur'', 13,8 mln passažiroid vl 2018, 3. sija valdkundas) sijadase 6 km suvipäivlaskmha lidnan keskusespäi. Tehtas reisid Evropadme, Keskmeren lähižihe sarihe i päivnouzmaižihe randoihe, Tunisha i Marokho, [[Monreal'|Monrealihe]], mugažo Francijadme, om äi sezonreisid.

== Homaičendad ==
<references />

== Irdkosketused ==
* [http://nice.fr/ Lidnan oficialine sait (''nice.fr'').] {{ref-fr}}
{{Commons|Nice}}

[[Kategorii:Francijan lidnad]]
[[Kategorii:Eländpunktad kirjamišton mödhe]]
[[Kategorii:Provans — Al'pad — Azur'ne rand]]
