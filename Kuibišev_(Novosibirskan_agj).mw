{{Eländpunkt
 | Nimi = Kuibišev<br />Куйбышев
 | Lidnanznam = RUS Куйбышев COA.gif
 | Flag = Flag of Kuibyshev (Novosibirsk oblast).png
 | Lidnanznam text = Kuibiševan lidnanznam (Novosibirskan agj)
 | Flag text = Kuibiševan flag (Novosibirskan agj)
 | Valdkund = Venäma
 | Eläjiden lugu = 43,195
 | Voz' = 2021
 | Pind = 109,73
 | Fail = Kuybyshev 23 06 09.JPG
 | Pämez' = Alik Andronov<br />(kül'mku 2016—)
 | Telefonkod = +7-38362-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
{{Znamoičendad|Kuibišev}}
'''Kuibišev''' ({{lang-ru|Куйбышев}}) om [[Venäma]]n lidn da lidnankund [[Novosibirskan agj]]an päivlaskmaižen palan keskuses. Se om agjan nellänz' lidn eläjiden lugun mödhe, [[Kuibiševan rajon (Novosibirskan agj)|Kuibiševan rajonan]] administrativine keskuz.

== Istorii ==
Eländpunktan aluz om pandud vl 1722 ''Kain-Pas-lidnuseks'' kaičemha [[step'|stepin]] ümbrištod kalaidajiden heimoiden londoišpäi. Nimitihe Kaink-jogen mödhe (Omin hura ližajogi). Vl 1755 sirtihe forpostad da jumalanpertid Kainkan oiktale randale «Moskv — Sibir'»-traktan sauvondan tagut. Vn 1782 30. päiväl vilukud ''Kainskai-slabad'' sai lidnan statusad ''Kainsk''-nimenke.

Valitihe lidnad kükstud mehiden eländsijaks. Vl 1935 udesnimitihe Valerian Kuibišev-revolücioneran kanzannimen mödhe (eli küksuses vll 1907−1909 i 1912−1913), nimitihe toižin mugažo: ''Kuibiševsk'' i ''Kuibiševo''. Vspäi 1952 nimitusen oficialine kirjutamine om nügüdläine. Vll 1917−2006 ''Kainsk-Barabinskii-raudtestancii'' oli olmas ajamha jüguid tobman palan, 13-kilometrine raudtesara Transsibaspäi kävutase nügüd'-ki paloin.

Kuibišev šingotase himižel «Anozit»-tegimel (substancijad, plastiktegesed i raketpoltuz), sauvondmaterialiden tegimil (torvenvanundtegim i savičtegim), sömtegimištol (maidkonservtegim i etilspirtan pästand).

== Geografijan andmused ==
Lidn sijadase [[Om'|Om'-jogen]] molembil randoil ([[Irtiš]]an oiged ližajogi), [[Päivlaskmaine Sibirin tazangišt|Päivlaskmaižen Sibirin tazangišton]] Barabinskan alangištos, 110 m ü.m.t. keskmäižel korktusel. Lidn om ümbärtud penil järvil. Koume avtotesildad Omiš päliči om saudud lidnas. Matkad [[Novosibirsk]]aspäi om 295 km päivlaskmha orhal, 330 km avtol vai raudtedme. Lähembaine lidn om [[Barabinsk]] 6 km suvhe orhal, raudtel (vemha jüguid vaiše) vai avtotedme.

Kuibišev om lidnankundan üks'jäine eländpunkt. Lidnankundan pind — 109,73 km².

== Eläjad ==
Vn 2010 Venäman rahvahanlugemižen mödhe eläjiden lugu oli 45 299 ristitud, rajonan koume nelländest. Kaikiš suremb ristitišt oli 50..51 tuh. eläjid vll 1986−2001 (51 800 eläjad vl 1996).

[[Ortodoksine hristanuskond|Ortodoksižen hristanuskondan]] Johann-endustajan Sündundpäivän jumalanpert'<ref>[http://sobory.ru/geo/locat/14396 Kuibiševan pühäpertid ''sobory.ru''-saital.] {{ref-ru}}</ref> om olmas lidnas vspäi 1907.

Professionaližen opendusen aluzkundad: Kuibiševan medicinine i maižandusen tehnikumad, pedagogine<ref>[http://pedkolledg.kuyby.edu54.ru/ Kuibiševan pedagogižen kolledžan sait (''pedkolledg.kuyby.edu54.ru'').] {{ref-ru}}</ref> i politehnine<ref>[http://kpknso.ru/ Kuibiševan politehnižen kolledžan sait (''kpknso.ru'').] {{ref-ru}}</ref> kolledžad, kaks' profškolad, Novosibirskan valdkundaližen pedagogižen universitetan filial.

== Galerei ==
<gallery mode="packed" heights="125px">
KainskAdmin2009.JPG|Kuibiševan rajonan administracijan sauvuz (2009)
P 20181121 174348.jpg|Johann-endustajan Sündundpäivän jumalanpert', vn 2018 nägu
P 20181121 175751.jpg|Lidnan kodirandantedištandmuzei (2018)
P 20181121 162750.jpg|Kul'turkeskuz V.V. Kuibiševan nimed (2018)
Kainsk mem1941-1945WAR.jpg|Memorial pölištunuzile [[Sur' Tatanmaine soda|Suren sodan]] aigan, vn 2009 nägu
</gallery>

== Homaičendad ==
<references />

== Irdkosketused ==
* [http://kainsk.nso.ru/ Lidnan tobmuden aluzkundoiden oficialine sait (''kainsk.nso.ru'').] {{ref-ru}}
{{Commons|Category:Kuybyshev}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Kuibiševan rajon (Novosibirskan agj)|*]]
