{{Eländpunkt
 | Nimi = Sofii<br />София
 | Lidnanznam = BG Sofia coa.svg
 | Flag = BG Sofia flag.svg
 | Lidnanznam text = Sofijan lidnanznam
 | Flag text = Sofijan flag
 | Valdkund = Bolgarii
 | Eläjiden lugu = 1 286 383<ref>[http://www.grao.bg/tna/tab02.txt Bolgarijan eländpunktoiden ristitišt vn 2015 15. päiväl keväz'kud. — Bolgarijan Rahvahanikoiden registracijan da administrativižen holitusen radnikoičend (''grao.bg'').] {{ref-bg}}</ref>
 | Voz' = 2015
 | Pind = 492
 | Fail = Sofia Collage TB.png
 | Pämez' = Jordanka Fandakova (2009—)
 | Telefonkod = +359-2
 | Aigvö = tal'vel [[UTC]]+2,<br />kezal [[UTC]]+3
}}
'''Sofii''' ({{lang-bg|София}} [ˈsɔfija]) om [[Bolgarii|Bolgarijan]] pälidn da kaikiš suremb lidn.

Lidn om valdkundan järed tegimišton keskuz da raudtesol'm.

== Istorii ==
[[Frakii|Frakijalaižed]] paniba lidnan alust 8. voz'sadal edel m.e.. [[Rimalaine imperii|Rimalaižed]] anastiba sidä i nimitihe ''Serdik-lidnaks'' ({{lang-la|civitas Serdenisium}}) frakijalaižiden heimon mödhe. Kahtenden Bolgarijan imperijan aigan (1185−1396) udesnimitihe lidnad nügüdläižikš ezmäi paginas, sid' oficialižešti, ph. Sofijan päjumalanpertin — lidnan päpühäpertin nimitusen mödhe. Sen pala om kaičenus tähäsai.

[[Ottomanan imperii|Ottomanan imperijan]] aigan lidn oli sen kahtendel surtte evropižel keskusel, [[Stambul|Konstantinopolin]] jäl'ghe.

Vl 1879 Sofii kändihe joudutadud Bolgarijan pälidnaks.

== Geografijan andmused ==
Lidn sijadase Bolgarijan päivlaskmas, [[Balkanan pol'sar'|Balkanan pol'saren]] keskuses, Vitoš-mägimassivan pohjoižpautkenno, 500..800 m korktusil valdmeren pindan päl.

Klimat om [[ven vö|ven]] kontinentaline. Heinkun i elokun lämuz om +22,0 C°, vilukun +0,5 C°. Voden keskmäine lämuz om +11,4 C°. Paneb sadegid 571 mm vodes, enamba semendkul-heinkul (63..75 mm kus).

== Eläjad ==
Vn 1878 uhokus Venälaižen imperijan armii tegi ezmäšt rahvahanlugemišt i löuzi 11 694 eläjad. Vodele 1975 ristitišt ületi millionad. Vl 2015 eläjiden lugu oli 1 286 383 ristitud, 1,54 mln ezilidnoidenke (1344 km²).

Vn 2011 rahvahanlugemižen mödhe [[bolgarijalaižed]] (87,9%) da [[ortodoksine hristanuskond|ortodoksižed hristanuskojad]] (69,1%) oma enambuses eläjiden keskes. Om äi religijatomid ristituid (28,8%).

== Homaičendad ==
<references />

== Irdkosketused ==
* [http://www.sofia.bg/ Sofii-kundan ohjastusen oficialine portal (''sofia.bg'').] {{ref-bg}} {{ref-en}}
{{Commons|Sofia}}

{{Evropan pälidnad}}

{{stub}}
[[Kategorii:Sofii| ]]
[[Kategorii:Bolgarijan lidnad]]
[[Kategorii:Bolgarii]]
[[Kategorii:Eländpunktad kirjamišton mödhe]]
[[Kategorii:Pälidnad]]
