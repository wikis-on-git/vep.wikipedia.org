{{Eländpunkt
 | Nimi = Tuimazi<br />Туймазы <small>(ven. i bašk.)</small>
 | Lidnanznam = Coat of Arms of Tuimazy rayon (Bashkortostan).png
 | Flag = Flag of Tuimazy rayon (Bashkortostan).png
 | Lidnanznam text = Tuimazin lidnanznam
 | Flag text = Tuimazin flag
 | Valdkund = Venäma
 | Eläjiden lugu = 68,410
 | Voz' = 2017
 | Pind = 42.4
 | Fail = ТуймазыМечеть.jpg
 | Pämez' = Eduard Rahmatullin<br />(2012−2013. keväz'ku 2016—)
 | Telefonkod = +7-34782-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Tuimazi''' ([[venän kel'|ven]]., [[baškiran kel'|bašk]]. i {{lang-tt|Туймазы}}) om [[Venäma]]n lidn da lidnankund [[Baškortostanan Tazovaldkund]]an päivlaskmas. Se om [[Tuimazin rajon]]an administrativine keskuz.

== Istorii ==
Eländpunktan aluz om pandud vl 1912 raudtežiloks sauvomha da holitamha «[[Ul'janovsk|Simbirsk]] — Uf»-raudted. Se sai lidnan statusad vl 1960. Nevondkundaližes aigaspäi lidn om tegimišton järed keskuz: himine sarak (sijaližen kivivoingazan ümbriradmine substancijoihe), mašiništonsauvomine (kivivoin samižen i energetikan täht, betonmašiništ), sauvondmaterialiden pästand (torved, raudbetontegesed, savič, vahtbeton), pakuitesen tehmine (kartonkombinat i 3 plastikpakuitesen edheotandad), meblin 3 fabrikad.

== Geografijan andmused ==
Lidn sijadase Usen'-jogen hural randal tobjimalaz ({{lang-ba|Өҫән}}, [[Ik (Kaman ližajogi)|Ik-jogen]] oigedpol'ne bassein), 120 m ü.m.t. keskmäižel korktusel. Matkad [[Tatarstan]]an röunhasai om 7 km lodeheze, [[Uf]]ahasai — 145 km päivnouzmha orhal vai 175 km «Ural»-trassadme (M5). Lähembaine lidn om [[Oktäbr'skii]] 10 km suvipäivlaskmha.

Tuimazi om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 66 836 ristitud, rajonan ristitišton pol'. Kaikiš suremb lidnan ristitišt om nügüd' (2017).

Rahvahad (enamba 1% vl 2010, ozutadud rahvahudenke): [[totarlaižed]] — 46,8%, [[venälaižed]] — 25,2%, [[baškiralaižed]] — 22,0%, [[marilaižed]] — 2,1%, [[čuvašalaižed]] — 1,7%, toižed rahvahad — 2,2%.

== Irdkosketused ==
* [http://gp-tmz.ru/ Tuimazi-lidnan tobmuden aluzkundoiden oficialine sait (''gp-tmz.ru'').] {{ref-ru}}
* [http://tuimazy.bashkortostan.ru/about/districts/382522/ Lidnankundan lehtpol' Tuimazin rajonan oficialižel saital (''tuimazy.bashkortostan.ru'').] {{ref-ru}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Tuimazin rajon|*]]
