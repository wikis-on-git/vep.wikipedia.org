{{1000}}{{A10000}}
{{Personalii
| изображение = Christoph Bernhard Francke - Bildnis des Philosophen Leibniz (ca. 1695).jpg
| описание изображения = Saksalaižen Gotfrid Leibnic-filosofan portret läz 1695 vot,<br />''Kristof Bernhard Franke-pirdajan voikuva''
}}
'''Gotfrid Vil'gel'm Leibnic''' ({{lang-de|Gottfried Wilhelm (von) Leibniz}} [ˈɡɔtfʁiːt ˈvɪlhɛlm fɔn ˈlaɪbnɪts] vai [ˈlaɪpnɪts]; sünd. 21. kezaku ([[1. heinku]]) [[1646]], [[Läipcig]], [[Pühä Rimalaine imperii]] — kol. [[14. kül'mku]] [[1716]], [[Gannover]], Pühä Rimalaine imperii) oli saksalaine tedomez'-polimat i [[Saksanma]]n valdkundan šingotai, Berlinan Tedoakademijan alusenpanii i sen ezmäine prezident.

Leibnic sädi [[matematine analiz|matematižen analizan]] metodad (ripmata [[Isaak Njuton]]aspäi), pani matematižen logikan i [[kombinatorik]]an alusid, ümbrikirjuti binarižen lugendan sistemad 0 i 1 luguidenke, šingoti psihologijan opendust tuntketomas, sädi teorijad keliden istorižes augotižlibundas i niiden genealogišt klassifikacijad, tariči kirjišton katalogizacijad. Tegi melel arifmometrad (Leibnican kal'kulätor), ühtni pnevmatižen likutimen sädamižhe, projektirui optižid ladimid i gidravližid mašinoid.

Tedomez' ozuti holekahut naižile i navedi lapsid, radoi äjan i jäi naimatoman. Leibnic tegihe ezmäine civiline person Saksanmas, kudambale letihe muštnikoid.

== Tedotöd ==
Leibnic sädi käzikirjutesid erazvuiččil kelil, enamba latinan kelel (läz kaht videndest), francijan (30%) i saksan (15%) kelil.

;Filosofii
* «Sekoimine metafizikas» ({{lang-fr|Discours de métaphysique}}, 1685 vai 1686)
* «Monadologii» (''La Monadologie'', 1714)

;Matematik
* «Maksimumoiden i minimumoiden uz' metod» (1684)
* «Peitol'žes geometrijas i jagamatomiden analizas…» (1686)

;Fizik
* «Uz' fizine gipotez» (1671)
* «Dinamikan kuvakirjutuz» (1695)

== Homaičendad ==
<references />

{{stub}}
[[Kategorii:Saksanman matematikantedomehed]]
[[Kategorii:Mehanikantedomehed]]
[[Kategorii:Saksanman fizikantedomehed]]
[[Kategorii:Saksanman filosofad]]
[[Kategorii:Saksanman kelentedomehed]]
[[Kategorii:Saksanman tedomehed]]
[[Kategorii:Polimatad]]
[[Kategorii:Filosofad kirjamišton mödhe]]
[[Kategorii:Fizikantedomehed kirjamišton mödhe]]
[[Kategorii:Kelentedomehed kirjamišton mödhe]]
[[Kategorii:Matematikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
