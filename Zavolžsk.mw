{{Eländpunkt
 | Nimi = Zavolžsk<br />Заволжск
 | Lidnanznam = Coat of Arms of Zavolzhsk.png
 | Flag = Flag of Zavolzhsk (Ivanovo oblast).png
 | Lidnanznam text = Zavolžskan lidnanznam
 | Flag text = Zavolžskan flag
 | Valdkund = Venäma
 | Eläjiden lugu = 10,384
 | Voz' = 2017
 | Pind = 8
 | Fail = Zavolzhsk Street Mira.JPG
 | Pämez' = Andrei Ivanov<br />(sügüz'ku 2017—.<br />''velgusentäutai'')
 | Telefonkod = +7-49333-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Zavolžsk''' ({{lang-ru|Заво́лжск}}) om [[Venäma]]n lidn da lidnankund [[Ivanovon agj]]an pohjoižpäivnouzmas, [[Kinešm]]an ezilidn. Se om [[Zavolžskan rajon]]an administrativine keskuz (vspäi 1968).

== Istorii ==
Ezmaine eländpunkt oli tetab lidnan territorijal kuti ''Vladičnoje (Bogojavlenskoje)-žilo'' 17. voz'sadaspäi. Sätihe ''Zavolžje-radnikžilod'' 16 eländpunktan ühtištusel vn 1934 20. päiväl uhokud. Radnikžilo sai lidnan statusad nügüdläiženke nimitusenke vn 1954 20. päiväl redukud, lidnan päiv oigendase semendkun jäl'gmäižel sobatal. Vll 1955−1957 Gor'kijan vezivaradim om täuttud.

Zavolžsk šingotase himižel tegimel (mujutimed, ližadused, rikin puhtastandan katalizator)<ref>[http://www.zhz.ru/ Zavolžskan himižen tegimen sait (''zhz.ru'').] {{ref-ru}}</ref>, čulkfabrikal, fibrmatkliphiden, pölvhanümbriradmižen i betonan edheotandoil, sömtegimištol.

== Geografijan andmused ==
Lidn sijadase rajonan keskuzpalan suves, pidust' [[Volg]]an [[Gor'kijan vezivaradim]]en hurad randad, 130 m ü.m.t. keskmäižel korktusel. Vezivaradimen tazopind om 84 m ü.m.t., 1..2 kilometrhasai levette lidnad vaste. Matkad [[Kostroman agj]]hasai om 12 km pohjoižhe orhal, [[Ivanovo]]hosai om 89 km suvipäivlaskmha orhal, 114 km avtotel vai 300 km raudtel. Lähembaižed lidnad oma [[Kinešm]] Volgan vastrandal 1 km suvipäivlaskmha orhal vai 2 km avtotedme, i [[Navoloki]] 11 km päivlaskmha orhal, 15 km avtotedme vai ülezjogen.

''Zavolžsk-raudtestancii'' radab 50-kilometrižen sarakon lopus «Kostrom — Galič»-keskustaspäi, se om vaiše jüguiden täht. Kinešman avtotesild ühtenzoitab Volgan randoid vspäi 2003.

== Tobmuz ==
Zavolžsk om lidnankundan üks'jäine eländpunkt. Lidnankundan pind — 9,85 km².

Edeline lidnan pämez' om Marina Varegina (2010−2015), hän radab lidnan Nevondkundan ezimehen vspäi 2010.

== Eläjad ==
Vl 1939 eländpunktan ristitišt oli 12 117 eläjad. Vn 2010 Venäman rahvahanlugemižen mödhe lidnan eläjiden lugu oli 12 045 ristitud, rajonan kaks' koumandest. Kaikiš suremb ristitišt oli 16..17 tuhad eläjid vozil 1970−1992 (17 226 rist. vl 1979).

Rahvahad (2010): [[venälaižed]] — 97,3%, [[totarlaižed]] — 1,1%, toižed rahvahad — 1,6%.

Professionaližen opendusen aluzkund om Kinešman politehnižen kolledžan filial.

== Galerei ==
<gallery mode="packed" heights="125px">
Здание мэрии - panoramio.jpg|Lidnan ohjastusen pert' (2010)
Церковь Богоявления - panoramio (1).jpg|Sündun nägusen [[ortodoksine jumalanpert'|ortodoksine]] jumalanpert' (2010)
ЗХЗ - panoramio (1).jpg|Zavolžskan himine tegim (2010)
Поликлиника - panoramio (1).jpg|Läžundkodid
Ансамбль усадьбы Бурнаева-Курочкина.jpg|Kul'turkeskuz (oiktalpäi) i kodirandantedištandmuzei (huralpäi) vl 2010
</gallery>

== Homaičendad ==
<references />

== Irdkosketused ==
* [http://www.zavgoradm37.ru/ Lidnankundan oficialine sait (''zavgoradm37.ru'').] {{ref-ru}}
{{Commons|Category:Zavolzhsk}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Zavolžskan rajon|*]]
