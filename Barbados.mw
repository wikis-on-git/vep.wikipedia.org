{{Valdkund
| Nimi = Barbados
| Valdkundznam = Barbados Coat of Arms.svg
| Flag = Flag of Barbados.svg
| Valdkundznam text = Barbadosan valdkundznam
| Flag text = Barbadosan flag
| Pälidn = Bridžtaun (lidn, Barbados){{!}}Bridžtaun
| Eläjiden lugu = 289,680<ref>[https://www.cia.gov/library/publications/the-world-factbook/geos/bb.html Barbadosan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 430
| Kart = LocationBarbados.png
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Stüart Freindel'|Freindel' Stüart]]
| Religii = [[hristanuskond]]
| Valüt = [[barbadosan dollar]] (BBD) (Bds$)
| Internet-domen = [[.bb]]
| Telefonkod = +1-246
| Aigvö = [[UTC]]-4
}}
'''Barbados''' (mugažo [[anglijan kel'|anglijan kelel]], nece om täuz' oficialine nimituz) om sar'hine valdkund [[Pohjoižamerik]]as, [[Kariban meri|Kariban meren]] ühtennimižel sarel. Pälidn da kaikiš suremb lidn om [[Bridžtaun (lidn, Barbados)|Bridžtaun]].

== Istorii ==
Vl 1966 kül'mkun 30. päiväl Barbados tedoti ripmatomudes [[Sur Britanii|Sures Britanijaspäi]], sil-žo päiväl valdkundan Konstitucii<ref>[http://www.wipo.int/wipolex/en/details.jsp?id=7386 Barbadosan Konstitucijan tekst vl 2007. — Wipo.int.] {{ref-en}}</ref> tuli väghe. Se om väges nügüd' äiluguižiden vajehtusidenke (vozil 1974, 1978, 1990, 1992, 1995, 2002, 2003).

== Geografijan andmused ==
[[Fail:Barbados-CIA WFB Map.png|thumb|left|250px|Barbadosan geografine kart.]]
Barbados sijadase [[Barbados (sar')|ühtennimižel sarel]] 434 km pohjoižpäivnouzmpolehe [[Suviamerik]]aspäi ([[Venesuel]]aspäi). Valdkundan pind om 430 km². Randanpird — 97 km.

Kaikiš korktemb čokkoim om [[Hillabi]]-mägi 336 metrad kortte valdmeren pindan päl.

Klimat om meren [[tropine vö|tropine]] mussonine. Vihmsezon om kezakuspäi kül'mkuhusai.

Londuseližed pävarad oma [[kivivoi]] da [[londuseline gaz]], [[kala]].

== Politine sistem ==
[[Fail:Bridgetown barbados parliament building.jpg|thumb|right|250px|Barbadosan parlamentan pert' [[Bridžtaun (lidn, Barbados)|Bridžtaunas]].]]
Ohjandusen form om unitarine konstitucine [[monarhii]] parlamentižen demokratijanke. Valdkundan pämez' om britanine [[Elizavet Toine]]-kunigaznaine. Päministr om otnuden tobmut alakodin partijan lider. Jenaral-gubernator vahvištab ohjastusen ministrid.

Parlament om kaks'kodine. Üläkodi om Senat ([[anglijan kel'|angl.]]: ''Senate'') 21 ühtnijanke, jenaral-gubernator paneb heid radsijha. Alakodi om sädud vl 1639 Suiman Kodi ([[anglijan kel'|angl.]]: ''House of Assembly'') 28 ezitajanke, kaik rahvaz valičeb heid videks vodeks.

Päjärgvaličendad parlamentan alakodihe oliba vl 2013 uhokun 21. päiväl. Nügüdläine jenaral-gubernator om [[Belgreiv Elliot|Elliot Belgreiv]]. Vl 2010 redukun 23. päivälpäi päministr om [[Stüart Freindel'|Freindel' Stüart]], edel sidä vs 2010 semendkuspäi hän oli päministran radon oigendajaks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Barbadosan administrativiž-territorialine jagand]].''

Barbados alajagase 11 tulendha ([[anglijan kel'|angl.]]: ''parish''), vaiše kaks' niišpäi oma mererandatomad.

== Eläjad ==
Barbadosal elädas [[barbadosalaižed]].

Toižed lidnad (1,5-2,5 tuh. ristitud vl 2012, surembaspäi penembha): [[Speitstaun]], [[Houltaun]], [[Oistins]].

Vl 2009 eläjiden lugu oli 284,589 ristitud.

== Ižanduz ==
Vl 2009 Barbadosan päeksport oli [[zell'|zelläd]] (10%), [[kundaline transport|kundaližen transportan]] likkuimed (10%), [[alkogoližed jomad]] (9%); toine eksport — [[sahar (produkt)|rogosahar]] (4%), [[cement]] (4%), söm[[razv]]ad (4%, [[margarin]] tobjimalaz), [[juvelirižed tegesed]] (3%), [[kivivoi]] (3%), [[radiopalad]] (3%), [[časud]] (3%), [[parfümerii]] (3%), [[argvoi]] (1%), [[sobad]] (1%), ladimed [[navigacii|navigacijan]] täht (1%).

== Homaičendad ==
<references />

== Irdkosketused ==
* [http://www.barbadosparliament.com/ Barbadosan parlamentan sait.] {{ref-en}}
* [http://www.gov.bb/ Barbadosan ohjastusen oficialine sait.] {{ref-en}}

{{Commons|Barbados}}
{{Pohjoižamerik}}

[[Kategorii:Barbados| ]]
