{{Eländpunkt
 | Nimi = Orlov<br />Орлов
 | Lidnanznam = Coat of Arms of Orlov (Kirov oblast) (1781).png
 | Flag =
 | Lidnanznam text = Orlovan lidnanznam
 | Flag text =
 | Valdkund = Venäma
 | Eläjiden lugu = 6,607
 | Voz' = 2018
 | Pind = 20
 | Fail = 
 | Pämez' = Sergei Popul'kin<br />(kül'mku 2018—)
 | Telefonkod = +7-83365-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Orlov''' ({{lang-ru|Орло́в}}) om [[Venäma]]n lidn da lidnankund [[Kirovan agj]]an keskuzpalan päivlaskmas. Se om [[Orlovan rajon]]an administrativine keskuz.

== Istorii ==
Orlovan lidneihuden aluz oli pandud 12.-13. voz'sadal sirdnikoil [[Alauz'lidn]]aspäi, kaivandusiden lähtmižvendon mödhe. Eländpunkt mainitase ezmäižen kerdan nügüdläiženke nimenke vl 1459 Moskvan [[Vasilii II Pimed|Vasilii II]]-ruhtinasen sodavägiden matkanke anastamha Vätkan maid. Nimituz libub personaližes nimespäi vai sijaližes ''orel' ''-sanaspäi «terav nem'» (jogiden ühthejoksmusenno). Vl 1600 mainitase kuti ''Orlovec''. Sai makundan lidnan statusad vl 1780. Koume jogavottušt jarmankad oleli lidnas, torguihe nahkoid, pästtihe [[tal'jank]]oid i [[kožal'|kožalid]], tegesid [[koivun kurč]]uspäi. Vll 1923−1992 oficialine nimituz oli '''Halturin''' sijaližen sündnuden Stepan Halturin-revolücioneran oiktastuseks.

Orlov šingotase [[šahmatad|šahmatoiden]] i [[nardad|nardoiden]] tehmižel, maidtegimel i parziden cilindruindan edheotandal.

== Geografijan andmused ==
Lidn sijadase rajonan suvipäivnouzmaiženno röunanno, [[Vätk (jogi)|Vätk-jogen]] oiktal randal, 120 m ü.m.t. keskmäižel korktusel. Matkad agjan [[Kirov]]-pälidnan röunhasai om 36 km päivnouzmha-pohjoižpäivnouzmha orhal vai 66 km «Vätk»-avtotedme. Toine lähembaine lidn om [[Kotel'nič]] (raudtestancijanke) 41 km suvipäivlaskmha orhal vai 48 km «Vätk»-avtotedme.

Orlov om lidnankundan üks'jäine eländpunkt. Lidnankundan pind — 149,02 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 6 959 ristitud, rajonan viž ühesandest. Kaikiš suremb lidnan ristitišt oli enamba 10 tuhad eläjid vll 1970−2001 (10 751 eläjad vl 1979 i 10 600 rist. vl 1996).

Professionaližen opendusen aluzkundad oma Orlovan-Vätkan maižanduzkolledž<ref>[http://ovshk.ru/ Orlovan-Vätkan maižanduzkolledžan sait (''ovshk.ru'').] {{ref-ru}}</ref> i Orlovan pedagogikan i proftehnologijoiden kolledž.<ref>[http://www.окпипт.рф/ Orlovan pedagogikan i proftehnologijoiden kolledžan sait (''окпипт.рф'').] {{ref-ru}}</ref>

== Homaičendad ==
<references />

== Irdkosketused ==
* [http://admorlov.ru/poseleniya-orlovskogo-rajona/ Lidnankundan lehtpoled rajonan oficialižel ''admorlov.ru''-saital.] {{ref-ru}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Orlovan rajon|*]]
