{{Rajon
| Nimi          = Vsevoložskan rajon<br />Всеволожский район
| Znam          = Coat of arms of Vsevolojsky district, Leningrad oblast, Russia.svg
| Flag          = Flag Vsevolozhsky district (Leningrad oblast).svg
| Znam text     = 
| Flag text     = 
| Valdkund      = Venäma
| Pälidn        = Vsevoložsk
| Eläjiden lugu = 398,896
| Year          = 2019
| Pind          = 2,945.00
| Map           = Location of Vsevolozhsky District (Leningrad Oblast).svg
| Map width     = 
}}
'''Vsevoložskan rajon''' ({{lang-ru|Всеволожский район}}) om municipaline ühtnik [[Leningradan agj]]an keskuzpalan päivlaskmas.

Administrativine keskuz om [[Vsevoložsk]]-lidn, mülüb rajonha vspäi 2006, sijadase [[Piter]]in röunanno.

== Istorii ==
Vsevoložskan rajonan aluz om pandud vl 1936 elokun 19. päiväl [[Leningradan agj]]aha [[Vsevoložsk|Vsevoložskii-žilon]] keskuseks.

Vl 1954 [[Pargolovon rajon]]an küläkundoid ühtištuihe Vsevoložskan rajonanke. Vl 1963 Vsevoložskii-radnikžilo tegihe lidnaks, sidä alištihe agjan tobmudele oikti, no lidnan ispolkomale alištuiba molembad lidn da rajon. Vozil 1998−2006 [[Sertolovo]] oli lidnaks agjan alištusenke. Rajon om olmas nügüdläižiš röunoiš vspäi 2006.

== Geografijan andmused ==
Vsevoložskan rajon om Leningradan agjan keskuztaho. Pind — 2 945 nellikkilometrad. Mecad ottas territorijan koume videndest, ned oma kavag'mecad tobjimalaz. Om [[so]]id 3,6 % rajonan territorijal.

Om röunoid 3 Venäman rajonanke da [[Piter]]inke:
* suvipäivnouzmas [[Leningradan agj]]an [[Kirovskan rajon]]anke;
* suvipäivlaskmas da päivlaskmas [[Piter]]inke;
* lodehes [[Leningradan agj]]an [[Viipurin rajon (Leningradan agj)|Viipurin rajonanke]];
* pohjoižes [[Leningradan agj]]an [[Priozerskan rajon]]anke.

Rajonan päivnouzmaižed randad lainištab [[Ladog]]anjärv. Znamasine jogi om [[Oht (Nevan ližajogi)|Oht]], lankteb [[Neva]]ha. [[Neva]] om rajonan suviröunaks. Znamasižed järved oma [[Lembolovonjärv]], [[Kavgolovonjärv]], [[Hepojärv]] da [[Volojärv]]. Joged da järved mülüdas [[Atlantine valdmeri|Atlantižen valdmeren]] basseinha.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]]), mineraližed [[muju]]d, [[mec]], [[kala]], [[vezi|reskvezi]].

Vspäi 2016 rajonan territorii alajagase 19 municipaližhe ühtnikha: 9 lidnkundha da 10 küläkundha.

== Tobmuz ==
Käskusenandai tobmuz om Ezitajiden Nevondkund (ven. ''Совет депутатов'') 38 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Koval'čuk Ol'ga|Ol'ga Koval'čuk]] radab sen ezimehen da rajonan pämehen vs 2014 sügüz'kun 23. päiväspäi. Ezitajiden Nevondkund valičeb rajonan administracijan pämest.

Vs 2014 redukun 23. päiväspäi [[Dračov Vladimir|Vladimir Dračov]] om valitud konkursan kal't i radab rajonan administracijan pämehen kontraktan mödhe. Edel sidä, vs 2013 tal'vkuspäi, hän oli rajonan administracijan pämehen velgusentäutajaks. Seičeme varapämest abutadas hänele. Koume komitetad, 4 ohjandust, 14 palakundad, 2 sektorad da 2 laudkundad alištudas rajonan administracijale.

== Eläjad ==
Vn 2010 Venäman rahvahanlugemižen mödhe eläjiden lugu oli 260 478 ristitud (ühtenz' sija agjas), vl 2016 — 307 779 ristitud.

Kaik om 154 eländpunktad rajonas, sidä kesken 4 lidnad, 5 lidnanvuittušt žilod, 23 žilod, 11 raudtestancijan žilod, 109 küläd, 2 sijašt.

Toižed sured eländpunktad oma [[Sertolovo]]-lidn (51,1 tuh. rist. vl 2016), [[Murino]]-lidn (49,6 tuh. rist. vl 2019), [[Kudrovo]]-lidn (31,5 tuh. rist. vl 2019), [[Uz' Devätkino]]-külä (16,2 tuh. rist. vl 2016), lidnanvuiččed [[Morozovan nimel nimitadud žilo]] (10,6 tuh. rist. vl 2016), [[Kuz'molovskii]]-žilo (10,0 tuh. rist. vl 2016) i [[Sverdlovan nimel nimitadud žilo]] (9,8 tuh. rist. vl 2016).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 90,3%, [[ukrainalaižed]] — 2,7%, [[vaugedvenälaižed]] — 1,0%, [[armenijalaižed]] — 0,7%, [[totarlaižed]] — 0,7%, [[uzbekalaižed]] — 0,5%, [[suomalaižed]] — 0,4%, toižed rahvahad — 2,7%, rahvahuden ozutandata — 1,0%.

Erased igähižed rahvahad: [[karjalaižed]] — 110 rist. (0,04%), [[estilaižed]] — 81 rist. (0,03%), [[vepsläižed]] — 30 rist. (0,01%).<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 32-33.] {{ref-ru}}</ref>

== Ižanduz ==
Rajonan ižandusen päsarakod oma [[kebnavto]]iden pästand (vhesai 2019 [[Ford Motors]]), renghanpäližiden tehmine ([[Nokian Tyres]]), mecan ümbriradmine, sauvondmaterialiden sarak, cellülozbumagaine tegim, gazanveimtransport (Elizavetinskai KS), sömtegimišt, maižanduz (kazvatadas linduid, maploduid, marjoid), torguind da logistik.

== Homaičendad ==
<references />

== Irdkosketused ==
* [http://www.vsevreg.ru/ Vsevoložskan rajonan oficialine sait (''vsevreg.ru'').] {{ref-ru}}

{{Leningradan agjan rajonad}}

[[Kategorii:Vsevoložskan rajon| ]]
