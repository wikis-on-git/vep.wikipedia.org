{{Venälaižen Federacijan subjekt
|Nimi           = Kostroman agj
|Venälaine nimi = Костромская область
|Flag           = [[Fail:Flag of Kostroma Oblast.svg|150px|Kostroman agjan flag]]
|FSCoA          = [[Fail:Coat of arms of Kostroma Oblast.svg|110px|Kostroman agjan znam]]
|FSMap          = [[Fail:Map of Russia - Kostroma Oblast.svg|300px]]
|FlagLnk        = Kostroman agjan flag
|CoALnk         = Kostroman agjan znam
|FSCtrWhat      = Pälidn
|FSCtrNm        = [[Kostrom]]
|AreaRnk        = 47
|TotArea        = 60211
|WaterPrcnt     = 1.1
|PopRnk         = 67
|Eläjiden lugu  = 654,390
|PopCtDate      = 2015
|PopDens        = 10.87
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Sitnikov Sergei|Sergei Sitnikov]]
|ViceTtl        = Agjan Administracijan pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Bičkov Andrei|Andrei Bičkov]]
|FSAnthem       = 
|Domain         = 
|CadNo          = 44
|MSK            = [[UTC]]+3 ([[MSK]]+0)
}}
'''Kostroman agj''' ([[venäkel'|ven]].: ''Костромская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Kostrom]].

== Keled ==
Valdkundkel' om üks'jäine — [[venäkel']].

== Istorii ==
Kostroman agj om olmas vl 1944 elokun 13. päivälpäi.

Kostroman agjan Päkäskuz<ref>[http://constitution.garant.ru/region/ustav_kostrom/ Kostroman agjan Päkäskusen tekst (constitution.garant.ru).] {{ref-ru}}</ref> om vahvištadud vl 2008 sulakun 17. päiväl Agjan Duman ezitajil, om allekirjutadud gubernatoral sil-žo vodel sulakun 24. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1995 heinkun 7. päiväl.

== Geografijan andmused ==
[[Fail:Relief Map of Kostroma Oblast.png|thumb|left|250px|Kostroman agjan reljefan kart.]]
Agj röunatab [[Kirovan agj]]anke päivnouzmas, [[Alalidnan agj|Alalidnan]] da [[Ivanovon agj|Ivanovon]] agjoidenke suves, [[Jaroslavlin agj]]anke päivlaskmas, [[Vologdan agj]]anke pohjoižes. Kostroman agj om mererandatoi.

Pind om 60 211 km², sidä kesken [[mec]] otab 62%. Surembaine jogi om [[Volg]] sen järedoiden huriden ližajogidenke ([[Kostrom (jogi)|Kostrom]], [[Unž]] da [[Vetlug (jogi)|Vetlug]]). Jogiden tobj pala mülüb [[Kaspijan meri|Kaspijan meren]] basseinha, vaiše erased pened joged agjan lodehes da pohjoižpäivnouzmas mülüdas [[Jävaldmeri|Jävaldmeren]] basseinha. Surembaine ratud vezišt om [[Gor'kijan vezivaradim]]. Surembaižed järved oma [[Galičunjärv]] (75,4 km²) da [[Čuhlomanjärv]] (48,7 km²).

Reljef om kukhikaz. [[Pohjoižed Uvalad]]-kukkazsel'g vedase agjan pohjoižpalas. Korktembaine čokkoim om [[Galičun da Čuhloman ülüz|Galičun da Čuhloman ülüden]] nimetoi taho (292 m) agjan lodehes.

Klimat om [[ven vö|ven]] kontinentaline. Heinkun keskmäine lämuz om +18°C, vilukun kesklämuz om -12°C. Paneb sadegid 600 mm vodes.

Londuseližed varad oma [[šoidkivi|palab šoidkivi]], [[fosfor|fosforitad]], [[sauvondmaterialad]] ([[mouckivi]], [[savi|saved]], [[lete|letked]]), [[reskvezi]].

== Tobmuz ==
[[Fail:Oblast-government-kostroma.jpg|thumb|right|250px|Agjan Administracijan pert' [[Kostrom]]as.]]
Agjan pämez' nimitase gubernatoraks. [[Sitnikov Sergei|Sergei Sitnikov]] radab gubernatoran vs 2012 sulakun 28. päiväspäi. Hänen valdatusiden strok om viž vot, enamba kaht strokud jäl'geten ei sa. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Üks' ezmäine varagubernator da viž muite varagubernatorad oma hänele abhu.

Kostroman agjan üks'kodine parlament om Agjan Dum. Kaik rahvaz valičeb sen 36 ezitajad videks vodeks. [[Bičkov Andrei|Andrei Bičkov]] radab Agjan Duman ezimeheks vs 2005 tal'vkun 29. päiväspäi nelländen strokun (koumanden strokun jäl'geten).

Radonoigendai tobmuz om Kostroman agjan Administracii. Agjan departamentad, ohjandused, inspekcijad da komitetad alištudas Administracijale.

Järgvaličendad Agjan Dumha oliba vl 2015 sügüz'kun 13. päiväl. Gubernatorad valitihe sil-žo päiväl, [[Sitnikov Sergei|nügüdläine gubernator]] sai vägestust ezmäižel tural 65,62% änid satusenke da radab kahtenden strokun.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 667 562 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' eläi kümnespäi om lidnalaine.

Agjas om [[Kostroman agjan lidnad|kaks'toštkümne lidnad]] da 7 lidnanvuittušt žilod. El ole toižid surid lidnoid. Vl 2015 kaik om 8 eländpunktad enamba mi 10 tuh. eläjidenke.

Rahvahad (enamba 0,3% vl 2010): [[venälaižed]] (93,2%), [[ukrainalaižed]] (0,9%), [[totarlaižed]] (0,3%), toižed — 2,1%, rahvahuden ozutandata — 3,5%.

== Homaičendad ==
<references />

== Irdkosketused ==
* [http://www.head.adm44.ru/ Kostroman agjan gubernatoran oficialine sait.] {{ref-ru}}
* [http://www.adm44.ru/ Kostroman agjan tobmuden aluskundoiden (Administracijan) oficialine portal.] {{ref-ru}}
* [http://www.kosoblduma.ru/ Kostroman agjan Duman oficialine sait.] {{ref-ru}}

{{Kostroman agjan lidnad}}
{{Venälaižen Federacijan subjektad}}

[[Kategorii:Kostroman agj| ]]
