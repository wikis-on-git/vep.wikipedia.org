{{Venälaižen Federacijan subjekt
|Nimi           = Kostroman agj
|Venälaine nimi = Костромская область
|Flag           = [[Fail:Flag of Kostroma Oblast.svg|150px|Kostroman agjan flag]]
|FSCoA          = [[Fail:Coat of arms of Kostroma Oblast.svg|110px|Kostroman agjan znam]]
|FSMap          = [[Fail:Map of Russia - Kostroma Oblast.svg|300px]]
|FlagLnk        = Kostroman agjan flag
|CoALnk         = Kostroman agjan znam
|FSCtrWhat      = Pälidn
|FSCtrNm        = [[Kostrom]]
|AreaRnk        = 47
|TotArea        = 60211
|WaterPrcnt     = 1.61
|PopRnk         = 67
|Eläjiden lugu  = 643,324
|PopCtDate      = 2018
|PopDens        = 10.68
|GDPRnk         = 72
|GDP            = 160,7
|GDPCtDate      = 2016
|GDP(PPP)       = 247,3
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Sitnikov Sergei|Sergei Sitnikov]]
|ViceTtl        = Agjan Administracijan pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Anohin Aleksei|Aleksei Anohin]]
|FSAnthem       = 
|Domain         = 
|CadNo          = 44
|MSK            = [[UTC]]+3 ([[MSK]]+0)
}}
'''Kostroman agj''' ({{lang-ru|Костромская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Kostrom]].

== Keled ==
Valdkundkel' om üks'jäine — [[venäkel']].

== Istorii ==
Kostroman agj om olmas vs 1944 elokun 13. päiväspäi.

Kostroman agjan Päkäskuz<ref>[http://constitution.garant.ru/region/ustav_kostrom/ Kostroman agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2008 17. päiväl sulakud Agjan Duman ezitajil, om allekirjutadud gubernatoral sen-žo vodel 24. päiväl sulakud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1995 7. päiväl heinkud.

== Geografijan andmused ==
[[Fail:Relief Map of Kostroma Oblast.png|thumb|left|250px|Kostroman agjan reljefan kart.]]
Agj röunatab [[Kirovan agj]]anke päivnouzmas, [[Alalidnan agj|Alalidnan]] da [[Ivanovon agj|Ivanovon]] agjoidenke suves, [[Jaroslavlin agj]]anke päivlaskmas, [[Vologdan agj]]anke pohjoižes. Kostroman agj om mererandatoi.

Pind om 60 211 km², sidä kesken [[mec]] otab koume videndest. Znamasine jogi om [[Volg]] sen järedoidenke huridenke ližajogidenke ([[Kostrom (jogi)|Kostrom]], [[Unž]] da [[Vetlug (jogi)|Vetlug]]). Jogiden tobj pala mülüb [[Kaspijan meri|Kaspijan meren]] basseinha, vaiše erased pened joged agjan lodehes da pohjoižpäivnouzmas mülüdas [[Jävaldmeri|Jävaldmeren]] basseinha. Kaikiš suremb ratud vezišt om [[Gor'kijan vezivaradim]]. Znamasižed järved oma [[Galičunjärv]] (75,4 km²) da [[Čuhlomanjärv]] (48,7 km²).

Reljef om kukhikaz. [[Pohjoižed Uvalad]]-kukkazsel'g vedase agjan pohjoižpalas. Kaikiš korktemb čokkoim om [[Galičun da Čuhloman ülüz|Galičun da Čuhloman ülüden]] nimetoi taho (292 m) agjan lodehes.

Klimat om [[ven vö|ven]] kontinentaline. Heinkun keskmäine lämuz om +18 C°, vilukun lämuz om −12 C°. Paneb sadegid 600 mm vodes.

Londuseližed varad oma [[šoidkivi|palab šoidkivi]], [[fosfor|fosforitad]], [[sauvondmaterialad]] ([[mouckivi]], [[savi|saved]], [[lete|letked]]), [[vezi|reskvezi]].

== Tobmuz ==
[[Fail:Oblast-government-kostroma.jpg|thumb|right|250px|Agjan Administracijan pert' [[Kostrom]]as.]]
Agjan pämez' nimitase gubernatoraks. [[Sitnikov Sergei|Sergei Sitnikov]] radab gubernatoran vs 2012 sulakun 28. päiväspäi. Hänen valdatusiden strok om viž vot, enamba kaht strokud jäl'geten ei sa. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Üks' ezmäine varagubernator da viž muite varagubernatorad oma hänele abhu.

Kostroman agjan üks'kodine parlament om Agjan Dum. Kaik rahvaz valičeb sen 36 ezitajad videks vodeks. [[Anohin Aleksei|Aleksei Anohin]] radab Agjan Duman ezimeheks vs 2015 redukun 7. päiväspäi.

Radonoigendai tobmuz om Kostroman agjan Administracii. Agjan departamentad, ohjandused, inspekcijad da komitetad alištudas Administracijale.

Agjan Duman ühtnijoiden järgenduseližed valičendad oliba vn 2015 13. päiväl sügüz'kud (6. kucund). Valitihe gubernatorad sil-žo päiväl, [[Sitnikov Sergei|nügüdläine gubernator]] sai vägestust ezmäižel tural 65,62% änid satusenke da radab kahtenden strokun.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 667 562 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' eläi kümnespäi om lidnalaine.

Kaik om [[Kostroman agjan lidnad|kaks'toštkümne lidnad]] agjas da 7 lidnanvuittušt žilod. El ole toižid järedoid lidnoid. Vl 2017 kaik oli 8 eländpunktad enamba mi 10 tuh. eläjidenke.

Rahvahad (enamba 0,3% vl 2010): [[venälaižed]] — 93,2%, [[ukrainalaižed]] — 0,9%, [[totarlaižed]] — 0,3%, toižed rahvahad — 2,1%, rahvahuden ozutandata — 3,5%.

== Homaičendad ==
<references />

== Irdkosketused ==
* [http://www.head.adm44.ru/ Kostroman agjan gubernatoran oficialine sait (''head.adm44.ru'').] {{ref-ru}}
* [http://www.adm44.ru/ Kostroman agjan tobmuden aluzkundoiden (Administracijan) oficialine portal (''adm44.ru'').] {{ref-ru}}
* [http://www.kosoblduma.ru/ Kostroman agjan Duman oficialine sait (''kosoblduma.ru'').] {{ref-ru}}

{{Kostroman agjan lidnad}}
{{Venälaižen Federacijan subjektad}}

[[Kategorii:Kostroman agj| ]]
