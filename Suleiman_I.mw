{{1000}}
{{Personalii}}
[[Fail:Territorial changes of the Ottoman Empire 1566.jpg|thumb|left|250px|Osmanan imperijan territorii oli kaikiš suremb Suleimanan I ohjandusen jäl'gmäižel vodel.]]
'''Suleiman I Čomakulu''' vai '''Suleiman Kanuni''' ([[osmanan kel'|osm]].: سلطان سليمان اول  ''Süleymân-ı evvel''; nüg. {{lang-tr|I. Süleyman}}, ''Kanunî Sultan Süleyman'' vai ''Muhteşem Süleyman''; sünd. 6. kül'mku 1494, [[Trabzon]], [[Osmanan imperii]] — kol. 6. sügüz'ku 1566, läz [[Sigetvar]]-lidnust, [[Mad'jaranma|Mad'jaranman kunigahuz]], Osmanan imperii) oli [[Osmanan imperii|Osmanan imperijan]] 10nz' sultan, ohjanzi vn 1520 sügüz'kun 22. päiväspäi surmhasai. Om kaikiš tutabamb [[Osmanad|Osmanoiden]] dinastijaspäi.

Suleiman Ezmäine tuli valdištmele 26-voččel i jätksi ičeze [[Selim I]]-tatan sodoid. Kaik tegi 13 sodamatkoid. Kaikenaigaižed sodad Mad'jaranmas augotihe hänen londoišpäi. Voz' voden jäl'ghe Läheližen Päivnouzmman da Pohjoižen Afrikan ogibalad territorijad kändihe Osmanan imperijan vassaloikš. Anastandan onetomad naprindad oliba Bavarijas, Čehijas, Venän territorijal, Mal'tan sarel. Sur'kulu laivišt laski anastada äjid sarid [[Keskmeri|Keskmeren]] päivnouzmas, otta [[Rusked meri|Rusttad mert]] portugalijalaižil lühüdaks aigaks.

Suleiman I oli tiran, borcui korrupcijanke, no sauvoi školoid-ki, kirjuti runoid, oli mel'dünu juvelirtöihe. Nell' naložnicad oli sultanal. Koume heišpäi sündutiba sultanale kibukahid poigid, kudambad koliba vagahaižil völ. Naind sädihe vaiše ühtenke — navedijoidenke Hürrem-naložnicanke, tetab Roksolana-nimenke Evropas. Viž poigad da üks' tütär sabustiba täuz'igäižut, heišpäi kaik päiči ühtes poigas oliba Hürreman lapsikš.

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Osmanan imperii]]
[[Kategorii:Osmanad]]
[[Kategorii:Monarhad]]
[[Kategorii:Osmanan imperijan runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Trabzonha]]
