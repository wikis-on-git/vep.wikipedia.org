{{Eländpunkt
 | Nimi = Skovorodino<br />Сковородино
 | Lidnanznam = Skovorod.gif
 | Flag = 
 | Lidnanznam text = Skovorodinon lidnanznam
 | Flag text = 
 | Valdkund = Venäma
 | Eläjiden lugu = 9,231
 | Voz' = 2018
 | Pind = 22
 | Fail = Вокзал Сковородино.JPG
 | Pämez' = Tat'jana Bezuglova<br />(tal'vku 2014—)
 | Telefonkod = +7-41654-xx-xxx
 | Avtokod = 28
 | Aigvö = [[UTC]]+9 (MSK+6)
}}
'''Skovorodino''' ({{lang-ru|Сковородино}}) om [[Venäma]]n lidn da lidnankund [[Amuran agj]]an päivlaskmas. Se om [[Skovorodinon rajon]]an administrativine keskuz da üks'jäine lidn.

== Istorii ==
Eländpunktan aluz om pandud vl 1908 kuti ''Zmeinii-žilo'' ({{lang-ru|посёлок Змеиный}}) raudtestancijanno [[Transsib]]al. Vl 1909 udesnimitihe sidä, i vhesai 1911 žilon nimi oli ''Never-1''. Vozil 1911−1938 eländpunktan nimi oli ''Ruhlovo'', ühtenzoituzteiden Ruhlovan Sergein-ministran kanzannimen mödhe, hän ajeli žilho. Lidnanvuitte žilo sai lidnan statusad vl 1927. Om nimitadud nügüdläižikš vn 1938 16. päiväl tal'vkud žilon nevondkundan ezmäižen Afanasii Skovorodin-ezimehen mödhe, japonižed interventad amptihe händast vn 1920 uhokus.

Skovorodino šingotase transportsol'meks: raudtesol'm, «Päivnouzmaine Sibir' — Tün' valdmeri»-kivivoinveim.

== Geografijan andmused ==
Lidn sijadase Sur' Never-jogen ([[Amuranjogi|Amuran]] hura ližajogi) randal, 400 m ü.m.t. keskmäižel korktusel. Matkad [[Kitai]]n valdkundröunhasai om 60 km suvhe, [[Blagoveščensk (Amuran agj)|Blagoveščenskhasai]] om 480 km suvipäivnouzmha orhal, 650 km raudtedme vai «Amur»-avtotedme. Lähembaine lidn om [[Tind]] 140 km pohjoižhe orhal, 185 km avtotedme vai raudtedme.

Pen' Lesnoi-žilo ({{lang-ru|Лесной}}, 332 rist. vl 2018) mülüb lidnankundha Skovorodinon ližaks. Lidnankundan pind — 740,84 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 9 564 ristitud, rajonan ristitišton koumandez. Kaikiš suremb lidnan ristitišt oli 14 100 eläjad vozil 1992−1996. Motoambujan sodajoukun lähtend kucui depopuläcijad.

== Irdkosketused ==
* [http://admskovorodino.ru/ Lidnan tobmuden aluzkundoiden oficialine sait (''admskovorodino.ru'').] {{ref-ru}}
* [http://www.skovorodino.ru/rule/muob/skovorodino.php Municipaližen «Skovorodino-lidn»-ühtnikan lehtpoled Skovorodinon rajonan tobmuden aluzkundoiden saital (''skovorodino.ru'').] {{ref-ru}}
{{Commons|Category:Skovorodino}}

{{Amuran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Amuran agjan lidnad]]
[[Kategorii:Skovorodinon rajon|*]]
