{{Eländpunkt
 | Nimi = Ivangorod<br />Ивангород
 | Lidnanznam = Coat of Arms of Ivangorod (Leningrad oblast).png
 | Flag = Flag of Ivangorod.png
 | Lidnanznam text = Ivangorodan lidnanznam
 | Flag text = Ivangorodan flag
 | Valdkund = Venäma
 | Eläjiden lugu = 10,453
 | Voz' = 2018
 | Pind = 7.7
 | Fail = Ivangorod castle viewn from Narva castle.jpg
 | Pämez' = Viktor Karpenko<br />(semendku 2016—)
 | Telefonkod = +7-81375-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Ivangorod''' ({{lang-ru|Ивангород}}, {{lang-et|Jaanilinn}}, {{lang-fi|Ivangorod / Iivananlinna}}) om [[Venäma]]n lidn da lidnankund [[Leningradan agj]]an suvipäivlaskmas, mülüb [[Kingiseppan rajon]]ha. Valdkundröunan zon, tulend dokumentan mödhe.

== Istorii ==
Panihe eländpunktan alust Venäman [[Ivan III Sur']]-carin käskön mödhe vl 1492 kuti valdkundan ezmäine lidnuz da torguindmeriport Baltijan meren randanno, nimitihe carin oiktastuseks. Vll 1581−1590 i 1612−1704 oli [[Ročinma]]n palaks. Udessaudud lidnuz om kaičenus tähäsai. 19. voz'sadal i 20. voz'sadan ezmäižel polel mainitase kuti [[Narv (lidn)|Narvanlidnan]] pala oiktal randal. Vll 1919 — kül'mku 1944 oli ripmatoman [[Estinma]]n palaks. Vl 1947 sai radnikžilon statusad [[Venäman NFST|Venäman NFST:s]]. Anttihe lidnan statusad vn 1954 28. päiväl redukud.

Lidn šingotase [[Narvan GES|Narvan GES:al]] (vspäi 1955), lämuzmašiništon tegimel, džutpölvhanfabrikal i avtoveimiden edheotandal.

== Geografijan andmused ==
Lidn sijadase [[Narv (jogi Estinman i Venäman röunoiš)|Narv-jogen]] oiktal randal i GES:an kanalan randoil, 32 m ü.m.t. keskmäižel korktusel, [[Kingiseppan rajon]]an päivlaskmas. Matkad [[Kingisepp]]hasai om 22 km päivnouzmha orhal, raudtedme vai avtol. Ivangorod seižub «Piter — Tallidn»-raudtejonol i avtotel. Lähembaine lidn om [[Narv (lidn)|Narv]] (Estinma) ani päivlaskmas, jogen taga. Koume kontrol'punktad om valdkundröunal: avtosildanno, raudtesildanno i jaugnikoiden sildanno. Raudtestancii nimitase ''Ivangorod-Narvskii''.

Pähkimmähut-külä ({{lang-ru|Ореховая Горка}}, 10 rist. vl 2010) i Popovk-futor (1 rist. vl 2014) mülüdas lidnankundha Ivangorodan ližaks. Lidnankundan pind — 65,04 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 9 854 ristitud, lidnankundan — 9 865 ristitud. Kaikiš suremb lidnan ristitišt oli 14 400 eläjad vl 1959. [[Ortodoksine hristanuskond|Ortodoksižen hristanuskondan]] nell' jumalanpertid om olmas lidnas.

Ivangorodan gumanitariž-tehnine kolledž om professionaližen opendusen aluzkundaks.

== Galerei ==
<gallery mode="packed" heights="125px">
Крепость в Ивангороде...jpg|Ivangorodan lidnuz
234. Ивангород. Церковь Святой Троицы.JPG|Pühän Stroican jumalanpert' (vn 2015 nägu)
4542. Narva hydroelectric station.jpg|[[Narvan GES]] (2015)
Ivangorod art museum 2016.jpg|Ivangorodan čomamahtoine muzei vl 2016
Ivangorod train station.jpg|Raudtestancijan sauvusiden kompleks (2011)
</gallery>

== Homaičendad ==
<references />

== Irdkosketused ==
* [http://ivangorod.ru/ Lidnankundan tobmuden aluzkundoiden oficialine sait (''ivangorod.ru'').] {{ref-ru}}
{{Commons|Category:Ivangorod}}

{{Leningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Kingiseppan rajon]]
