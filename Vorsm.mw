{{Eländpunkt
 | Nimi = Vorsm<br/>Ворсма
 | Lidnanznam =
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 10,630
 | Voz' = 2016
 | Pind = 22.78
 | Fail = Vorsma.JPG
 | Pämez' = 
 | Telefonkod = +7-83171-x-xx-xx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Vorsm''' ([[venän kel'|ven]].: ''Ворсма'') om [[Venäma]]n lidn [[Alalidnan agj]]an päivlaskmas.

== Istorii ==
14.-15. voz'sadoil ''Voräs'man tahond'' mainitase. Eländpunkt mainitase ezmäižen kerdan vl 1588 kuti Vorsmankülä (ven.: ''село Ворсма''). Sijaline mahuz om vägitoi, järg savi da savik, i 18. voz'sadaspäi pästtas raudasižid tegesid sijaližes soraudaspäi: raudad, veičed, luklod, tuikutimed, sabläd, medicinine instrument.

Vspäi 1926 Vorsm oli žilon statusanke. Vl 1955 se sai lidnan statusad. [[Nevondkundaline Ühtištuz|NSTÜ:n]] [[veič]]iden enambuz tegihe neciš lidnas. Veičid da medicinižid ladlusid pästtas tähäsai (2 edheotandad). Vspäi 2014 Vorsmad mülütihe Venäman monolidnoiden nimikirjuteshe hüvänke socialiženke olendanke.

Vorsman lidnankund om olmas vspäi 2004, lidn om sen üks'jäižeks eländpunktaks.

== Geografijan andmused ==
Lidn sijadase Kišm-jogen randoil, se om [[Okanjogi|Okan]] oiged ližajogi. Lähembaine lidn om [[Pavlovo]] severziš kilometriš päivlaskmha. Matkad [[Alauz'lidn]]hasai om 62 km pohjoižpäivnouzmha avtotedme. Ühtennimine raudtestancii sijadase 15 km lodeheze lidnaspäi.

== Eläjad ==
Vl 1931 eläjiden lugu oli 6300 ristitud. Kaikiš suremb ristitišt oli vl 1979 — 13 968. Vn 2010 Venäman rahvahanlugemižen mödhe eläjiden lugu oli 11 620 ristitud.

Kaks' keskškolad, čomamahtoiden lapsidenškol, sädamižen lapsidenkeskuz, fizkul'turiž-tervehtamižkompleks, 2 štarglavut, futbolklub stadionanke, [[ortodoksine hristanuskond|ortodoksižen hristanuskondan]] 2 jumalanpertid oma lidnas.

== Homaičendad ==
<references />

{{Alalidnan agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
