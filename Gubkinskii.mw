{{Eländpunkt
 | Nimi = Gubkinskii<br />Губкинский
 | Lidnanznam = Coat of Arms of Gubkinsky (Yamal Nenetsia).png
 | Flag = Flag of Gubkinsky (Yamal Nenetsia).svg
 | Lidnanznam text = Gubkinskijan lidnanznam
 | Flag text = Gubkinskijan flag
 | Valdkund = Venäma
 | Eläjiden lugu = 27,238
 | Voz' = 2017
 | Pind = 35
 | Fail = Губкинский.jpg
 | Pämez' = Andrei Garanin<br />(reduku 2018—)
 | Telefonkod = +7-34936-xx-xxx
 | Avtokod = 89
 | Aigvö = [[UTC]]+5 ([[MSK]]+2)
}}
'''Gubkinskii''' ([[venäkel'|ven]]. i {{lang-tt|Губкинский}}, {{lang-uk|Губкінський}}) om [[Venäma]]n lidn da lidnümbrik [[Jamalan Nenciden avtonomine ümbrik|Jamalan Nenciden avtonomižen ümbrikon]] päivnouzmas. Se om ümbärtud [[Puran rajon]]an territorijal.

== Istorii ==
Eländpunktan aluz om pandud vn 1986 22. päiväl sulakud keskuseks otmaha kävutamižhe [[kivivoi]]n da sen gazan kaikiš pohjoižembiden löudmižsijiden gruppad Päivlaskmaižes Sibiriš. Nimitihe nevondkundaližen Ivan Gubkin-geologan kanzannimen mödhe, hän endusti Päivlaskmaižen Sibirin kivivoid.

Gubkinskii-žilo sai lidnan statusad vl 1996. Se šingotase kivivoin («[[Rosneft']]»-kompanijan «PN-Purneftegaz»-alajaguz) i gazan («[[Gazprom]]») samižel. Vaumitas kivivoin gazad da sadas sišpäi [[benzin]]ad Gubkinskijan gazanümbriradajal tegimel («SiburTümen'Gaz»).

== Geografijan andmused ==
Lidn sijadase [[Päkupur]]-jogen hural randal (542 km pitte, [[Pur]]an hura joginišk), 55 m ü.m.t. keskmäižel korktusel, mectundran zonas. Matkad [[Salehard]]hasai om 512 km lodeheze orhal vai 890 km avtotedme. Lähembaine lidn om [[Tarkosale]] 95 km pohjoižpäivnouzmha avtol. Lähembaine raudtestancii sijadase Purpe-žilos 16 km pohjoižpäivnouzmha.

Gubkinskii om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 23 335 ristitud. Kaikiš suremb lidnan ristitišt oli 27 346 eläjad vl 2016. [[Ortodoksine hristanuskond|Ortodoksižen hristanuskondan]] pühäpert' i [[islam]]an mečet' oma olmas lidnas.

Rahvahad (enamba 0,8% vl 2010): [[venälaižed]] — 60,8%, [[ukrainalaižed]] — 12,0%, [[totarlaižed]] — 7,1%, [[baškiralaižed]] — 3,5%, [[vaugedvenälaižed]] — 2,4%, [[kumikad]] — 1,7%, [[moldovalaižed]] — 1,6%, [[azerbaidžanlaižed]] — 1,0%, [[čuvašalaižed]] — 0,9%, toižed rahvahad — 7,9%, rahvahuden ozutandata — 1,1%.

[[Muravlenko]]n äiprofil'žen kolledžan filial om professionaližen opendusen aluzkundaks.

== Galerei ==
<gallery mode="packed" heights="125px">
Gubkinskiy 2013 09.jpg|Ird lidnas (2013)
Gubkinskiy 2013 08.jpg|Piccerii vl 2013
УдГУ Губкинский.jpg|Udmurtijan valdkundaližen universitetan filial Gubkinskii-lidnas (2015)
Purpe Railway Station 02.jpg|Purpe-žilon raudtestancijanno vl 2013
</gallery>

== Homaičendad ==
<references />

== Irdkosketused ==
* [http://duma.gubadm.ru/ Lidnan Duman oficialine sait (''duma.gubadm.ru:441'').] {{ref-ru}}
* [http://www.gubadm.ru/ Municipaližen «Gubkinskii-lidn»-ühtnikan administracijan informacine sait (''gubadm.ru'').] {{ref-ru}}
{{Commons|Category:Gubkinsky}}

{{Jamalan Nenciden avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jamalan Nenciden avtonomižen ümbrikon lidnad]]
[[Kategorii:Jamalan Nenciden avtonomižen ümbrikon lidnümbrikod]]
