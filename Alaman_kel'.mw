{{10000}}{{A10000}}
[[Fail:Nederlandstaalgebied.png|thumb|right|300px|{{legend|#800000|Alaman kelen nügüd'aigaine leviganduz}}
{{legend|#FF8040|Agjad, kus alaman kel' oli levitadud ende}}
{{legend|#FF0000|[[Alasaksonijan kel'|Alagermanijan]] dialektad}}]]
'''Alaman kel'''' (vai '''Niderlandan kel'''', '''Gollandijan kel''''; ičeze nimitused: ''de Nederlandse taal'', ''het Nederlands'') om germanižen gruppan [[indoevropižed keled|indoevropine kel']].

Reguliruindorganizacii — Alaman kel'ühtištuz (''Nederlandse Taalunie, NTU'') radab vspäi 1980, sijadase [[Hag]]as (Alamad). Kirjankel' nimitase ''Standaardnederlands''.

== Leviganduz ==
Alaman kel' om valdkundkel' [[Alamad|Alamaiš]] ([[alamalaižed]]), [[Bel'gii|Bel'gijas]] ([[flamandijalaižed]]), [[Surinam]]as. Mugažo se om [[Evropan Ühtištuz|EÜ:n]] üks' oficialižiš kelišpäi. [[Indonezii|Indonezijan]] erased rauhad mehed mušttas kel't.

Pagižijoiden lugu kuti kodikel' — 24 mln ristituid (2016), kuti kodikel' i kahtenz' kel' — 29 mln pagižijoid.

Edel 1925. vot lugetihe [[afrikaans]]-kel't alaman kelen paginaks, om levitadud [[Suviafrikan Tazovaldkund]]as.

== Istorii ==
Kel' libui mererandaližiden [[frankad (ravhaz)|frankoiden]] kelespäi, mitte sündui ezisaksan kelespäi. Lähembaižed heimkeled oma [[amuižanglijan kel'|amuižanglijan]], [[frizan kel'|frizan]] i [[alasaksonijan kel'|alasaksonijan]] keled.

Alaman kelen istorii zavodiše vll 450−500, konz se erištui [[frankan kel'|frankan]] kelespäi konsonantoiden kahtenden saksan sirdusen pordos. Oli amuižalaman keleks 12. voz'sadan keskhesai, sid' keskalaman keleks 16. voz'sadahasai. Nügüd'aigaine versii lugese vspäi 1500. Kelen standartizacijan ezmäižed naprindad oliba tehtud keskaigaižen Burgundijan gercogan käskuzkundal ([[Dižon]]) i Lüteran Biblijan kändusel vl 1526 ([[Antverpen]]). Vll 1636−1637 Alamaiden Valdkundaline Biblii om pästtud [[Leiden]]ha, se oti Gollandijan lidnoiden paginoid aluzeks i oli sel'ged Alamaiden kaikiden agjoiden eläjile.

Vl 1804 Matteis Sigenbek-professor publikoiči alaman kelen orfografijan ohjandimid, ned oliba velgusižed voz'sadan pol't. Käskuz kirjankeles (''Wet schrijfwijze Nederlandsche taal'') om vahvištadud Bel'gijas vl 1946, Alamaiš vl 1947, i pani oficialižen orfografijan alusid.

== Lugusanad ==
* '''één''' — üks' 
* '''twee''' — kaks' 
* '''drie''' — koume 
* '''vier''' — nell' 
* '''vijf''' — viž 
* '''zes''' — kuz' 
* '''zeven''' — seičeme 
* '''acht''' — kahesa 
* '''negen''' — ühesa 
* '''tien''' — kümne
* '''twintig''' — kaks'kümne
* '''dertig''' — koumekümne
* '''honderd''' — sada
* '''duizend''' — tuha

== Frazad ==
* Welkom! – Tervhen!
* Wat is je naam? – Kut sindai kuctas?
* Waar kom je vandaan? – Kugalaine oled?
* Waar woon je? – Kus sinä eläd?
* Tot ziens! / Vaarwel! – Nägemižhesai!
* Dank je wel! / Bedankt. – Kitän.

== Homaičendad ==
<references />

== Irdkosketused ==
* [http://www.ethnologue.com/show_language.asp?code=nld Alaman kel' ''ethnologue.com''-saital.] {{ref-en}}

{{stub}}
[[Kategorii:Alaman kel'| ]]
[[Kategorii:Keled i dialektad kirjamišton mödhe]]
[[Kategorii:Alamaiden keled]]
[[Kategorii:Bel'gijan keled]]
[[Kategorii:Surinaman keled]]
