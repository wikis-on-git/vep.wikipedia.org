{{Eländpunkt
 | Nimi = Novoržev<br />Новоржев
 | Lidnanznam = Coat of Arms of Novorzhev (Pskov oblast).png
 | Flag = 
 | Lidnanznam text = Novorževan lidnanznam
 | Flag text = 
 | Valdkund = Venäma
 | Eläjiden lugu = 3,296
 | Voz' = 2017
 | Pind = 8.6
 | Fail = Novorzhev asv2018-07 img1.jpg
 | Pämez' = Lübov' Stolärova<br />(reduku 2015—)
 | Telefonkod = +7-81143-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Novoržev''' ({{lang-ru|Новоржев}}) om [[Venäma]]n lidn da lidnankund [[Pskovan agj]]an keskuzpalan suves. Se om [[Novorževan rajon]]an administrativine keskuz.

== Istorii ==
18. voz'sadal amuine eländpunkt nimitihe ''Aršo-pagast:aks'' ({{lang-ru|погост Аршо}}). Sirdihe sihe makundan keskust Tarabošsijantaguine-lidnusespäi, kudamb sijazihe 90 km suvhe järven sarel, 12 km nüg. [[Pustošk]]-lidnaspäi. Anttihe makundan lidnan statusad vl 1777 i panihe ''Novoržev:aks'' vanhan muretud Rževan Pall'az-lidnusen ({{lang-ru|Ржева Пустая}}) nimen mödhe, vanhan lidnusen jändused sijadasoiš mecas 50 km suvhe Podorževk-külänno.

Lidn oli okkupiruidud nacistižen [[Germanijan imperii|Germanijan imperijan]] sodavägil [[Toine mail'man soda|Toižen mail'man sodan]] aigan, vozil 1941 (17. heinku) — 1944 (29. uhoku). Vspäi 2002 avaitihe monumentad lidnas alusenpanijale [[Ekaterina II]]-imperatornaižele.

== Geografijan andmused ==
Lidn sijadase peniden Oršo- ({{lang-ru|Оршо}}, 2,7 km²) i Rosco- ({{lang-ru|Росцо}}) järviden keskes, Oršo-järven suvipäivlaskmaižel randal ([[Sur' (jogi)|Sur'-jogen]] oigedpol'ne bassein), Bežanican ülüden pohjoižen pautkenno, 75 m ü.m.t. keskmäižel korktusel. Järved ühtenzoitasoiš kanalal, se jägab lidnad poleti. Matkad [[Pskov]]hasai om 105 km lodeheze orhal vai 140 km avtotedme. Lähembaine [[Opočk]]-lidn om 54 km suvipäivlaskmha orhal vai 62 km avtotedme.

Novoržev om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 3 695 ristitud, rajonan ristitišton kaks' videndest. Kaikiš suremb ristitišt oli 5 100 eläjad vl 1992.

Ižandusen päedheotandad oma leibtegim, elektroveimiden pästandan edheotand. Turizm šingotase, om äi istorijan mel'heižtahoid i muzejid lidnas da rajonas: pühäpertid, usadibad puištoidenke, jäl'gmäižen sodan muštnikad. «[[Pskov]] — [[Velikije Luki]]»-avtoten üks' variantaspäi läbitab lidnad.

== Galerei ==
<gallery mode="packed" heights="125px">
Novorzhev asv2018-07 img2.jpg|Lidnan da sen rajonan administracijan sauvuz (2018)
Novorzhev asv2018-07 img3.jpg|Valdkundaližiden aluzkundoiden pert' vl 2018 (valdkundmaksoiden inspekcii, penziifond, socialižen holitusen keskuz)
Novorzhev asv2018-07 img4.jpg|Venäman počtan ofis (2018)
Novorzhev asv2018-07 img8.jpg|Avtotesild kanalas päliči, vn 2018 nägu
</gallery>

== Homaičendad ==
<references />

== Irkosketused ==
* [http://gorodnovorzhev.ru/ Lidnan tobmuden aluzkundoiden oficialine sait (''gorodnovorzhev.ru'').] {{ref-ru}}
* [http://novorzhev.reg60.ru/poselenija/novorzhev Lidnankundan lehtpoled Novorževan rajonan tobmuden saital (''novorzhev.reg60.ru'').] {{ref-ru}}
{{Commons|Category:Novorzhev}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Novorževan rajon|*]]
