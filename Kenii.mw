{{Valdkund
| Nimi = Kenijan Tazovaldkund<br />Jamhuri ya Kenya <small>(suahili)</small><br />Republic of Kenya <small>(angl.)</small>
| Valdkundznam = Coat of arms of Kenya.svg
| Flag = Flag of Kenya.svg
| Valdkundznam text = Kenijan valdkundznam
| Flag text = Kenijan flag
| Pälidn = Nairobi
| Eläjiden lugu = 44,037,656<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce (Census.gov).] {{ref-en}}</ref>
| Voz' = 2013
| Pind = 580,367<ref name="ciake">[https://www.cia.gov/library/publications/the-world-factbook/geos/ke.html Kenya. — Mail'man faktoiden kirj. — Cia.gov.] {{ref-en}}</ref>
| Kart = LocationKenya.svg
| Kel' = [[suahili]], [[anglijan kel'|anglijan]]
| Valdkundan pämez' = [[Keniata Uhuru|Uhuru Keniata]]
| Päministr = [[Ruto Uil'jam Samoei|Uil'jam Samoei Ruto]]
| Religii = [[hristanuskond]], [[paganuz]], [[islam]]
| Valüt = [[kenijan šilling]] (KES)
| Internet-domen = [[.ke]]
| Telefonkod = +254<ref>[[Tanzanii|Tanzanijas]] da [[Ugand]]aspäi telefonkod +005 om.</ref>
| Aigvö = [[UTC]]+3
}}
'''Kenii''' ([[suahili]]kš da [[anglijan kel'|anglijaks]]: ''Kenya''), täuz' oficialine form — '''Kenijan Tazovaldkund''' ([[suahili]]kš: ''Jamhuri ya Kenya'', [[anglijan kel'|angl.]]: ''Republic of Kenya''), om valdkund [[Päivnouzmaine Afrik|Päivnouzmaižes Afrikas]]. Sen pälidn da kaikiš suremb lidn om [[Nairobi]].

== Istorii ==
Vl 1963 tal'vkun 12. päiväl Kenii tedoti ripmatomudes [[Sur' Britanii|Sures Britanijaspäi]].

Jäl'gmäine Konstitucijan udištamine oli vl 2010 elokun 27. päiväl, se vahvištadud kaiken rahvahan referenduman satusiden mödhe (67% «za»-änid) da vajehti vn 1963 ripmatomuden Konstitucijad.

== Geografijan andmused ==
[[Fail:Kenya Topography.png|thumb|left|250px|Kenijan topografine kart.]]
Kenii om mavaldkundröunoiš [[Efiopii|Efiopijanke]] pohjoižes (röunan piduz — 861 km), [[Somali]]nke päivnouzmas (682 km), [[Tanzanii|Tanzanijanke]] suvipäivlaskmas (769 km), [[Ugand]]anke päivlaskmas (933 km) da [[Suvisudan]]anke lodehes (232 km). Ühthine röun kuivmadme — 3477 km. Kenijan suvipäivnouzmaižed randad lainištab [[Indine valdmeri]] 536 km randanpirdanke<ref name="ciake"/>.

[[Kenijan mägišt]] levigandeb man keskuses. Valdkundan kaikiš korktemb čokkoim om [[Kenii (mägi)|Kenii]]-mägi, 5199 m meren pindan päl, toine surtte Afrikan pindal [[Kilimandžaro]]-mägen jäl'ghe. Surembaine afrikaine [[Viktorii (järv)|Viktorii]]-järv om valkundan päivlaskmaižel röunal. Järed pit'kač [[Rudol'f (järv)|Rudol'f (Turkan)]]-järv sijadase man lodehes. Kaks' surt joged om Kenijas: [[Tan (jogi, Kenii)|Tan]] (800 km pitte) da [[Ivaso Njiro]] (700 km).

Klimat om [[ekvatorialine vö|ekvatorialine]] mererandpolel da läz [[Viktorii (järv)|Viktorii]]-järved, räk da kuiv man südäimes, [[ven vö|ven]] klimat om mägil. [[Ekvator]] läbitab man kesktahod da jagab sidä ani poleti.

Kenijas om enamba 60 nacionaližid puištoid da [[kel'dtaho]]id, a kaiked om 329 [[kaitud londuseline territorii|kaitud londuselišt territorijad]].

Londuseližed pävarad oma [[kivivoi]], [[kuld]], [[cink]], [[rubin]]ad, [[barit]]ad; toižed oma [[mouckivi]], [[sod (substancii)|sod]], [[špat]], [[sauvondgips]].

== Tobmuz ==
[[Fail:State House Nairobi.jpg|thumb|right|250px|''State House'' («Valdkundan pert'») om prezidentan rezidencii [[Nairobi]]š, saudud vl 1907.]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden ezitajiden sistemanke.

Valdkundan da ohjastusen pämez' om prezident ([[suahili]]kš: ''Rais wa Jamhuri ya Kenya'') (rahvaz valičeb händast 5 vodeks). Hän-žo om Kenijan ičtazkaičendvägiden päkäsknik.

Parlament om kaks'kodine. Üläkodi om Senat, 67 ühtnijad valitas 5 vodeks (47 heišpäi municipaližed nevondkundad valitas, 16 našt panese politižil partijoil; 1 mez' da 1 naine norištospäi; 1 mez' da 1 naine invalidoišpäi). Alakodi om Nacionaline Suim (suah. ''Bunge''), sen 349 ühtnijad valitas 5 vodeks (290 — rahvaz änestab, 47 našt kaikuččes ümbrikospäi, 12 — partijoišpäi valutud rahvahal proporcijas). Molembiden Kodiden ezimehed (''spikerad'') oma oficialitomad personad, ei mülütagoi parlamentan ühtnijoiden luguhu.

Järgvaličendad oliba vl 2013 keväz'kun 4. päiväl. Kenijas om generaližiden valičendoiden vero. Kaikid änestadas ühthe kerdha videks vodeks: prezidentad, parlamentan kandidatoid da erasid toižid.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kenijan administrativiž-territorialine jagand]].''

Kenii alajagase 47 ümbrikho (ühtes [[Nairobi]]-pälidnan da [[Mombas]]-lidnan ümbrikoidenke). Ümbrikod alajagase valičendümbrikoihe (niid om 290).

== Eläjad ==
Kenijas elädas [[kenijalaižed]].

Toižed järedad lidnad (enamba 250 tuh. ristitud vn 2009 rahvahanlugemižen mödhe<ref>[https://www.opendata.go.ke/Population/2009-Census-Vol-1-Table-3-Rural-and-Urban-Populati/e7c7-w67t/1 2009 Census Vol 1 Table 3 Rural and Urban Population. — Opendata.go.ke.] {{ref-en}}</ref>, surembaspäi penembha): [[Mombas]], [[Kisumu]], [[Nakuru]], [[Eldoret]], [[Kenanč]]. Vl 2009 oli 100 lidnad enamba 30 tuh. ristitištonke Kenijas.

== Ižanduz ==
Kenijan päeksport om [[čai]], [[änik]]od, [[kivivoi]], [[kofe]]; toine eksport — [[muil]] da [[peroksikarbonatad]], [[sobad]], [[reaktivine lendim|reaktivižed lendimed]].

== Homaičendad ==
<references />

== Irdkosketused ==
* [http://www.president.go.ke/ Kenijan prezidentan oficialine sait.] {{ref-en}}
* [http://www.parliament.go.ke/ Kenijan parlamentan oficialine sait.] {{ref-en}}
* [http://www.museums.or.ke/ Kenijan muzejiden informacine sait.] {{ref-en}}

{{Commons|Kenya}}
{{Afrik}}

[[Kategorii:Kenii| ]]
