{{Eländpunkt
 | Nimi = Alapajevsk<br/>Алапаевск
 | Lidnanznam = Coat of Arms of Alapaevsk (Sverdlovsk oblast).png
 | Flag = Flag of Alapaevsk (Sverdlovsk oblast).jpg
 | Lidnanznam text = Alapajevskan lidnanznam
 | Flag text = Alapajevskan flag
 | Valdkund = Venäma
 | Eläjiden lugu = 36,951
 | Voz' = 2021
 | Pind = 25
 | Fail = 
 | Pämez' = Saigid Bilalov<br />(tal'vku 2018—)
 | Telefonkod = +7-34346-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Alapajevsk''' ({{lang-ru|Алапаевск}}) om [[Venäma]]n lidn [[Sverdlovskan agj]]as. Se om municipaližen «Alapajevsk-lidn»-ühtnikan (lidnümbrikon) administrativine keskuz.

== Istorii ==
Eländpunkt mainitase ezmäižen kerdan vl 1639 kuti ''Alapajih-külä'' ({{lang-ru|деревня Алапаиха}}) ühtennimižen jogen randal. Vl 1696 löutihe [[raud]]kivendod külän ümbrištos, i vspäi 1702 sauvoškanzihe valdkundališt metallurgišt tegint [[Petr I Sur'|Suren Petran]] käskön mödhe (tegim radoi vhesai 2019). Radnikžilo sai makundan lidnan statusad vl 1781, sil aigal mülüi Permin gubernijha. Vn 1941 9. päiväspäi sügüz'kud om lidnaks agjan alištusenke.

Alapajevsk šingotase sauvondmaterialiden pästandal (metalližkonstrukcijad, raudbetonšpalad, asfal't), metallanümbriradmižen edheotandoil mašinansauvomižen täht, instrumentan tegimil buraudamižen i sauvomižen täht, sömtegimištol (leibänkombinat, maidkombinat, kolbasan edheotand, kalacehad).

== Geografijan andmused ==
Lidn sijadase Sverdlovskan agjan keskuzpalas, Neiv-jogen randal ({{lang-ru|Нейва}}, [[Ob'|Obinjogen]] bassein), [[Uralmäged|Keskmäižen Uralan]] pautkidenno, 135 m keskmäižel korktusel valdmeren pindan päl. Matkad [[Jekaterinburg]]hasai om 146 suvipäivlaskmha. Lähembaižed lidnad oma [[Irbit]] 84 km päivnouzmha orhal vai 118 km avtol, [[Artömovskii]] i [[Rež]] 57 km suvhe orhal vai 68 km avtoteil, [[Üläsald]] 70 km päivlaskmha-lodeheze orhal vai 95 km avtotedme.

Kümne žilod da küläd mülüdas lidnümbrikho Alapajevskan ližaks. Lidnümbrikon pind — 1082 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 38 192 ristitud, lidnümbrikon — 44 455 ristitud. Kaikiš suremb lidnan ristitišt oli vozil 1962−1992, 49..52 tuhad eläjid. Vl 2017 kaik 37 653 ristitud elihe lidnas i 43 640 eläjad oli kaikes lidnümbrikos.

[[Ortodoksine hristanuskond|Ortodoksižen hristanuskondan]] koume pühäpertid<ref>[http://sobory.ru/geo/locat/1688 Alapajevskan pühäpertid ''sobory.ru''-saital.] {{ref-ru}}</ref> oma olmas lidnas: Pühän Stroican päjumalanpert' (om saudud vl 1702) i kaks' jumalanpertid, mugažo Ph. Jelisavetan naižjumalankodi (vspäi 1998). [[Islam]]an «mahallä» (kundaline) mečet' om saudud lidnas vll 1996−1998.

Professionaližen opendusen aluzkundad oma Alapajevskan äiprofil'ne tehnikum<ref>[http://алмт.рф/ Alapajevskan äiprofil'žen tehnikuman sait (''алмт.рф'').] {{ref-ru}}</ref> i Sverdlovskan agjan medkolledžan Alapajevskan filial.

Lidnümbrikon edeline pämez' om Sergei Bespalov (kül'mku 2017 — reduku 2018).

Avtobusad oma kundaližtransportaks lidnas. Raudtesol'm sijaliženke znamoičendanke.

== Galerei ==
<gallery mode="packed" heights="125px">
Алапаевск. "Дом с каланчой" (здание Алапаевского Совета рабочих депутатов).jpg|Lidnümbrikon Duman sauvuz (2017)
Trinity church in Alapayevsk, 6 July 2013 1.jpg|Pühän Stroican päjumalanpert', vn 2013 nägu
Алапаевск, Ленина,23 (1).jpg|Lapsiden čomamahtoiden škol (2018, Alapajevskan metallurgižen tegimen ohjandajan istorine pert')
Алапаевск. Дом-музей П. И. Чайковского. Фото 2017 г.jpg|[[Petr Čaikovskii]]-muzikankirjutajan pert'-muzei (2017, Alapajevskan tegimiden ohjandajan istorine pert')
Alapayevsk-narrow-gauge depot.jpg|Alapajevskan kaidraižuižen raudten depo vl 2011
</gallery>

== Tetabad sündnuded ==
* [[Kamornii Jurii|Jurii Kamornii]] (1944−1981) — oli Nevondkundaližen Ühtištusen kinon da teatran akt'or.
* [[Kosih Viktor|Viktor Kosih]] (1950−2011) — oli Nevondkundaližen Ühtištusen i Venäman kinon akt'or.

== Homaičendad ==
<references/>

== Irdkosketused ==
* [http://www.moalapaevsk.ru/ Lidnan tobmuden aluzkundoiden oficialine sait (''moalapaevsk.ru'' vai ''alapaevsk.org'').] {{ref-ru}}
* [http://www.midural.ru/100034/100089/mu_leaders/document2388/ Municipaline «Alapajevsk-lidn»-ühtnik Sverdlovskan agjan oficialižel saital (''midural.ru'').] {{ref-ru}}
* [http://heraldicum.ru/russia/subjects/towns/alapaev.htm Alapajevskan lidnanznaman istorii ''heraldicum.ru''-saital.] {{ref-ru}}
{{Commons|Category:Alapayevsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
