{{Eländpunkt
 | Nimi = Alagir<br />Алагир <small>(ven. i oset.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 20,043
 | Voz' = 2018
 | Pind = 23
 | Fail = 005 Алагир. Свято-Вознесенский собор.JPG
 | Pämez' = Aleksei Gokonaev<br />(kül'mku 2017—)
 | Telefonkod = +7-86731-xx-xxx
 | Avtokod = 15
 | Aigvö = [[UTC]]+3 ([[MSK]]+0)
}}
'''Alagir''' ([[osetijan kel'|oset]]. i {{lang-ru|Алагир}}) om [[Venäma]]n lidn da lidnankund [[Pohjoižosetijan — Alanijan Tazovaldkund]]an keskuzpalas. Se om [[Alagiran rajon]]an administrativine keskuz.

== Istorii ==
Eländpunktan aluz om pandud vl 1850 kuti ''Gornai-stanic'' ({{lang-ru|станица Горная}}). Vl 1863 udesnimitihe sidä Alagir:aks, {{lang-os|Уæллаг Ир}}-sanoišpäi, znamoičeb «Üläosetii». Alagir oli žiloks hobedan-hahktinan tegimenno vhesai 1897, konz sauptihe tegint. Panihe toižen ''Salugardan-eländpunktan'' ({{lang-ru|Салугардан}}) alust edel 1824 vot, aigan mändes kaks' žilod ühtištuihe. Alagir sai lidnan statusad vl 1938.

Lidn šingotase elektropaloiden i sauvondmaterialiden tegimil, mugažo meblin tehmine radab. ''Tamisk-kurort'' ({{lang-os|Тæмискъ}}) sijadase 9 km suvhe Alagiran raudtestancijaspäi.

== Geografijan andmused ==
Lidn sijadase 721 m keskmäižel korktusel valdmeren pindan päl. Matkad [[Vladikavkaz]]hasai om 40 km päivnouzmha orhal vai avtotedme. Lähembaine lidn om [[Ardon (lidn)|Ardon]] 18 km pohjoižhe orhal vai avtol.

Alagir om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 20 949 ristitud, rajonan viž ühesandest. Kaikiš suremb ristitišt oli 24 500 eläjad vl 1996. [[Hristanuskond]]an Pühän hengen Voznesen'jan päjumalanpert' (vspäi 1851) i Jumalanozutandan Alanijan naižjumalankodi (vspäi 2003) oma olmas lidnas.

Rahvahad (enamba 0,6% vl 2010, ozutadud rahvahudenke): osetinalaižed — 91,5%, venälaižed — 5,6%, armenijalaižed — 0,6%, toižed rahvahad — 2,3%.

Pohjoižkavkazan mectehnikum i muzikškol täuz'kaznuziden täht oma professionaližen opendusen aluzkundoikš.

== Irdkosketused ==
* [http://алаг-ир.рф/index.php?option=com_content&view=section&id=17&Itemid=125 Lidnankundan lehtpoled Alagiran rajonan tobmuden saital (''алаг-ир.рф'').] {{ref-ru}}
{{Commons|Category:Alagir}}

{{Pohjoižosetijan — Alanijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižosetijan — Alanijan Tazovaldkundan lidnad]]
[[Kategorii:Alagiran rajon|*]]
