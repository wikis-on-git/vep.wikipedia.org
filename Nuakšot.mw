{{10000}}
{{Eländpunkt
 | Nimi = Nuakšot<br />‏نواكشوط‎ <small>''(Nuvākšūt)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Mavritanii
 | Eläjiden lugu = 1,116,700
 | Voz' = 2017
 | Pind = 1000
 | Fail = Saudi mosque in Nouakchott.jpg
 | Pämez' = Mati Mint Hamadi<br />(uhoku 2014—)
 | Telefonkod = +222-2
 | Aigvö = [[UTC]]+0
}}
[[Fail:Nouakchott SPOT 1105.jpg|thumb|left|250px|Lidn Man kaimdajaspäi vl 2007]]
'''Nuakšot''' ({{lang-ar|‏نواكشوط‎}} vai انواكشوط ''Nuvākšūt'', {{lang-fr|Nouakchott}} [nwakʃɔt], [[berberan keled|berberan kelel]] ''Nawākšūṭ'' znamoičeb «tulleiden sija») om [[Mavritanii|Mavritanijan]] pälidn, kaikiš suremb lidn, meriport da ižandusen päkeskuz, avtotesol'm.

== Istorii ==
Nügüdläižen eländpunktan aluz om pandud vl 1958 penen žilon sijas (5 807 rist. vl 1961). Francižen kolonijan administracii sijazihe [[Senegal]]as, i ei olend lidnoid Mavritanijas ripmatomuden sandan aigale vl 1960. Valitihe Nuakšotad i saudihe pälidnad täs. Vspäi 2004 avtote ühtenzoitab pohjoiženke [[Nuadibu]]-meriportanke. Lidn šingotase meriportal, sömtegimištol i punümbriradajil edheotandoil, mugažo Mail'man bankal i araban mirun maiden abul.

== Geografijan andmused ==
Lidn sijadase [[Atlantine valdmeri|Atlantižen valdmeren]] randal, 7 m ü.m.t. keskmäižel korktusel. Lähembaine järed lidn om Senegalan [[Dakar]]-pälidn 400 km suvhe randištodme. Todas vet mägiden Trarz-järvespäi, peniden rajoniden eläjad osttas vet.

Klimat om räk kuiv. Kun keskmäine lämuz vajehtase +21..+22 C° röunoiš tal'vkus-uhokus i +27..+30 C° kezakus-redukus, voden keskmäine lämuz om +25,8 C°. Absolütine minimum om +7 C°. Paneb sadegid 94 mm vodes, niiden keskes 67 mm paneb elokus-sügüz'kus, oleleb 7 päiväd vihmanke vodes. Päiväine paštab 8 časud päiväs keskmäras.

Nuakšot jagase 3 agjaha (vilajat:ha): Pohjoine Nuakšot, Päivlaskmaine Nuakšot i Suvine Nuakšot. Kaikutte agj alajagase koume departamentha (''moughataa'').

== Eläjad da transport ==
Vn 2013 Mavritanijan rahvahanlugemižen mödhe eläjiden lugu oli 958 399 ristitud. Nuakšotan universitet om avaitud vl 1981, se om üks'jäine üläopendusen aluzkund valdkundas.

Rahvahidenkeskeine civiline Nuakšot-Oumtounsi-lendimport (''NKC'') sijadase 25 km pohjoižhe lidnaspäi. Se vajehti vanhad lendimportad vl 2016. Tehtas reisid lähižiden maiden pälidnoihe, Parižha, Tunisha i Turkanmaha.

{{Commons|Nouakchott}}

{{Afrikan pälidnad}}

[[Kategorii:Nuakšot| ]]
[[Kategorii:Mavritanijan lidnad]]
[[Kategorii:Eländpunktad kirjamišton mödhe]]
[[Kategorii:Mavritanii|*]]
[[Kategorii:Pälidnad]]
