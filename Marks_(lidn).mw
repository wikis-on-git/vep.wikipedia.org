{{Eländpunkt
 | Nimi = Marks<br />Маркс
 | Lidnanznam = Coat of Arms of Marks (Saratov oblast).png
 | Flag =
 | Lidnanznam text = Marksan lidnanznam
 | Flag text =
 | Valdkund = Venäma
 | Eläjiden lugu = 31,488
 | Voz' = 2018
 | Pind = 16
 | Fail = Памятник Карлу Марксу.jpg
 | Pämez' = Andrei Koštanenkov<br />(sügüz'ku 2018—)
 | Telefonkod = +7-84567-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Marks''' ({{lang-ru|Маркс}}) om [[Venäma]]n lidn da lidnankund [[Saratovan agj]]an keskuzpalas. Se om [[Marksan rajon]]an (edel 1941. vot — kantonan) administrativine keskuz.

== Istorii ==
Eländpunktan aluz om pandud [[saksalaižed|saksalaižil]] kolonistoil vl 1765 kuti ''Jekaterinenštadt'' ({{lang-de|Katharinenstadt}}) [[Jekaterina II Sur']]-imperatornaižen oiktastuseks. Sil-žo aigal žilon toine nimituz oli ''Baronsk''. Šingotihe tabakon kazvatandal i maižanduzinstrumentoiden tehmižel päpaloin. Vll 1915−1919 žilon nimi oli ''Jekaterinengrad'' ({{lang-ru|Екатериненград}}). Se sai makundan lidnan statusad vn 1918 4. päiväl sulakud. Udesnimitihe ''Marksštadt:aks'' (saks. ''Marxstadt'') vn 1919 semendkus [[Karl Marks]]-tedomehen kanzannimen mödhe. Vn 1941 28. päiväl elokud tühjitihe Volganrandan saksalaižiden Tazovaldkundad i deportiruihe saksalaižiden kanzoid (lidnan ristitišton 86,3% vl 1939) toižihe tahondoihe. Vs 1942 semendkun 16. päiväspäi lidn om nügüdläiženke nimitusenke.

Marks šingotase elektrotehnižel Mossar-tegimel (elektrusen märičimed, kassižed apparatad, [[tahograf]]ad, pidatimed lämuzdiodiden alusel) i sömtegimištol (olud, argvoi, pühävoi).

== Geografijan andmused ==
Lidn sijadase rajonan lodehes, [[Volg]]an hural randal, 20 m ü.m.t. keskmäižel korktusel. Matkad [[Saratov]]hasai om 56 km päivlaskmha-suvipäivlaskmha orhal vai 67 km avtotel. Toižed lähembaižed lidnad oma [[Engel's (lidn)|Engel's]] 49 km suvipäivlaskmha orhal vai 53 km avtotedme, i [[Vol'sk]] 58 km pohjoižpäivnouzmha orhal vai 145 km avtotedme. «Saratov — [[Balakovo]]»-avtote läbitab lidnad.

Marks om lidnankundan (municipaližen ühtnikan) üks'jäine eländpunkt.

== Eläjad ==
Vl 1939 lidnan ristitišt oli 16 100 eläjad. Vn 2010 Venäman rahvahanlugemižen mödhe lidnan eläjiden lugu oli 31 531 ristitud, rajonan pol'. Lidnan ristitišt vajehtase 31..33 tuhad eläjid röunoiš vspäi 1989, kaikiš suremb oli 33 200 eläjad vl 2001. Viden religijoiden pühäpertid oma saudud lidnas: ortodoksižen hristanuskondan, evangeliž-lüteranine, Riman katoline, mormonoiden loičendpert', islaman pühäpert'.

Rahvahad (2010): [[venälaižed]] — 86,8%, [[kazahlaižed]] — 2,8%, [[totarlaižed]] — 2,5%, [[ukrainalaižed]] — 2,3%, [[armenijalaižed]] — 1,1%, toižed rahvahad — 4,5%.

Professionaližen opendusen aluzkundad oma Marksan politehnine kolledž<ref>[http://mpk.nubex.ru/ Marksan politehnižen kolledžan sait (''mpk.nubex.ru'').] {{ref-ru}}</ref> i Saratovan valdkundaližen agrarižen universitetan filial Marks-lidnas<ref>[http://www.sgau.ru/filialy-universiteta/marksovskii-filial Marksan filialan lehtpoled Saratovan valdkundaližen agrarižen universitetan ''sgau.ru''-saital.] {{ref-ru}}</ref>.

== Homaičendad ==
<references />

== Irdkosketused ==
* [http://gorodmarks.mo64.ru/ Lidnan tobmuden oficialine sait (''gorodmarks.mo64.ru'').] {{ref-ru}}
{{Commons|Category:Marks, Russia}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Marksan rajon|*]]
