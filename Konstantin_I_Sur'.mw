{{1000}}{{A10000}}
{{Personalii
| изображение = Rome-Capitole-StatueConstantin.jpg
| описание изображения = Konstantinan I kuvapatsaz [[Rim]]an Kapitolijas
}}
'''Konstantin I Sur' ''', täuz' originaline nimi om '''Flavii Valerii Avrelii Konstantin''' ({{lang-la|Flavius Valerius Aurelius Constantinus}}; sünd. 27. uhoku 272 (274), [[Niš (lidn)|Naiss]]-lidn, [[Mözii]]-agj, [[Rimalaine imperii]] — kol. 22. semendku 337, [[Nikomedii]], Rimalaine imperii, om mahapandud [[Stambul|Konstantinopoliš]]), oli [[Rimalaine imperii|Rimalaižen imperijan]] imperator vspäi 306 surmhasai, kahtenz' ohjandai [[Konstantinan dinastii|Konstantinan (Uziden Flavijoiden)]] dinastijaspäi.

Konstantinan [[Konstancii I Hlor]]-tat oli imperijan päivlaskmaižen palan ohjandajan (avgustan), Jelena-mam oli hristanuskoi i libui järgeližes perehespäi. Kazvatajad erigoitihe toine toižespäi, tat nai [[Maksimian]]-imperatoran Feodora-tütrindamal, i muga Konstantinal tegihe koume velled da koume sizart. Hloran politik oli hüvähengeline i oiktusekaz, ka hänen surman jäl'ghe vl 306 poigale oli kebnemb vedada ičeze politikad, eläjad avaižiba Konstantinan armijale kaikid verajid iče.

Vl 306 Konstantin kändihe tatan jäl'ghetulijaks, i imperijan sodaväged tedotiba händast avgustaks, Rimalaižen imperijan päivlaskman ohjandajaks. Konstantin I tegihe kaiken imperijan valdoičijaks kahten znamasižen vägestusen jäl'ghe: Maksencijan päl vl 312 i [[Licinii|Licinijan]] päl vl 324. Todesižikš avgustoiden soda jätksihe imperijas kaks'kümne vot, i sen jäl'ghe Konstantin ližazi valdkundmaksoid uden sauvondan täht. Monarh sai absolütišt tobmut i surid oiktastusid ezmäižen kerdan Rimalaižes imperijas. Konstantin Sur' tegi [[hristanuskond]]ad imperijan päreligijaks, no iče valatihe arni edel surmad. Sirdi valdkundan päivnouzmaižen palan pälidnad Nikomedijaspäi lähižhe Vizantii-lidnha, udesnimitadud [[Stambul|Konstantinopolikš]] ičeze oiktastuseks, i sädi ut valdkundališt järgendust.

Erased hristanuskondan jumalankodikundad kumardelesoiš Konstantinale Surele i lugetas händast pühämeheks. Riman katoline jumalankodikund mülüti imperatorad pühämehiden nimikirjuteshe [[Brestan unii|Brestan unijan]] jäl'ghe vl 1596. Mainitase lugetišiš 21. semendkud (3. kezakud pühäpertiš päivnouzmveronke).

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Rimalaižed imperatorad]]
[[Kategorii:Personalijad kirjamišton mödhe]]
[[Kategorii:Konstantinan dinastii]]
