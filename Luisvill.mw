{{Eländpunkt
 | Nimi = Luisvill<br />Louisville
 | Lidnanznam =
 | Flag =
 | Lidnanznam text = Luisvillan lidnanznam (Kentukki)
 | Flag text = Luisvillan flag (Kentukki)
 | Valdkund = Amerikan Ühtenzoittud Valdkundad
 | Eläjiden lugu = 617,638
 | Voz' = 2019
 | Pind = 1,030
 | Fail = Louisville montage.jpg
 | Pämez' = Greg Fišer<br />(viluku 2011—.<br />''Greg Fischer'')
 | Telefonkod = +1-502
 | Aigvö = tal'vel [[UTC]]−5,<br />kezal [[UTC]]−4
}}
[[Fail:Louisville (Kentucky) map-fr.svg|thumb|left|250px|Lidnan keskuzpalan kart (2008)]]
'''Luisvill''' ({{lang-en|Louisville}}, virktas [ˈluːǝvǝl] vai [ˈluːiːvɪl], [ˈlʊvəl], britanine [ˈluːivɪl]) om lidn [[Amerikan Ühtenzoittud Valdkundad|AÜV:oiden]] päivnouzmas. Se om [[Kentukki]]-štatan kaikiš suremb lidn eläjiden lugun mödhe, otab 29. sijad valdkundas sen ozutajan mödhe. Džefferson-ümbrikon administrativine keskuz.

== Istorii ==
Eländpunktan aluz om pandud vl 1778. Nimitihe francižen [[Lui XVI]]-kunigahan oiktastuseks. Ühtištuihe lidnad Džefferson-ümbrikonke vl 2003.

Luisvill šingotase tervhudenkaičendan sistemal, «[[Ford]]»-kompanijan kahtel avtotegimel, burbon-[[viski]]n tehmižel («Brown-Forman», mail'man koumandez) i tabakon kompanijal. Neniden kompanijoiden päfaterad oma saudud lidnas: «Yum! Brands» (kiruhsömän koumen verkon pidai: KFC, Picca Hat, Taco Bell), «Hillerich & Bradsby» (beisbolpalikod), «Papa John’s Pizza», «PNC Financial Services» i «Hilliard Lyons» (finansižed investicijad). Transportižen «UPS»-kompanijan ''Worldport''-keskuz.

== Geografijan andmused ==
Lidn sijadase štatan pohjoižröunanno, [[Ogajo (jogi)|Ogajo]]-jogen hural randal, jogen vezilanktoidenno, 142 m ü.m.t. keskmäižel korktusel. Matkad štatan [[Frankfort (Kentukki)|Frankfort]]-keskushesai om 60 km päivnouzmha.

Klimat om [[subtropine vö|subtropine]], no sä vajehtase teravas. Voden keskmäine lämuz om +14,5 C°, absolütine minimum oleskeli −30 C°. Paneb 1141 mm sadegid vodes, kuidme läz tazomäras (134 mm semendkus, 78 mm sügüz'kus).

== Eläjad ==
Vl 2010 eläjiden lugu oli 597 337 ristitud. Kaik 1,3 mln elädas lidnaglomeracijas (2018, 46. sija AÜV:oiš), se mülütab kahesa ümbrikod Kentukkiš i nell' ümbrikod lähižes [[Indian (štat)|Indianas]].

Pühäpertid i religijan kundad: [[katoline jumalankodikund]] — 163 jumalanpertid, [[baptizm]]an 147 kundad, AÜV:oiden [[presviterianine jumalankodikund|presviterianižen jumalankodikundan]] päfater, [[seičemenden päivän adventistoiden jumalankodikund|seičemenden päivän adventistoiden]] kund, kuz' [[islam]]an mečetid, viž [[judaizm|sinagogad]], üks' [[induizm|induistine]] pühäpert'.

== Homaičendad ==
<references />

== Irdkosketused ==
* [http://louisvilleky.gov/ Lidnan ohjandusen oficialine sait (''louisvilleky.gov'').] {{ref-en}}
{{Commons|Category:Louisville, Kentucky}}

{{AÜV:oiden järedad lidnad}}

[[Kategorii:Luisvill| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Kentukkin lidnad]]
