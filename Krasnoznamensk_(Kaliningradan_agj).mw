{{Eländpunkt
 | Nimi = Krasnoznamensk<br />Краснознаменск
 | Lidnanznam = Coat of Arms of Krasnoznamensk (Kaliningrad oblast).png
 | Flag = Flag of Krasnoznamensk (Kaliningrad oblast).png
 | Lidnanznam text = Krasnoznamenskan lidnanznam (Kaliningradan agj)
 | Flag text = Krasnoznamenskan flag (Kaliningradan agj)
 | Valdkund = Venäma
 | Eläjiden lugu = 3,237
 | Voz' = 2017
 | Pind = 8
 | Fail = Lasdehnen Kirche.jpg
 | Pämez' = Ol'ga Šilovskaja<br />(reduku 2016—)
 | Telefonkod = +7-40164-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
{{Znamoičendad|Krasnoznamensk}}
'''Krasnoznamensk''' ({{lang-ru|Краснознаменск}}, {{lang-de|Krasnosnamensk}}, {{lang-lt|Lazdynai}}; edel 1938 vot — ''Lazdenen'' ({{lang-de|Lasdehnen}}), vll 1938−1946 — ''Hazel'berg'' ({{lang-de|Haselberg}})) om [[Venäma]]n lidn [[Kaliningradan agj]]an pohjoižpäivnouzmas. Se om [[Krasnoznamenskan lidnümbrik (Kaliningradan agj)|Krasnoznamenskan lidnümbrikon]] administrativine keskuz.

== Istorii ==
Eländpunkt mainitase ezmäižen kerdan vl 1576 litvalaižiden ''Lazdinai-žiloks'' (baltine ''lazd''-tüvi «pähkimpu»), nüg. üks' [[Vil'nüs]]an rajonišpäi nimitase muga. Vl 1734 udesnimitihe ''Lazdenen:aks'', saksan ladhu. 19. voz'sadal saudihe kirhad žilos, i se kändihe lidnaks.

[[Toine mail'man soda|Suren sodan]] aigan vn 1945 18. päiväl vilukud Rusttan Armijan 3. Vaugedvenäman frontan sodaväged anastiba lidnad. Udesnimitihe nügüdläižikš vn 1946 7. päiväl sügüz'kud Kaliningradan agjan toižiden lidnoiden kartte.

Lidn šingotase keramižen savičun järedal tegimel i metalližpakuitesen tegimel.

== Geografijan andmused ==
Lidn sijadase Šešupe-jogen ([[Nämunas]]an hura ližajogi) hural randal tobjimalaz, 30 m ü.m.t. keskmäižel korktusel. Kontrol'punkt [[Litvanma]]n röunal om Pograničnii-žilos 20 km pohjoižpäivnouzmha avtotedme, Nämunasan hural randpolel. Matkad Litvanmahasai om 10 km päivnouzmha orhal, [[Kaliningrad]]hasai om 130 km päivlaskmha orhal vai 160 km avtotedme. Lähembaižed lidnad oma [[Neman (lidn)|Neman]] 32 km lodeheze-päivlaskmha orhal vai avtotedme i [[Jurbarkas]] (Litvanma) 23 km pohjoižpäivnouzmha orhal vai 37 km avtol.

Kaik 54 žilod mülüdas lidnümbrikho Krasnoznamenskan ližaks. Lidnümbrikon pind — 1280,47 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 3 522 ristitud, lidnümbrikon (vll 2008−2016 — rajonan) nelländez. Kaikiš suremb lidnan ristitišt oli 4 tuhad eläjid vll 1996−2001.

Rahvahad (lidnan eläjad vl 2010, enamba 0,5%, ozutadud rahvahudenke): [[venälaižed]] — 87,4%, [[litvalaižed]] — 2,8%, [[ukrainalaižed]] — 2,5%, [[vaugedvenälaižed]] — 2,5%, [[čiganalaižed]] — 1,0%, [[armenijalaižed]] — 1,0%, [[saksalaižed]] — 0,9%, [[totarlaižed]] — 0,6%, [[pol'šanmalaižed]] — 0,5%, toižed rahvahad — 0,8%.

== Homaičendad ==
<references />

== Irdkosketused ==
* [http://krasnoznamensk.gov39.ru/ Lidnümbrikon tobmuden aluzkundoiden oficialine sait (''krasnoznamensk.gov39.ru'').] {{ref-ru}}
* [http://gov39.ru/vlast/muni/krasnoznamenskiy-gorodskoy-okrug.php Krasnoznamenskan lidnümbrik Kaliningradan agjan ohjastusen ''gov39.ru''-saital.] {{ref-ru}}
{{Commons|Category:Krasnoznamensk, Kaliningrad Oblast}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Krasnoznamenskan lidnümbrik (Kaliningradan agj)|*]]
