{{Eländpunkt
 | Nimi = Vidnoje<br />Видное
 | Lidnanznam = Vidnoe COA (2008).gif
 | Flag = Flag of Vidnoye.png
 | Lidnanznam text = Vidnojen lidnanznam
 | Flag text = Vidnojen flag
 | Valdkund = Venäma
 | Eläjiden lugu = 77,018
 | Voz' = 2020-01-01
 | Pind = 30
 | Fail = Vidnoe20100926b.jpg
 | Pämez' =
 | Telefonkod = +7-495-54x-xx-xx.<br />+7-498-54x-xx-xx.<br />+7-498-618-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Vidnoje''' ({{lang-ru|Ви́дное}}) om [[Venäma]]n lidn [[Moskvan agj]]an keskuzpalan suves. Se om [[Moskv]]an suvine ezilidn, [[Leninon lidnümbrik]]on administrativine keskuz (edel vn 2019 redukud — rajonan).

== Istorii ==
Ezmäižen eländpunktan aluz om pandud nügüd'aigaižen lidnan territorijanno kuti ''Parinki-külä'' vl 1651, möhemba ''Parinki-Vidnoje''-žilo, nüg. ''Aparinki-külä'' i ''Pen' Vidnoje-külä''. Vidnoje-usadib oli tetab 19. voz'sadan augotišespäi. Saudihe raudted ''Rastorgujevo''-stancijanke severziš-se kilometriš žilospäi vl 1900. Vidnoje-kezakülä om alusenpandud vl 1902. Toižed eländpunktad oliba Timohovo-Salazkino-usadib (vspäi 1812) i Žukovo-külä.

Zavottihe koksantegimen sauvondad vides kilometras Rastorgujevo-stancijaspäi vn 1937 redukus, se radaškanzi vn 1951 sulakus. Nügüdläižen eländpunktan aluz om pandud vl 1949 kuti tegimen Vidnoje-radnikžilo koumes kilometras sišpäi mecan taga. Kätihe radnikžilod rajonan keskuseks vn 1960 elokus, konz' mülütihe Lenino-žilod Moskvha. Vidnoje sai lidnan statusad vn 1965 13. päiväl vilukud, Rastorgujevo-kezakülä tegihe sen päivlaskmaižeks palaks.

Vidnoje šingotase Moskvan koksangazan tegimel (koks valandan täht, nozoltadud gazad, pezendabutused, elektrolit), sauvondmaterialiden pästandal (terazverk, betontegim, raudbetontegesed, gipsapakod), jomiden edheotandal, mugažo konservtegimišton tedoinstitut radab lidnas. Vidnojen [[motobol]]an i naižbasketbolan joukud oliba valdkundan čempionikš.

== Geografijan andmused ==
Lidn sijadase lidnümbrikon päivlaskmas, Bitc-jogen randal ({{lang-ru|Би́тца}} 24 km pitte, [[Moskv (jogi)|Moskvan]] oigedpol'ne bassein), 160 m ü.m.t. keskmäižel korktusel. Kupelink-jogi jokseb lidnan päivnouzmas i lankteb Bitc-jogehe huralpäi 2 km suvhe lidnaspäi. Matkad [[Moskv]]hasai ([[Moskvan rengazavtote]]hesai) om 3 km pohjoižhe. Toižed lähembaižed lidnad oma [[Litkarino]] 14 km pohjoižpäivnouzmha orhal i [[Domodedovo (lidn)|Domodedovo]] 10 km suvhe kaikil teil.

''Rastorgujevo''-raudtestancii radab lidnas «Moskv ([[Kurskan päraudtestancii (Moskv)|Kurskan päraudtestancii]]) — [[Tul]]»-keskustal vspäi 1900. Raudte i «Don»-avtote (M4-trass) läbitadas lidnan keskuzpalad.

== Eläjad ==
Vl 1959 žilon ristitišt oli 14 191 eläjad, vl 1979 lidnan — 44 208 eläjad. Vn 2010 Venäman rahvahanlugemižen mödhe lidnan eläjiden lugu oli 56 752 ristutud, rajonan (nüg. lidnümbrik) pol'. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] ph. Jekaterinan mez'jumalankodi (viž pühäpertid) i kuz' jumalanpertid<ref>[http://sobory.ru/geo/locat/2279 Vidnojen pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 91,8%, [[amenijalaižed]] — 2,0%, [[ukrainalaižed]] — 1,6%, toižed rahvahad — 4,6%.

Professionaližen opendusen aluzkund om «Moskovii»-kolledžan filial.

== Galerei ==
<gallery mode="packed" heights="125px">
Vidnoye, Moscow Oblast, Russia - panoramio (37).jpg|Lidnümbrikon tobmuden pert'
Vidnoe Monastery 01 - Cathedral.jpg|Ph. Jekaterinan jumalankodin päjumalanpert'
Leninskiy District Historical and Cultural Center 11.JPG|Lidnümbrikon istorijan da kul'turan keskuz
Vidnoye, Moscow Oblast, Russia - panoramio (102).jpg|Torguindkeskuz
Rastorguevo (train station).jpg|''Rastorgujevo''-raudtestancii vl 2007
</gallery>

== Homaičendad ==
<references />

== Irdkosketused ==
* [http://adm-vidnoe.ru/ Lidnümbrikon tobmuden aluzkundoiden oficialine sait (''adm-vidnoe.ru'').] {{ref-ru}}
{{Commons|Category:Vidnoye}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Leninon lidnümbrik|*]]
