{{Eländpunkt
 | Nimi = Novoural'sk<br/>Новоуральск
 | Lidnanznam = Coat of Arms of Novouralsk (Sverdlovsk oblast) (1979).png
 | Flag = Flag of Novouralsk (Sverdlovsk oblast) 2010.svg
 | Lidnanznam text = Novoural'skan lidnanznam
 | Flag text = Novoural'skan flag
 | Valdkund = Venäma
 | Eläjiden lugu = 81,202
 | Voz' = 2018
 | Pind = 31.9
 | Fail = Театральная площадь в Новоуральске.JPG
 | Pämez' = Aleksandr Baranov<br />(heinku 2017—)
 | Telefonkod = +7-34370-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Novoural'sk ''' ({{lang-ru|Новоуральск}}) om [[Venäma]]n [[sauptud administrativiž-territorialine ühtnik|sauptud]] lidn [[Sverdlovskan agj]]an suvipäivlaskmas. Se om agjan kudenz' lidn eläjiden lugun mödhe, Novoural'skan lidnümbrikon administrativine keskuz.

== Istorii ==
Eländpunktan aluz om pandud vn 1941 17. päiväl uhokud kuti kebnoiden ühthesuladusiden tegim (palad lendimiden täht) da žilo senno. Vl 1946 sauvoškanzihe [[uran (himine element)|uranan]] küllästamižen D-1-tegint. Vodele 1951 saudihe gazdiffuzijan tegint. Žilo sai lidnan statusad vn 1954, i vhesai 1994 sen oficialine nimi oli ''Sverdlovsk-44''. Elektrohimine kombinat om saudud 1960-nzil vozil erigoitamha uranan izotopoid.

Novoural'sk šingotase uranan ümbriradmižel i tedoiduzkompleksal ([[Rosatom]]), ladimiden tegimel atomelektrostancijoiden täht, zell'sintezan tegimel, avtokatalizatoriden edheotandal, sömtegimištol (lihakombinat, maidtegim, leibänedheotand).

== Geografijan andmused ==
Lidn sijadase [[Uralmäged|Keskmäižen Uralan]] päivnouzmaižil pautkil, Bunark-jogen ({{lang-ru|Бунарка}}, 10 km pitte, Neivan hura ližajogi, [[Obinjogi|Obin]] hurapol'ne bassein) i sen oiktan Ol'hovk-ližajogen randoil, Neivan da sen uitoiden hural randpolel, 300 m ü.m.t. keskmäižel korktusel. ''Verh-Neivinsk''-raudtestancii om ühthine lähembaiženke žilonke. Kiruhjonused ajadas «Jekaterinburg — [[Alatagil]]»-keskustal, raudte om lidnan päivnouzmaižeks röunaks. Matkad [[Jekaterinburg]]hasai om 54 km suvipäivnouzmha orhal, 77 km avtotedme vai raudtedme. Lähembaine lidn om [[Ülätagil]] 10 km lodeheze orhal, avtotedme vai raudtel.

Kaks' žilod da koume küläd mülüdas lidnümbrikho Novoural'skan ližaks. Lidnümbrikon pind — 420,6 km². Röunatab vanhanke [[Verh-Neivinskii]]-žilonke da lidnümbrikonke pohjoižpäivnouzmas.

Tulend verazmalaižile Novoural'skha om kel'tud, tatanmalaižile tegese pästandbumagoiden mödhe. Eländpunkt om ümbärtud ogakahal vanuimel, om 10 kontrol'punktad. Lidnümbrikon toižed eländpunktad oma avaitud.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 85 522 ristitud, lidnümbrikon — 88 308 ristitud (96 procentad). Kaikiš suremb lidnan ristitišt oli 95 414 eläjad vl 2002. Vl 2017 kaik 84 229 ristitud elihe lidnümbrikos. [[Ortodoksine hristanuskond|Ortodoksižen hristanuskondan]] ph. Serafim Sarovalaiždn puine jumalanpert' i ph. Sergii Radonežalaižen hengeliž-vauktustuzkeskuz ratas lidnas.

Rahvahad (ozutadud rahvahudenke vl 2010): [[venälaižed]] — 95,7%, [[totarlaižed]] — 1,5%, toižed rahvahad — 2,8%.

Professionaližen opendusen aluzkundad: Novoural'skan tehnologine kolledž, Novoural'skan tehnologine institut ([[Nacionaline südäitukuine «MIFI»-tedoiduzuniversitet|MIFI:n]] pala, Moskv)<ref>[http://www.nsti.ru/ Novoural'skan tehnologižen institutan sait (''nsti.ru'').] {{ref-ru}}</ref> i Uralan politehnine kolledž senno, Sverdlovskan agjan medicinižen kolledžan filial (Jekaterinburg).

== Homaičendad ==
<references/>

== Irdkosketused ==
* [http://duma-ngo.ru/ Lidnümbrikon Duman oficialine sait (''duma-ngo.ru'').] {{ref-ru}}
* [http://adm-ngo.ru/ Lidnümbrikon Administracijan oficialine sait (''adm-ngo.ru'').] {{ref-ru}}
{{Commons|Category:Novouralsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Sauptud administrativiž-territorialižed ühtnikad]]
