{{Eländpunkt
 | Nimi = Dušanbe<br />Душанбе
 | Lidnanznam = Coat of Arms of Dushanbe.png
 | Flag = 
 | Lidnanznam text = Dušanben lidnanznam
 | Flag text =
 | Valdkund = Tadžikistan
 | Eläjiden lugu = 820,600
 | Voz' = 2017
 | Pind = 127.4
 | Fail = Dushanbe.jpg
 | Pämez' = Rustam Emomali<br />(viluku 2017—)
 | Telefonkod = +992-37
 | Aigvö = [[UTC]]+5
}}
[[Fail:Административное деление Душанбе.png|thumb|left|250px|Lidnan nell' rajonad vl 2012.]]
'''Dušanbe''' ({{lang-tg|Душанбе}} «ezmärg») om [[Tadžikistan]]an pälidn da kaikiš suremb lidn.

== Istorii ==
Järed antine eländpunkt oli olmas 3.-4. voz'sadal edel meiden erad. Dušanbe-kišlak mainitase kirjutadud purtkiš ezmäižen kerdan vl 1676 (läz 8 tuhad eläjid), se sijazihe risttel, i kerazihe torgust jogo ezmärgel, sikš nimitihe-ki. Vl 1826 lidnan nimi oli ''Dušanbe-Kurgan''. Mülüi Buharan emiratha (oli olmas vll 1753−1920).

Vspäi 1922 om Tadžikistanan pälidnaks. Vll 1924−1929 nimi oli ''Düšanbe'' ({{lang-tg|Дюшанбе}}), vll 1929−1961 nimitihe ''Stalinabad:aks''. Vl 1929 raudte ühtenzoiti lidnad [[Taškent]]anke.

Dušanbe šingotase sömtegimištol, sauvondmaterialiden sarakol (armatur, raudbeton), elektrotehnižel produkcijal (kabel'), tekstil'tegimištol, Keskuazijan torgusil.

== Geografijan andmused ==
Lidn sijadase valdkundan päivlaskmas, 706 m ü.m.t. keskmäižel korktusel. Varzob-jogi ({{lang-tg|Варзоб}}, 71 km pitte) läbitab Dušanbed pohjoižespäi suvhe i lankteb Kafirnigan-jogehe ({{lang-tg|Кофарниҳон}}) lidnan suviröunas ([[Amudarj]]-jogen bassein). Seičeme transportišt sildad om saudud Varzobas päliči lidnan röunoiš. Voib olda lujid manrehkaidusid.

== Eläjad ==
Vl 2014 eläjiden lugu oli 778 500 ristitud 124,6 km² pindal. Kaikiš suremb ristitišt om nügüd'. Enamba mi 1,5 mln ristitud elihe ezilidnoidenke vl 2017. Erazvuiččiden uskondoiden pühäpertid oma saudud lidnas.

Kaik 17 üläopendusen i enamba 100 keskopendusen aluzkundad oma olmas lidnas, mugažo 17 tedoinstitutad ratas.

== Transport ==
Avtobusad, trolleibusad da maršruttaksid oma kundaližeks transportaks lidnas. Lendimport sijadase Dušanben päivnouzmas.

== Irdkosketused ==
* [http://www.dushanbe.tj/ Lidnan tobmuden oficialine sait (''dushanbe.tj'').] {{ref-tg}} {{ref-ru}}
{{Commons|Dushanbe}}

{{Azijan pälidnad}}

[[Kategorii:Dušanbe| ]]
[[Kategorii:Tadžikistanan lidnad]]
[[Kategorii:Eländpunktad kirjamišton mödhe]]
[[Kategorii:Tadžikistan|*]]
[[Kategorii:Pälidnad]]
