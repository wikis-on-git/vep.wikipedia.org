{{Eländpunkt
 | Nimi = Čkalovsk<br/>Чкаловск
 | Lidnanznam = Chkalovsk (Vasilyovo) COA (2013).gif
 | Flag = Flag of Chkalovsk (Nizhny Novgorod oblast).png
 | Lidnanznam text = Čkalovskan lidnanznam
 | Flag text = Čkalovskan flag
 | Valdkund = Venäma
 | Eläjiden lugu = 11,193
 | Voz' = 2021
 | Pind = 7
 | Fail = Площадь (2012.07.01) - panoramio.jpg
 | Pämez' =
 | Telefonkod = +7-83160-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Čkalovsk''' ({{lang-ru|Чкаловск}}) om [[Venäma]]n lidn [[Alalidnan agj]]an päivlaskmas. Se om [[Čkalovskan lidnümbrik]]on (vhesai 2015 — rajonan) administrativine keskuz da pala.

== Istorii ==
Eländpunkt mainitase ezmäižen kerdan 12. voz'sadal kuti ''Vasilöva Slabad'' ({{lang-ru|Василёва Слобода}}) [[Jurii I Pit'kkäded]]-ruhtinasen Vasil'ko-poigan-sodavejan nimen mödhe. Panihe slabadan alust Vasil'kon käskön mödhe kuti varalidnuz [[Gorodec]]an täht Volgan vastrandal. Vspäi 1764 Vasilövo oli ekonomižeks žiloks. Läz 25 astiinikoiden edheotandad radoi siš 19. voz'sadan keskes. Laivanlikund madalzdujadme jogedme ližadui, i vl 1883 sauvoškanzihe žilos kohenduzedheotandoid jogen pohjan süvendusen laivišton täht.

Udesnimitihe žilod vn 1937 elokus sündnuden žilho [[Vasilii Čkalov]]-lendajan kanzannimen mödhe hänen lendandan jäl'ghe [[Pohjoižnaba]]n kal't Amerikannoks. Čkalovskan pala putui upotamižen zonha Gor'kijan GES:an sauvondan aigan 1950-nzil vozil, ka udessaudihe erasid pertid i laivansauvomižen tegint udel sijal. Žilo sai lidnan statusad vl 1955.

Čkalovsk šingotase verfil, «Polöt»-tegimel (tarkoiktad metalližed tegesed ladimiden, avtoiden i raudten täht), omblendfabrikal i elektromehanižel tegimel, mugažo [[šampanj]]-vinan tegim radab.

== Geografijan andmused ==
Lidn sijadase ümbrikon pohjoižpäivnouzmas, [[Volg]]an oiktal randal ([[Gor'kijan vezivaradim]]) i langenijal sihe Sanaht-jogen hural randal ({{lang-ru|Санахта}} 28 km pitte), 100 m ü.m.t. keskmäižel korktusel. Matkad [[Ivanovon agj]]an röunhasai om 10 km pohjoižhe orhal, [[Alauz'lidn]]an keskushesai om 67 km suvipäivnouzmha orhal vai 103 km avtotedme. Lähembaižed lidnad oma [[Gorodec]] 20 km suvipäivnouzmha orhal vai 50 km avtotedme, [[Zavolžje (lidn)|Zavolžje]] (lähembaine raudtestancii) 17 km suvipäivnouzmha-suvhe orhal vai 39 km avtotedme, i [[Pučež]] (Ivanovon agj) 25 km pohjoižhe orhal vai 44 km avtotedme.

Vll 2004−2015 lidn oli rajonan lidnankundaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 368 ristitud, lidnümbrikon viž ühesandest. Kaikiš suremb lidnan ristitišt oli läz 15 tuhad eläjid vll 1989−1998 (15 100 rist. vl 1996).

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/7861 Čkalovskan pühäpertid ''sobory.ru''-saital.] {{ref-ru}}</ref> oma avaitud lidnas: ph. Anastasija-sol'menpätajan jumalanpert' (1995) i Sündun Eläbzdusen časoun'.

Čkalovskan transportan i informacižtehnologijoiden tehnikum<ref>[http://www.протехникум.рф/ Čkalovskan transportan i informacižtehnologijoiden tehnikuman sait (''протехникум.рф'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Пожарка г. Чкаловск (2012.07.01) - panoramio.jpg|Lämoipalonvastaine palakund (2012)
Часовня Воскресения Христова в Чкаловске (21607972515).jpg|Sündun Eläbzdusen časoun', vn 2015 nägu
Hangar of Chkalov's planes.jpg|V.P. Čkalovan lendimiden memorialine angar vl 2011
Chkalovsk Palace of Culture & Sport 2011.jpg|Kul'turan da sportan keskuz i Čkalovan muštnik (2011)
Автовокзал (2012.07.10) - panoramio.jpg|Avtostancii vl 2012
</gallery>

== Homaičendad ==
<references />

== Irdkosketused ==
* [http://gorodchkalovsk.ru/ Lidnan da lidnümbrikon oficialine sait (''gorodchkalovsk.ru'').] {{ref-ru}}
* [http://chkalovsk.narod.ru/ Lidnan enččen municipalitetan sait (''chkalovsk.narod.ru'').] {{ref-ru}} <small>''(edel 2015. vot)''</small>
{{Commons|Category:Chkalovsk}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Čkalovskan lidnümbrik|*]]
