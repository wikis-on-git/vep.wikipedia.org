{{Taxobox
 | name         = Vasthein
 | image title  = Vasthein
 | image file   = CalamagrostisCanescens.jpg
 | image descr  = [[Hahkalaz vasthein]] (''Calamagrostis canescens'') änikoičendan aigan, heimon tipine erik
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Üksidülehtesižed]] (''Monocotyledoneae'')
 | ordo         = [[Tähkänikoižed]] (''Poales'')
 | familia      = [[Tähkheinäd]] (''Poaceae'')
 | genus        = '''Vasthein'''
 | latin        = {{btname|Calamagróstis |[[Adanson Mišel'|Adans.]], 1763}}
 | wikispecies  = Calamagrostis
 | commons      = Category:Calamagrostis
 | itis         = 40529
 | ncbi         = 15376
 | range map    =
}}
'''Vasthein''' ({{lang-la|Calamagrostis}}) om äivoččiden heinäsižiden kazmusiden heim. Mülütadas [[Tähkheinäd|Tähkheiniden]] sugukundha.

Latinine nimituz mainitase Amuižen Grekanman [[Dioskorid]]-sodalekaril. Se om saudud kahtes sanaspäi grekan augotižlibundanke: ''kalamos'' «[[rogo]]» i ''agrostis'' «[[kastehein]]», ozutab niiden pojavut.

== Leviganduz ==
Heimon erikod oma levitadud vilus i venos vöiš. Kazdas tropikoiden mägiden pautkil mugažo, molembiš mapoliškoiš.

Nened tahod oleldas erazvuiččiden erikoiden eländtahoikš: sokaz tahond turbazmahusenke, mec, penzhišt, pilitišed, luhtad, jogiden randad.

== Ümbrikirjutand ==
Erikod oma pojavad keskneze morfologižikš, no kaikutte navedib kazda erinijas eländtahos.

Heinäd löustkekahidenke vai erasti tähkanvuiččidenke änikusidenke, tähkuden änik om üks'jäine. Tähkuden värtmuz om karvakaz, sen tagut änikuz näguse pehmdaks küpsmižen aigan.

== Kävutand ==
Läz kaikiden erikoiden kaidad lehtesed i seikhed oma kauktad, ka ottas hondladuižeks sötmižkazmuseks vaiše severzid-se erikoid Arktikan i mägiomaluižiden arvoimižiš. [[Kuivmavasthein]] (''Calamagrostis epigejos'') i [[Psevdorogonvuitte vasthein]] (''Calamagrostis pseudophragmites'') sätas žomid i varmdad turbišt, kävutasoiš varmitamha letkesižid pautkid. Voib löuta dekorativižid erikoid.

== Valitud erikod ==
Kaik lugetas läz 260 erikod heimos, sidä kesken 50 erikod kazdas Venäman territorijal.
* ''Calamagrostis arundinacea'' — [[Rogonvuitte vasthein]]
* ''Calamagrostis canescens'' — [[Hahkalaz vasthein]], heimon tipine erik
* ''Calamagrostis epigejos'' — [[Kuivmavasthein]]
* ''Calamagrostis lanceolata'' — [[Lancetanvuitte vasthein]]
* ''Calamagrostis neglecta'' — [[Homaičematoi vasthein]]
* ''Calamagrostis pseudophragmites'' — [[Psevdorogonvuitte vasthein]]
* ''Calamagrostis purpureus'' — [[Purpurine vasthein]]

== Homaičendad ==
<references />

[[Kategorii:Tähkheinäd]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Sötmižkazmused]]
