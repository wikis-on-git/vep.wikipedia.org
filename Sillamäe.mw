{{Eländpunkt
 | Nimi = Sillamäe
 | Lidnanznam = Sillamae coatofarms.png
 | Flag = Sillamae flag.png
 | Lidnanznam text = Sillamäen lidnanznam
 | Flag text = Sillamäen flag
 | Valdkund = Estinma
 | Eläjiden lugu = 13,481<ref name=2017arv>Andmused [http://www.sillamae.ee/ lidnan oficialižel saitalpäi].</ref>
 | Voz' = 2017
 | Pind = 11.67<ref name=2017arv/>
 | Fail = Sillamäe.jpg
 | Pämez' = Tinis Kalberg (2013—)
 | Telefonkod = +372-39-xx-xxx
 | Aigvö = tal'vel [[UTC]]+2,<br />kezal [[UTC]]+3
}}
'''Sillamäe''' (mugažo [[estin kel'|estikš]]; {{lang-de|Sillamäggi}}) om lidn da järed meriport [[Estinma]]n pohjoižpäivnouzmas, mülüb [[Ida-Virun makund]]ha.

== Istorii ==
Eländpunkt mainitase ezmäižen kerdan vl 1502. Kurortžilo sai lidnan statusad vl 1957.

Vl 1928 saudihe tegint ümbriradamha [[šoidkivi|palabad šoidkived]], se oli muretud [[Toine mail'man soda|Toižen mail'man sodan]] aigan. Vozil 1947−1991 saubaline territorii oli, nimitihe sidä ''Narv-10''-eländpunktaks ({{lang-et|Narva-10}}). [[Nevondkundaline Ühtištuz|NSTÜ:n]] aigan ümbriradoihe [[uran (himine element)|uranan]] kivendod da koncentratad sen hapandusihe. Jäl'ghe 1990 vot sadas [[harvad mametallad|harvoid mametalloid]] vaiše, vspäi 2011 tegim om amerikaižen [[Molycorp]]-korporacijan pala.

Sillamäen ižandusen päsarakod oma harvoiden mametalloiden samine kivendospäi (''Molycorp Silmet''), meriterminal lähižiden himižedheotandoiden täht ([[Kohtla-Järve]]), energetine (lämuzelektrostancii), mugažo betontegim, oludtegim i plastiktegesiden edheotand oma olmas lidnas.

== Geografijan andmused ==
Lidn sijadase [[Suomen laht]]en suvirandal i Sitke-jogen lanktendan sihe sijas, 18 m keskmäižel korktusel valdmeren pindan päl. Kaks' vezivaradint om jogel lidnan südäimes. Matkad [[Tallidn]]hasai om 185 km päivlaskmha E20-avtotedme. Lähembaižed lidnad oma [[Narv-Jogensu]] 20 km pohjoižpäivnouzmha meredme vai avtotedme i makundan [[Jihvi]]-keskuz 20 km päivlaskmha avtotedme.

== Eläjad ==
Vn 2011 Estinman rahvahanlugemižen mödhe eläjiden lugu oli 14 252 ristitud. Venäkel'žed eläjad oma enambuses lidnas, pol' eläb [[Venäma]]n rahvahanikusenke heiden keskes. Kaikiš suremb ristitišt oli 20 561 eläjid vl 1989.

Ekonomikan da ohjandusen insitut i Sillamäen profškol oma professionaližen opendusen aluzkundoikš.

== Transport ==
Raudten sortiruindstancii om mereportanno. «Tallidn — [[Narv (lidn)|Narv]]»-raudten lähembaine stancii om Vaivar ({{lang-et|Vaivara}}), se sijadase 2 km suvhe lidnaspäi.

== Homaičendad ==
<references/>

== Irdkosketused ==
* [http://www.sillamae.ee/ Lidnan tobmuden aluzkundoiden oficialine sait (''sillamae.ee'').] {{ref-et}} {{ref-en}} {{ref-ru}}
{{Commons|Sillamäe}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Ida-Virun makund]]
