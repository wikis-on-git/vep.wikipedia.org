{{Eländpunkt
 | Nimi = Ilanskii<br />Иланский
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 15,013
 | Voz' = 2017
 | Pind = 52.28
 | Fail = Иланская водонапорная башня.jpg
 | Pämez' = Vladimir Maksakov<br />(sügüz'ku 2015—)
 | Telefonkod = +7-39173-xx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
'''Ilanskii''' ({{lang-ru|Иланский}}) om [[Venäma]]n lidn da lidnankund [[Krasnojarskan rand]]an suvipalan päivnouzmas. Se om [[Ilanskijan rajon]]an administrativine keskuz.

== Istorii ==
Eländpunktan aluz om pandud vl 1646 kuti ''Ilanskai-külä'' ({{lang-ru|деревня Иланская}}), nimitihe jogen mödhe. Vspäi 1734 saudihe [[Sibirin trakt]]ad, läbiti Ilanskajad. Külä kändihe žiloks, sen nügüdläine nimi — Vanh Ilan' ({{lang-ru|Старая Илань}}). Vl 1894 sauvoškanzihe [[Transsib]]an ühtennimišt raudtestancijad 5 kilometras küläspäi. Žilo raudtestancijanno sai lidnan statusad vl 1939. Lidn om maižanduzrajonan keskuseks, šingotase raudten i sauvondmaterialiden (raudbetontegesed, pun ümbriradmine) edheotandoil.

== Geografijan andmused ==
Lidn sijadase Ilank-jogen hural randal tobjimalaz ({{lang-ru|Иланка}}, Kanan i [[Jenisei]]n oigedpol'ne bassein), 280 m ü.m.t. keskmäižel korktusel. Matkad [[Krasnojarsk]]hasai om 200 km päivlaskmha orhal vai 258 km avtotedme. Lähembaine lidn om [[Kansk]] 25 km päivlaskmha «Sibir'»-avtotedme, federaline trass läbitab lidnan suvipalad.

Pen' Algasi-külä kaikenaigaižeta ristitištota mülüb lidnankundha Ilanskijan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 111 ristitud, rajonan koume videndest. Kaikiš suremb lidnan ristitišt oli 26 911 eläjad vl 1959.

== Galerei ==
<gallery mode="packed" heights="125px">
Иланская башня.jpg|Vezičuhunduz (2017)
Храм святого благоверного князя Александра Невского.jpg|Ph. Aleksandr Nevalaine-ruhtinasen jumalanpert', vn 2017 nägu (om saudud vll 1989−1991)
Депо на станции Иланская.jpg|Kohenduzdepo raudtestancijal vl 2013
Иланская средняя школа № 1.jpg|Ilanskijan keskškol nomer 1 Halipovan nimed (2018)
Ст.Иланская.jpg|Ilanskai-päraudtestancii vl 2013, nägu jaugnikoiden sildaspäi
</gallery>

== Irdkosketused ==
* [http://adm-ilansk.ru/ Lidnan tobmuden aluzkundoiden oficialine sait (''adm-ilansk.ru'').] {{ref-ru}}
{{Commons|Category:Ilansky}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Ilanskijan rajon|*]]
