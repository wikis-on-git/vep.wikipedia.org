{{Eländpunkt
 | Nimi = Präž<br />Пряжа <small>(ven.)</small><br />Priäžä / Priäžy <small>(karj.)</small><br />Prääsä <small>(suom.)</small>
 | Valdkund = Venäma
 | Eläjiden lugu = 3,487
 | Voz' = 2019-01-01
 | Pind =
 | Fail = Pryazha town hall winter.jpg
 | Pämez' = Aleksandr Karpov<br />(sügüz'ku 2013—)
 | Telefonkod = +7-81456-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Präž''' ({{lang-ru|Пряжа}}, {{lang-krl|Priäžä / Priäžy}}, {{lang-fi|Prääsä}}) om [[Venäma]]n lidnanvuitte žilo [[Karjalan Tazovaldkund]]an suves. Se om [[Präžan rahvahaline rajon|Präžan rahvahaližen rajonan]] administrativine keskuz da kaikiš suremb eländpunkt, mugažo Präžan lidnankundan keskuz.

== Istorii ==
Ezmäižed eländpunktad [[Präžanjärv]]en randoil mainitasoiš Änižen pätinan aigkirjas vll 1582−1583. Külä Präž-nimenke mainitase ezmäižen kerdan 1640-nzil vozil.

18. voz'sadan augotišel manmehed sordiba mec, vaumičiba puhil't i saiba raudkivendod järvespäi — kaik [[Olonc]]an tegimiden täht.

[[Toine mail'man soda|Toižen mail'man sodan]] vozil 1941−1944 Suomenman sodaväged oliba žilos, kudambad nimitihe ''Teru:ks'' sil aigal.

Vl 1962 anttihe žilole lidnanvuiččen žilon statusad. Žilon päiv praznuičese kezakun 5. päiväl.

== Geografijan andmused ==
Žilo sijadase rajonan päivnouzmas, [[Präžanjärv|ühtennimižen järven]] päivlaskmaižel randal. Matkad [[Petroskoi]]hesai om 42 kilometrad päivnouzmha orhal vai 52 km avtotedme, se om lähembaine lidn.

Voden keskmäine lämuz om +2,7 C°.

Man'g-žilo ({{lang-ru|Маньга}}), Man'g-külä i Kindasovo-külä mülüdas lidnankundha Präžan ližaks, niiden ühthine ristitišt oli 65 eläjad vl 2013. Lidnankundan pind — 545 km².

== Tobmuz ==
Lidnankundan uz' päkäskuz om vahvištadud vl 2012, se vajehti vn 2008 päkäskust.

Kaik 10 ezitajad mülüdas Lidnankundan Nevondkundha ({{lang-ru|Совет поселения}}). Valitihe heid järgenduseližen kerdan vn 2013 sügüz'kun 8. päiväl (koumanz' kucund)<ref>[http://www.vybory.izbirkom.ru/region/izbirkom?action=show&vrn=4104014120293&region=10&prver=0&pronetvd=null Выборы депутатов Пряжинского городского поселения третьего созыва (Präžan lidnankundan ezitajiden valičendad − koumanz' kucund). — Tedod mänijoiš valičendoiš da referendumiš // Venälaižen Federacijan keskuzline valičemižlaudkund (''vybory.izbirkom.ru'').] {{ref-ru}}</ref>. Andrei Stajennii radab sen ezimehen.

Aleksandr Karpov radab lidnankundan pämehen vn 2013 sügüz'kun 8. päivän valičendoiden jäl'ghe. Hänen valdatusiden strok om viž vot. Varapämez' om hänele abhu.

== Eläjad ==
Vl 1939 žilon ristitišt oli 1 898 eläjad, vl 1959 — 2 519 eläjad. Vn 2002 Venäman rahvahanlugemižen mödhe žilon eläjiden lugu oli 4 269 ristitud, vl 2010 — 3 675 ristitud. Kaikiš suremb ristitišt oli 4 809 eläjad vl 1979. Rajonan ristitišton nelländez eläb žilos.

Vspäi 2001 [[ortodoksine hristanuskond|ortodoksižen hristanuskondan]] Pühän Jumalanmaman Katken kivine pühäpert'<ref>[http://sobory.ru/geo/locat/631 Präžan pühäpertid ''sobory.ru''-saital.] {{ref-ru}}</ref> om avaitud žilos, mugažo ph. Uar Egiptalaine-moknikan puine časoun' om saudud vll 2014−2018.

== Ižanduz da transport ==
Ižandusen sarakod oma mecan varhapanend, [[pu (material)|pumaterialan]] ümbriradmine, avtotekohendusen edheotandad, marjoiden ümbriradmižtegim, maižanduz, sömän pästand živatoiden täht, turizm.

«Kol»-avtote (E105-trass) ümbärdab žilod pidust' päivlaskmašt röunad. Avtote [[Sortaval]]hasai (A-129) lähteb žilospäi.

Kodirandantedištandmuzei, čomamahtoiden lapsidenškol i kaks' rajonkirjištod oma žilos. Opendusen aluzkund om keskškol.

== Homaičendad ==
<references />

== Irdkosketused ==
* [http://adm-priaza.ru/ Präžan lidnankundan oficialine sait (''adm-priaza.ru'').] {{ref-ru}}
{{Commons|Category:Pryazha}}

[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
[[Kategorii:Präžan rahvahaline rajon|*]]
