{{Eländpunkt
 | Nimi = Präž<br />Пряжа <small>(ven.)</small><br />Priäžä <small>(karj.)</small><br />Prääsä <small>(suom.)</small>
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 3,538
 | Voz' = 2016
 | Pind =
 | Fail = Pryazha town hall winter.jpg
 | Pämez' = Aleksandr Karpov (2013-)
 | Telefonkod = +7-81456-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Präž''' ([[venäkel'|ven]].: ''Пряжа'', [[karjalan kel'|karj]].: ''Priäžä'', [[suomen kel'|suom]].: ''Prääsä'') om [[Venäma]]n lidnanvuitte žilo [[Karjalan Tazovaldkund]]an suves. Se om [[Präžan rahvahaline rajon|Präžan rahvahaližen rajonan]] administrativine keskuz da kaikiš suremb eländpunkt, mugažo Präžan lidnkundan keskuz.

== Istorii ==
Ezmäižed eländpunktad Präžanjärven randoil mainitasoiš voziden 1582-1583 Änižen pätinan aigkirjas. Külä Präž-nimenke mainitase ezmäižen kerdan 1640-zil vozil.

18. voz'sadan augotišel manmehed sordiba mec, vaumičiba puhil't i saiba raudkivendod järvespäi — kaik Oloncan tegimiden täht.

[[Toine mail'man soda|Toižen mail'man sodan]] vozil 1941-1944 Suomenman sodaväged oliba žilos, kudambad nimitihe ''Teru:ks'' sil aigal.

Vl 1962 žilole anttihe lidnanvuiččen žilon statusad. Žilon päiv praznuičese kezakun 5. päiväl.

== Geografijan andmused ==
Žilo sijadase rajonan päivnouzmas, [[Präžanjärv|ühtennimižen järven]] päivlaskmaižel randal. Matkad [[Petroskoi]]hesai om 42 kilometrad päivnouzmha orhal, 52 km avtotedme, se om lähembaine lidn.

Voden keskmäine lämuz om +2,7°C.

== Tobmuz ==
Lidnkundan uz' päkäskuz om vahvištadud vl 2012, se vajehti vn 2008 päkäskust.

10 ezitajad mülüdas Lidnkundan Nevondkundha (ven. ''Совет поселения''). Valitihe heid järgenduseližen kerdan vl 2013 sügüz'kun 8. päiväl (koumanz' kucund)<ref>[http://www.vybory.izbirkom.ru/region/izbirkom?action=show&vrn=4104014120293&region=10&prver=0&pronetvd=null Выборы депутатов Пряжинского городского поселения третьего созыва (Präžan lidnkundan ezitajiden valičendad - koumanz' kucund). — Tedod mänijoiš valičendoiš da referendumiš (vybory.izbirkom.ru) // Venälaižen Federacijan keskuzline valičemižlaudkund.] {{ref-ru}}</ref>. Andrei Stajennii radab sen ezimehen.

Aleksandr Karpov radab lidnkundan pämehen vn 2013 sügüz'kun 8. päivän valičendoiden jäl'ghe. Hänen valdatusiden strok om viž vot. Varapämez' om hänele abhu.

== Eläjad ==
Kaikiš suremb ristitišt oli vl 1979 — 4 809 eläjad. Vn 2002 Venäman rahvahanlugemižen mödhe eläjiden lugu oli 4 269 ristitud, vl 2010 — 3 675 ristitud. Rajonan ristitišton nelländez eläb žilos.

Vspäi 2001 [[ortodoksine hristanuskond|ortodoksižen hristanuskondan]] Pühän Jumalanmaman Katken kivesine pühäpert' om avaitud žilos.

== Ižanduz da transport ==
Ižandusen sarakod oma mecan varhapanend, pumaterialan ümbriradmine, avtotekohendusen edheotandad, marjoiden ümbriradmižtegim, maižanduz, sömän pästand živatoiden täht, turizm.

«Kol»-avtote (E105-trass) ümbärdab žilod pidust' päivlaskmašt röunad. Avtote [[Sortaval]]hasai (A-129) lähteb žilospäi.

Kodirandantedištandmuzei, čomamahtoiden lapsidenškol i 2 rajonkirjištod oma žilos. Opendusen aluzkund om keskškol.

== Homaičendad ==
<references />

== Irdkosketused ==
* [http://pryazha.karelia.info/official/1266404376.html Präžan lidnkundan lehtpoled Präžan rahvahaližen rajonan oficialižel saital.] {{ref-ru}}

[[Kategorii:Präžan rahvahaline rajon|*]]
[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
