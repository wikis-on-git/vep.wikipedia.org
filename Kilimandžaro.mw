{{1000}}
[[Fail:Mount Kilimanjaro Dec 2009 edit1.jpg|thumb|oiged|300px| Kilimandžaron kaikiš korktemb Kibo-mägenpä]]
'''Kilimandžaro''' ([[suahili (kel')|suah.]] ''Kilimanjaro'') om koumepäine mägi [[Tanzanii|Tanzanijan]] da [[Kenii|Kenijan]] röunal. Se om potencialižikš aktivine [[vulkan]]. Mägenpäd oma Tanzanijan territorijas, sen homendezbokas. Afrikan kaikiš korktemb mägi<ref>[http://geoinfo.uneca.org/afref/NewsLetter/NewsletterSep08.pdf African geodetic reference], AFREF newsletter #7, septembre 2008.</ref> (Kibo-vulkanan Uhuru-mägenpä — 5891,8 m<ref>Filomena Naves, [http://dn.sapo.pt/2009/01/17/ciencia/portugueses_tiraram_32_metros_quilim.html Portugueses 'tiraram' 3,2 metros ao Quilimanjaro], ''Diário de Notícias''. — 2009. — Vilukun 17. päiv.</ref>) mülüb [[Päivnouzmafrikanine mägitazangišt|Päivnouzmafrikanižhe mägitazangištho]], no se om seižui üksnäze mägi todeks.

Kilimandžaro seižub Masai-mägitazangištos, sen keskkorktuz — 900 m meren pindan al. Eile dokumentiruidud lavan heitandoid Kilimandžaron polhe. Tägälaižiš legendoiš starinoitas, miše vulkanal oli aktivižuz 150 - 200 vot tagaz. Vl. 2003 tedomehed löuziba: sulatadud [[lav]] om 400 metrad Kibo-mägenpän krateran pindalpäi. Om-ki varuz, miše vulkan longahtaškandeb, sikš ku longoitesed jo oleškeliba. Se vedab sur't lavan heitandad.

== Istorii ==
Neniden lumekahiden mägenpäiden ezmäine johtutez oli II voz'sadas meiden erad, mäged znamoičese [[Ptolemei|Ptolemejan]] geografižel kartal. Kilimandžaron avaidusen dataks lugetas 1848 voz', semendkun 11. päivän, avaidust tegi saksalaine Iohannes Rebman-pastor. Vl. 1889 redukun 5. päivän saksalaine Gans Mejer-matknik da avstrijalaine Lüdvig Purtšeller hänen ühtes saiba Kibo-mägenpäd ezmäižen kerdan. Vl. 1902-1918 mägel oli ''Vil'gel'm-kaizeran mägenpä''-nimi ([[saksan kel'|saks.]] Kaizer-Wilhelm-Spitze). Nügüdläine nimi sündui [[suahili (kel')|suahili]]-keles, se ezimeletaden znamoičeb «mägi, kudamb hoštab».

== Geografii ==
[[Fail:Mount Kilimanjaro Ethnic Groups map-es.svg|thumb|oiged|300px|Kilimandžaro-mägi heimoiden kartal]]
Röun Kenijanke mäneb pohjoižil da päivnouzmaižil pautkil. Kilimandžaro-mägi ülenub kesked tazosavannad, ka se om kaikiš korktemb üks'jäine mägi mail'mas<ref>[http://www.volcano.si.edu/world/volcano.cfm?vnum=0202-15=&VErupt=N&VSources=Y&VRep=N&VWeekly=N Global Volcanism program — Kilimandžaron prezentacii.]</ref><ref>[http://www.climbmountkilimanjaro.com/about-the-mountain/kilimanjaro-geology/index.html Kilimanjaron geologii]</ref>. Mägi otab läz 70 x 50 km pindad, vai 388 500 gektarad<ref name="LookLike">[http://www.climbmountkilimanjaro.com/about-the-mountain/what-does-kilimanjaro-look-like/index.html Mihe koskub Kilimandžaro-mägi? {{ref-en}}]</ref>, sijadase 340 km suvehe ekvatoraspäi. Vulkan om läz konusanvuitte, kogoneb koumiš päižiš mägenpäišpäi — sambnužiš vulkanoišpäi: Šir päivlaskmas (3962 m), Kibo (5891,8 m) keskuses da Mavenzi (5149 m) päivnouzmas. Vulkan mülüb täuzin Kilimandžaron rahvahaližhe puištho. Läz 250 penembid konusoid oma neniden koumiden mägenpäiden molembil pautkil «lodeh/longibok»-värtmudel. [[Indine valdmeri|Indižen valdmeren]] radpolehesai om 270 km matkad, [[Dodom|Dodomahasai]] (Tanzanijan pälidn) — 380 km orhal ehtbokha, [[Nairobi]]hesai (Kenijan pälidn) — 200 km matkad lodeheze.

== Gidrologii ==
Kilimandžaron jäžom om vaiše Kibo-mägenpäl. Vl. 2003 sen pind oli 2 km². Severdan voz'kümnid tagaze lumesine šapuk näguihe lujas hüvin, a nügüd' se kostub heredas. Tedomehiden andmusiden mödhe, kesked 2020-2030 vot jäžomad ei linne, sikš ku äi mecad čaptas. Arni lumi mecan purutusišpäi lankteb mägenpähä.

== Transport ==
Kilimandžaron rahvahidenkeskeine lendimport sijadase 50 km matkad ehtbokha mägenpälpäi. Vspäi 1971 se radab kaiken regionan hüvüden täht, sen rahvahaližiden puištoiden täht. Kenijan čuraspäi eile infrastrukturad, oma vaiše policijan postad. Libund vastmägehe om lasktud vaiše Tanzanijan čuraspäi.

== Al'pinizm ==
Mitte taht ristit voib libuda kaikiš korktembale Uhuru-mägenpäle eskai eriližeta vaumičendata, no akklimatizacii tarbhaičese.

Mavenzi-mägenpäle libundan täht kaik-se pidab vastkall'oihe libundan mahtoid lumedme da jädme.

Lidundan vastmägehe aigan ristit läbitab läz kaikid klimatižid zonoid, kudambad oma Man pindal, lähembuden ekvatorale tagut.

== Homaičendad ==
{{Reflist}}

== Irdkosketused ==
* [http://www.tanzaniaparks.com/kili.html Kilimandžaro-mägen rahvahaline puišt]
* [http://www.kilicam.com/ Web-kamer ozutab Kilimandžaro-mäged eläbalaz]

[[Kategorii:Mäged]]
[[Kategorii:Vulkanad]]
