{{Eländpunkt
 | Nimi = Jerevan<br />Երևան
 | Lidnanznam = Yerevan coa.gif
 | Flag = Yerevan flag.gif
 | Lidnanznam text = Jerevanan znam
 | Flag text = Jerevanan flag
 | Valdkund = Armenii
 | Eläjiden lugu = 1,075,100
 | Voz' = 2017
 | Pind = 223.28
 | Fail = Yerevan general pics 2013.jpg
 | Pämez' = Aik Marutän<br />(reduku 2018—)
 | Telefonkod = +374-10
 | Aigvö = [[UTC]]+4
}}
'''Jerevan''' ({{lang-hy|Երևան}} [jɛɾɛˈvɑn]) om [[Armenii|Armenijan]] pälidn da kaikiš suremb lidn. Se om valdkundan ižandusen, politikan da opendusen keskuz, eriline region.

== Istorii ==
Eländpunktan aluz om pandud [[Urartu]]n Argišti I-caril vl 782 edel m.e. kuti ''Erebuni-lidnuz''. Lidn da sen ümbrišt oliba sodoiden predmetaks paksus. Vl 1828 mülütihe [[Venäman imperii|Venäman imperijha]]. Vl 1902 raudte ühtenzoiti lidnad [[Tbilis|Tiflisanke]], vl 1908 — [[Iran|Persijanke]]. Vn 1918 semendkuspäi ''Erivan' '' šingotaškanzihe teravas Armenijan Tazovaldkundan pälidnaks. Vspäi 1936 lidnan oficialine nimi om nügüdläižikš.

== Geografijan andmused ==
Lidn sijadase valdkundan päivlaskmas, [[Razdan (jogi)|Razdan-jogen]] randoil ({{lang-hy|Հրազդան}} ''Hrazdan'', [[Kuranjogi (lankteb Kaspijan merhe)|Kuran]] oigedpol'ne bassein), 900..1300 m korktusil valdmeren pindan päl.

Klimat om kontinentaline pol'letetazangišton kuivahk. Heinkun lämuz +26,4 C°, vilukun — −3,6 C°, voden keskmäine lämuz om +12,4 C°. Paneb sadegid 294 mm kus, vähemba kaiked elokus-sügüz'kus (17 mm pordos).

Jerevan jagase 12 administrativižhe rajonha.

== Eläjad ==
Vn 2011 Armenijan rahvahanlugemižen mödhe eläjiden lugu oli 1 121 900 ristitud, Armenijan kaks' videndest. Eläjiden enamba 95% oma [[armenijalaižed]] i [[hristanuskond|hristanuskojad]].

Lidnan edeline pämez' oli [[Margarän Taron|Taron Margarän]] (kül'mku 2011 — heinku 2018).

== Transport ==
Avtobusad, trolleibusad i metropoliten (vspäi 1981, 1 jono, 10 stancijad, 12 km raudted) oma kundaližeks transportaks lidnas. Lidnelektrojonused ühtenzoittas ezilidnoidenke Jerevan-, Kanaker- (pohjoižes) i Masis- (ezilidnas) stancijoiden kal't. Vspäi 2004 tramvaiverk i funikulör oma sauptud.

Rahvahidenkeskeine civiline Zvartnoc-lendimport (''EVN'', 2,4 mln passažiroid vl 2017) sijadase 12 km päivlaskmha lidnan keskusespäi ani sen röunan taga. Tehtas reisid Evropan, Venäman i Lähižen Päivnouzmman lidnoihe. Toine soda- da civiline Erebuni-lendimport ({{lang-hy|Էրեբունի}}) om saudud 7 km suvhe Jerevanan keskusespäi, Armenijan armijan palakundad i [[Venäma]]n aviabaz oma levitadud siš, mugažo tehtas čarterreisid punolendimil.

== Tetabad sündnuded ==
* [[Martirosän Garik|Garik Martirosän]] (sünd. 1974) — Venäman i Armenijan TV-vedai da prodüser, jumorist.

== Irdkosketused ==
* [http://www.yerevan.am/ Lidnan tobmuden aluzkundoiden oficialine sait (''yerevan.am'').] {{ref-hy}} {{ref-en}} {{ref-ru}} {{ref-fr}}
{{Commons|Yerevan}}

{{Evropan pälidnad}}
{{Azijan pälidnad}}

[[Kategorii:Jerevan| ]]
[[Kategorii:Armenijan lidnad]]
[[Kategorii:Eländpunktad kirjamišton mödhe]]
[[Kategorii:Armenii|*]]
[[Kategorii:Pälidnad]]
