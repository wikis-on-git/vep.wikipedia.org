{{Eländpunkt
 | Nimi = Žukov<br />Жуков
 | Lidnanznam = Coat of Arms of Zhukov (Kaluga oblast).png
 | Flag =
 | Lidnanznam text = Žukovan lidnanznam
 | Flag text =
 | Valdkund = Venäma
 | Eläjiden lugu = 13,576
 | Voz' = 2018
 | Pind = 20
 | Fail = Zhukov town - Library.jpg
 | Pämez' = Irina Šuvalova<br />(kku 20—)
 | Telefonkod = +7-48432-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Žukov''' ({{lang-ru|Жу́ков}}) om [[Venäma]]n lidn da lidnankund [[Kalugan agj]]an pohjoižpäivnouzmas, [[Obninsk]]an suvipäivnouzmaine ezilidn. Mülüb [[Žukovan rajon]]ha, sen administrativine keskuz da kaikiš suremb lidn koumen kesken.

== Istorii ==
[[Fail:Zhukov town - Zhukov memorial03.jpg|thumb|left|250px|Memorial Georgii Žukov-maršalan muštoks]]
Eländpunkt mainitase ezmäižen kerdan vl 1656 kuti žilo udenno Ugodskii-raudantegimenno, se om alusenpanendan oficialine voz'. ''Ugodskii zavod''-žilo kändihe rajonan keskuseks vl 1929. [[Toine mail'man soda|Toižen mail'man sodan]] aigan žilo oli okkupuruidud nacistoil lühüdan aigan vn 1941 lopus. Udesnimitihe ''Žukovo-žiloks'' Rusttan armijan [[Georgii Žukov]]-sodapämehen (1896−1974) oiktastuseks, hän oli sündnu lähižhe külähä. Ühtištuihe žilod lähiženke lidnanvuiččenke Protv-žilonke ({{lang-ru|Протва}}) i anttihe lidnan statusad vl 1996 nügüdläiženke nimitusenke.

Žukov šingotase Kalugan radioapparaturan tegimel, metalližkonstrukcijoiden pästandal, sömtegimištol (maidon i mecproduktoiden edheotandad). Kalugan radiotehnine tedoinstitut radab lidnas.

== Geografijan andmused ==
Lidn sijadase rajonan päivlaskmas, Ugodk-jogen randoil ({{lang-ru|Угодка}} 19 km pitte, [[Okanjogi|Okan]] hurapol'ne bassein), 135 m ü.m.t. keskmäižel korktusel. Matkad [[Kalug]]hasai om 00 km suvipäivlaskmha-suvhe orhal vai 00 km avtotel. Lähembaižed lidnad oma [[Belousovo (lidn)|Belousovo]] 8 km lodeheze orhal vai avtotedme, i [[Obninsk]] (raudtestancii) 00 km lodeheze orhal vai avtotedme. «Obninsk — [[Serpuhov]]»-avtote läbitab lidnad.

Žukov om lidnankundan üks'jäine eländpunkt. Lidnankundan pind — 20 km², sidä kesken pertišton 10,3 km².

== Eläjad ==
Vl 1939 žilon ristitišt oli 1 987 eläjad, vl 1996 — 4 500 eläjad. Vn 2010 Venäman rahvahanlugemižen mödhe lidnan eläjiden lugu oli 12 131 ristitud, rajonan nelländez. Kaikiš suremb ristitišt om nügüd', se oli 13 500 eläjad vll 1999−2000 i om enamba 13 tuhad eläjid vspäi 2017. [[Ortodoksine hristanuskond|Ortodoksižen hristanuskondan]] pühäpert' om saudud lidnas.

Rahvahad (2010): [[venälaižed]] — 90,9%, [[ukrainalaižed]] — 2,3%, [[tadžikalaižed]] — 1,0%, toižed rahvahad — 5,8%.

Professionaližen opendusen aluzkund om Žukovan kolledž.

== Homaičendad ==
<references/>

== Irdkosketused ==
* [http://my-zhukov.ru/ Lidnan tobmuden aluzkundoiden sait (''my-zhukov.ru'').] {{ref-ru}}

{{Commons|Category:Zhukov}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Žukovan rajon|*]]
