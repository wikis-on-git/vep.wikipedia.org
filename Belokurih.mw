{{Eländpunkt
 | Nimi = Belokurih<br />Белокуриха
 | Lidnanznam = Coat of Arms of Belokurikha.svg
 | Flag = Flag of Belokurikha.svg
 | Lidnanznam text = Belokurihan lidnanznam
 | Flag text = Belokurihan flag
 | Valdkund = Venäma
 | Eläjiden lugu = 15,128
 | Voz' = 2021
 | Pind = 92.3
 | Fail = Белокуриха, Алтайский край. Вид на город 05.jpg
 | Pämez' = Konstantin Bazarov<br />(sulaku 2012—)
 | Telefonkod = +7-38577-xx-xxx
 | Avtokod = 22
 | Aigvö = [[UTC]]+7 (MSK+4)
}}
'''Belokurih''' ({{lang-ru|Белокуриха}}) om [[Venäma]]n lidn, lidnümbrik da kurort [[Altajan rand]]an suvipäivnouzmas.

== Istorii ==
Eländpunktan aluz om pandud vl 1803 kuti Novobelokurih-külä ({{lang-ru|деревня Новобелокуриха}}), nimitihe sijaližen penen Belokurih-jogen mödhe ([[Ob'|Obin]] bassein). 1920-nzil vozil šingotaškanzihe küläd kurortžiloks termaližiden [[radon|radonveden]] purtkiden (+30 i +42 C°) i ioniziruidud mägiil'man tagut.

Vl 1982 žilo sai lidnan statusad. Oli lebutahoks kaiken Ühtištusen znamoičendanke vspäi 1970, om kurortan federaliženke znamoičendanke vspäi 1992. Läz 20 sanatorijad da pansionatad ratas lidnas, koume [[suksed|mägisuks'trassad]] om lattüd.

== Geografijan andmused ==
Lidn sijadase 240..250 m ü.m.t. korktusil, [[Altajan mäged|Altajan]] ezimägištol, Cerkovk-mägen pautkenno. Matkad [[Barnaul]]hasai om 170 km lodeheze orhal vai 225 km avtotedme Bijskan kal't. Lähembaižed lidnad oma [[Bijsk]] (raudtevagzal) 65 km pohjoižhe orhal vai avtol i [[Gorno-Altaisk]] (lendimport) 67 km päivnouzmha orhal vai 116 km avtotedme.

Klimat om [[ven vö|ven]], pehmed kaiken [[Sibir'|Sibirin]] röunataden, tulleitoi i päivoikaz tobjan palan, poud oleleb 260 päiväd vodes. Kezakun-elokun keskmäine lämuz +17..+20 C°, vilukun — −14 C°, voden keskmäine lämuz +2,7 C°. Paneb sadegid 800 millimetrhasai vodes, enamba kezal.

Belokurih om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 14 661 ristitud. Kaikiš suremb ristitišt om nügüd'.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/13838 Belokurihan pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

== Galerei ==
<gallery mode="packed" heights="125px">
Змеиный колодец, Алтайский край, город Белокуриха.jpg|Küiden kaiv (2015)
Артековцам.jpg|«Altai-West»-sanatorijan nägu vl 2014
Радонолечебница №1 (Вид сбоку).jpg|Radonsanatorii vl 2012
Скульптурная композиция "Der Kontrabass".jpg|Skul'pturine «Der Kontrabass»-kompozicii Züskindan ühtennimižen p'jesan mödhe (2019)
Геокупол для пассажиров на посадочной площадке Белокуриха.jpg|Geokumpol passažiroiden täht ištutandlavudel Belokurihan lendimportas vl 2021
</gallery>

== Homaičendad ==
<references />

== Irdkosketused ==
* [http://belokuriha-gorod.ru/ Municipaližen «Belokurih-lidn»-ühtnikan tobmuden aluzkundoiden sait (''belokuriha-gorod.ru'').] {{ref-ru}}
{{Commons|Category:Belokurikha}}

{{Altajan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Altajan randan lidnad]]
