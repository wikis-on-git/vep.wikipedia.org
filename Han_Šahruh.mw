[[Fail:Shahrukh Khan in 2008.jpg|thumb|250px|Šahruh Han vl 2008.]]
'''Šahruh Han''' ([[hindi]]: ''शाहरुख खान'', [[anglijan kel'|angl]].: ''Shahrukh Khan'') (sünd. [[2. kül'mku]] [[1965]], [[Deli]], [[Indii]]) om indijalaine akt'or, pajatai i prodüser.

== Biografii ==
Šahruh om sündnu Deli-lidnha. Pästihe školaspäi, sid' lopi Delin universitetad ekonomiženke specialižusenke. Mamazen surman jäl'ghe hän sirdi [[Mumbai]]ha. Edel kinod hän zavodi karjerad televizijas vl 1988, edesti rolid severziš TV-serialoiš. Šahruh edesti ezmäižen rolin kinoho vl 1992, konz "Meletoi armastuz"-fil'm läksi ekranoile. Vl 1995 hän edesti pozitivišt pärolid ''Vargastamatoi neičeine''-fil'mas Kadžol-aktrisan ühtes, muugotid tegihe Indijan kinematografan kuldasižeks paraks sen tagut. Vl 2010 edesti Rizvan Han-autistan rolid, hänen heng matkazi AÜV:oidme ''[[Mindai kuctas Han]]''-fil'mas. Kinoakt'oran ližaks, hän om olmas TV-vedajan-ki, sidä kesken «[[Ken tahtoib lindä millioneraks?]]»-vändos. Hänel om ičeze «Red Chillies Entertainment»-kompanii.

Vspäi 1991 om nainu, Gauri Han om hänen ak. Vl 1997 Šahruh tegihe tataks, Arjan-poig om sündnu. Vl 2000 Suhana-tütar om sündnu. Vl 2013 Abram-poig om sündnu<ref>[http://archive.indianexpress.com/news/shah-rukh-khan-gauri-blessed-with-a-baby-boy/1137115/ Shah Rukh Khan, Gauri blessed with a baby boy]</ref>

== Fil'mografii (serialoid da massižid scenoid lugemata) ==
* «''[[Meletoi armastuz]]''» (1992) — Radža Sahai
* «''[[Vargastamatoi neičeine]]''» (1995) — Radž Malhotra
* «''Karan da Ardžun''» (1995) — Ardžun / Vidžai
* «''[[Sanumatoi armastuz]]''» (1997) — Šankar
* «''[[Kaik oleleb elos]]''» (1998) — Rahul Hanna
* «''Armastuz ezmäižes kacegespäi''» (1998) — Amarkant Varma
* «''Mel'dünuded''» (2000) — Radž Arjan Malhotra
* «''[[Opalas, ihastuses-ki]]''» (2001) — Rahul Raičand
* «''Armastusen teil''» (2003) — Radž Mathur
* «''Linneb homnine päiv vai ei''» (2003) — Aman Mathur
* «''Algat erigandekoi sulidenke''» (2004) — Dušant
* «''[[Vir da Zara]]''» (2004) — Vir Pratap Singh
* «''[[Šahruh Hanan südäimine/irdaline mail'm]]''» (2004) — edestab ičtaze
* «''[[Ala pagiže «Jä hüväšti igäks» nikonz]]''» (2006) — Dev Saran
* «''Konz' om vähä üht elod''» (2007) — Om Prakaš Mahidža / Om Kapur
* «''Jumal sädi necen paran''» (2008) — Surinder «Suri» Sahni / Radž
* «''Billu-keričii''» (2009) — Sahir Han
* «''[[Mindai kuctas Han]]''» (2010) — Rizvan Han
* «''[[RA. Ezmäine]]''» (2011) — Šek Har / Dži Van
* «''[[Sihesai olen elegiš]]''» (2012) — Samar Anand
* «''[[Čennain ekspress]]''» (2013) — Rahul Mitaivala
* «''Udenke Vodenke''» (2014) — Čarli / Čandra Mohan Šarma
* «''[[Mel'dünuded (fil'm, 2015)|Mel'dünuded]]''» (2015) — Radž / Kaali
* «''Kumardelii''» (2016) — Arjan Han / Gaurav Čandra

== Mel'hetartujad faktad ==
* Hänel om verazmaižid arvlahjoid kinon arvlahjoiden ližaks, ozutesikš Čomamahtoiden da literaturan orden, mugažo Edinburgan universitetan professoran arvnimi.<ref>[http://www.bbc.com/news/entertainment-arts-34543469 Shah Rukh Khan given honorary doctorate by University of Edinburgh (Šahruh Hanale anttihe Edinburgan universitetan professoran arvnimi). — Bbc.com.] {{ref-en}}</ref><ref>[https://www.youtube.com/watch?v=VnnXAiTOLbo Dr Shah Rukh Khan - Life Lessons (Elon urokad) Youtube.com-saital.]</ref><ref>[http://timesofindia.indiatimes.com/entertainment/hindi/bollywood/news/SRK-gets-Frances-top-culture-award/articleshow/2118462.cms? SRK gets France's top culture award (Šahruh Han sai Francijan kul'turan päarvlahjad)]. — Uzištused 2007-06-13. ''The Times of India'' (timesofindia.indiatimes.com). {{ref-en}}</ref>
* Om olmas «Kolkata Knight Riders»-kriketkluban prezidentaks.<ref>[http://articles.economictimes.indiatimes.com/2008-02-09/news/27694633_1_indian-premier-league-cricket-ground-ipl  Shah Rukh Khan's Kolkata IPL team to be called Night Riders or Knight Riders (Šahruh Hanan IPL-joukud Kolkatas pidab nimitada «Night Riders» vai «Knight Riders»)]. — Uzištused 2008-02-09 (articles.economictimes.indiatimes.com). {{ref-en}}</ref>
* Tegihe koumandeks indijalaižeks kinopersonaks, kudamban vahasine figur om pandud Tüsso-madaman muzejha Londonas.
* Vl 2003 operiruihe händast sel'gal heitmaha sel'grodlunkeskešt purendust, tegihe Londonan ühtes läžundkodišpäi.

== Homaičendad ==
<references />

== Irdkosketused ==
{{Commons|Category:Shahrukh Khan}}
* [http://www.facebook.com/iamsrk Šahruh Han - Facebook.com.]
* [http://www.instagram.com/iamsrk Šahruh Han - Instagram.]
* {{IMDb|0451321}}
* {{KP|43791}}

[[Kategorii:Indijan akt'orad]]
[[Kategorii:Aktörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded vl 1965]]
