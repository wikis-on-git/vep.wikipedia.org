[[Fail:Shahrukh Khan in 2008.jpg|thumb|250px|Šahruh Han vl 2008.]]
'''Šahruh Han''' ([[anglijan kel'|angl]].: ''Shahrukh Khan'', [[venän kel'|ven]].: ''Шахрух Хан'') (sünd. [[2. kül'mku]] [[1965]], [[Indii]], [[Deli]]) om indijalaine akt'or, pajatai i prodüser.

== Biografii ==
Šahruh om sündnu Deli-lidnha. Pästihe školaspäi, sid' lopi Delin universitetad ekonomiženke specialižusenke. Mamazen surman jäl'ghe hän sirdi [[Mumbai]]ha. Edel kinod hän zavodi karjerad televizijas vl 1988, edesti rolid severziš TV-serialoiš. Šahruh edesti ezmäižen rolin kinoho vl 1992, konz "Meletoi armastuz"-fil'm läksi ekranoile. Vl 1995 hän edesti pozitivišt pärolid ''Vargastamatoi neičeine''-fil'mas Kadžol-aktrisan ühtes, muugotid tegihe Indijan kinematografan kuldasižeks paraks sen tagut. Vl 2010 edesti Rizvan Han-autistan rolid, hänen heng matkazi AÜV:oidme ''[[Mindai kuctas Han]]''-fil'mas. Kinoakt'oran ližaks, hän om olmas TV-vedäjan-ki, sidä kesken «[[Ken tahtoib lindä millioneraks?]]»-vändos. Hänel om ičeze «Red Chillies Entertainment»-kompanii.

Vspäi 1991 om nainu, Gauri Han om hänen ak. Vl 1997 Šahruh tegihe tataks, Arjan-poig om sündnu. Vl 2000 Suhana-tütar om sündnu. Vl 2013 Abram-poig om sündnu.

== Fil'mografii (serialoid da massižid scenoid lugemata) ==
* «''[[Meletoi armastuz]]''» (1992) - Radža Sahai
* «''Vargastamatoi neičeine''» (1995) - Radž Malhotra
* «''Kaik oleleb elos''» (1998) - Rahul Khanna
* «''Opalas, ihastuses-ki''» (2001) - Rahul Raičand
* «''Armastusen teil''» (2003) - Radž Mathur
* «''Tuleb homnine päiv vai ei''» (2003) - Aman Mathur
* «''Algat erigandekoi sulidenke''» (2004) - Dušant
* «''Šahruh Hanan südäimine/irdaline mail'm''» (2004) - edestab ičtaze
* «''[[Ala pagiže «Jä hüväšti igäks» nikonz]]''» (2006) - Dev Saran
* «''[[Mindai kuctas Han]]''» (2010) - Rizvan Han
* «''RA. Ezmäine''» (2011) - Šek Har / Dži Van
* «''[[Čennain ekspress]]''» (2013) - Rahul Mitaivala
* «''Udenke Vodenke''» (2014) - Čarli / Čandra Mohan Šarma
* «''Kumardelii''» (2016) - Arjan Han / Gaurav Čandra

== Mel'hetartujad faktad ==
* Hänel om verazmaižid arvlahjoid kinon arvlahjoiden ližaks, ozutesikš Čomamahtoiden da literaturan orden, mugažo Edinburgan universitetan professoran arvnimi.
* Om olmas «Kolkata Knight Riders»-kriketkluban prezidentaks.
* Tegihe koumandeks indijalaižeks kinopersonaks, kudamban vahasine figur om pandud Tüsso-madaman muzejha Londonas.
* Vl 2003 operiruihe händast sel'gal heitmaha sel'grodlunkeskešt purendust, tegihe Londonan ühtes läžundkodišpäi.

== Homaičendad ==
<references />

== Irdkosketused ==
* [http://www.facebook.com/iamsrk Šahruh Han - Facebook.com.]
* [http://www.instagram.com/iamsrk Šahruh Han - Instagram.]

[[Kategorii:Indijan akt'orad]]
[[Kategorii:Aktörad kirjamišton mödhe]]
[[Kategorii:Personalijad kirjamišton mödhe]]
