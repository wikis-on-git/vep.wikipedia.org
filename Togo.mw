{{10000}}
{{Valdkund
| Nimi = Togon Tazovaldkund<br >République Togolaise
| Valdkundznam = Emblem of Togo.svg
| Flag = Flag of Togo.svg
| Valdkundznam text = Togon valdkundznam
| Flag text = Togon flag
| Pälidn = Lome
| Eläjiden lugu = 8,176,449<ref>[https://www.cia.gov/library/publications/the-world-factbook/geos/to.html Togon ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 56,785
| Kart = LocationTogo.svg
| Kel' = [[francijan kel'|francijan]]
| Valdkundan pämez' = [[Gnassingbe For Essozimna|For Essozimna Gnassingbe]]
| Päministr = [[Klassu Komi Selom|Komi Selom Klassu]]
| Religii = [[paganuz]], [[hristanuskond]], [[islam]]
| Valüt = [[KFA:n frank]] (XOF)
| Internet-domen = [[.tg]]
| Telefonkod = +228
| Aigvö = [[UTC]]+0
}}
'''Togo''', täuz' oficialine form — '''Togon Tazovaldkund''' ({{lang-fr|République Togolaise}}), om valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Lome]].

== Etimologii ==
Valdkundan ''Togo''-nimituz mererandpol'žen [[even kel'|eve]]-heimon kelel znamoičeb «levitadud mad mererandpolen järviden taga».

== Istorii ==
Vl 1960 sulakun 27. päiväl Togo tedištoiti ripmatomudes [[Francii|Francijaspäi]].

Jäl'gmäine kudenz' lugul Konstitucii<ref>[http://www.constituteproject.org/ontology/Togo?lang=en Togon Konstitucijan tekst ''constituteproject.org''-saital.] {{ref-en}}</ref> om vahvištadud vl 1992 sügüz'kun 27. päiväl. Se om ottud kaiken rahvahan referenduman jäl'ghe, om väges voziden 2002, 2005 da 2007 vajehtusidenke.

== Geografijan andmused ==
[[Fail:Togo Topography.png|thumb|left|250px|Togon topografine kart.]]
Togo om mavaldkundröunoiš [[Gan]]anke päivlaskmas (röunan piduz — 877 km), [[Burkina Faso]]nke pohjoižes (126 km) da [[Benin]]anke päivnouzmas (644 km). Ühthine röunoiden piduz kuivudedme — 1647 km. [[Gvinejan laht|Gvinejan lahten]] mererandpolen pen' pala om suves. Randanpird om 56 km pitte.

Valdkundan kaikiš korktemb čokkoim om [[Agu]]-mägi ({{lang-fr|Mont Agou}}), 987 m valdmeren pindan päl. Kaikiš pidemb jogi om [[Mono]]-jogi, 467 km pitte.

Togon klimat om [[ekvatorialine vö|ekvatorialine]], se om neps suves (+23 C° kesklämudenke) da [[savann]]an pol'kuiv pohjoižes (+30 C°). Vodes man suves om kaht vihmsezonad, no eile äi sadegid paneb. Ezmäine sezon om sulakun da heinkun keskes, toine — sügüz'kun da kül'mkun keskes.

Londuseližed pävarad oma [[alüminii|boksitad]], [[kuld]], [[raud|raudkivend]], [[fosfor|fosfatad]]; toižed varad oma [[mouckivi]], [[mramor]], [[grafit]], [[uran (himine element)|uran]], [[hrom]]. [[Künttud ma]] otab valdkundan territorijan 38%.

== Politine sistem ==
Togo om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-fr|Président de la République togolaise}}). Kaik rahvaz valičeb händast videks vodeks, strokuiden lugu om röunatusita. Prezident paneb päministrad (fr. ''Premier ministre'') radsijha i voib pästta parlamentad radmaspäi.

Parlament om üks'kodine Nacionaline Suim ({{lang-fr|Assemblée Nationale}}), mülütab 91 deputatad-ühtnijad. Ristitišt valičeb heid videks vodeks.

Prezidentan järgvaličendad oliba vn 2015 25. päiväl sulakud. Parlamentan ühtnijoiden järgvaličendad oliba vn 2018 20. päiväl tal'vkud. [[Gnassingbe For Essozimna|For Essozimna Gnassingbe]] sai valičendoil 58,75% änid (vl 2010 oli 60,9%), radab prezidentan vs 2005 semendkun 4. päiväspäi koumanden strokun jäl'geten. [[Klassu Komi Selom|Komi Selom Klassu]] om päministraks vs 2015 kezakun 10. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Togon administrativiž-territorialine jagand]].''

Togon Tazovaldkund jagase videks agjaks (regionaks). Agjad alajagasoiš 30 prefekturha da 1 kommunha.

== Eläjad ==
Togos elädas [[togolaižed]]. Vl 2013 valdkundan ristitišt oli 7 154 237 eläjad. Kaikiš suremb ristitišt om nügüd'.

Uskondan mödhe (2010): [[hristanuskond|hristanuskojad]] — 43,7%, [[paganuz|rahvahaližed veroližed uskondad]] — 35,6%, [[islam]]anuskojad — 14,0%, toižed uskojad — 0,5% (sidä kesken [[induizm|induistad]], [[buddizm|buddistad]] i [[judaizm|judaistad]] vähemba mi 0,1% kaikutte), religijatomad — 6,2%.

Toižed sured lidnad (enamba 100 tuh. ristituid, surembaspäi penembha): [[Sokore]] i [[Kar (lidn, Togo)|Kar]].

== Ižanduz ==
Vl 2012 Togon päeksport oli [[kakao]] (20%), [[cement]] (12%), [[kuld]] (11%), [[kivivoi]] (7%), [[puvill]] (7%), [[fosfatad|kal'cijan fosfatad]] (6%); toine eksport — [[kofe]] (4%), [[heretused]] (2%), [[plastik]] (2%).

== Homaičendad ==
<references />

== Irdkosketused ==
* [http://www.republicoftogo.com/ Togon Tazovaldkundan oficialine sait (''republicoftogo.com'').] {{ref-fr}}
* [http://www.assemblee-nationale.tg/ Togon Nacionaližen Suiman oficialine sait (''assemblee-nationale.tg'').] {{ref-fr}}
{{Commons|Togo}}

{{Afrik}}

[[Kategorii:Togo| ]]
