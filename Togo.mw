{{Valdkund
| Nimi = Togon Tazovaldkund<br >République Togolaise
| Valdkundznam = Coat of arms of Togo.svg
| Flag = Flag of Togo.svg
| Valdkundznam text = Togon valdkundznam
| Flag text = Togon flag
| Pälidn = Lome
| Eläjiden lugu = 7.154.237<ref>[https://www.cia.gov/library/publications/the-world-factbook/geos/to.html. Mail'man faktoiden kirj. — Cia.gov.] {{ref-en}}</ref>
| Voz' = 2013
| Pind = 56.785
| Kart = LocationTogo.svg
| Kel' = [[francijan kel'|francijan]]
| Valdkundan pämez' = [[Gnassingbe For Essozimna|For Essozimna Gnassingbe]]
| Päministr = [[Ahumei-Zunu Kvesi|Kvesi Ahumei-Zunu]]
| Religii = [[paganuz]], [[hristanuskond]], [[islam]]
| Valüt = [[KFA:n frank]] (XOF)
| Internet-domen = [[.tg]]
| Telefonkod = +228
| Aigvö = [[UTC]]+0
}}
'''Togo''', täuz' oficialine form — '''Togon Tazovaldkund''' ([[francijan kel'|fr.]] ''République Togolaise''), om valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Lome]].

== Etimologii ==
Valdkundan ''Togo''-nimituz mererandpol'žen [[even kel'|eve]]-heimon kelel znamoičeb «levitadud mad mererandpolen järviden taga».

== Istorii ==
Vn. 1960 sulakun 27. päivän Togo tedištoiti ripmatomudes [[Francii|Francijaspäi]].

Jäl'gmäine Konstitucijan udištamine oli vn 1992 sügüz'kun 27. päivän, se ottud kaiken rahvahan referenduman jäl'ghe, voziden 2002 da 2005 vajehtusidenke.

== Geografijan andmused ==
[[Fail:Togo Topography.png|thumb|left|250px|Togon topografine kart.]]
Togo om mavaldkundröunoiš [[Gan]]anke päivlaskmas (röunan piduz — 877 km), [[Burkina Faso|Burkina Fasonke]] pohjoižes (126 km) da [[Benin]]anke päivnouzmas (644 km). Ühthine röunoiden piduz kuivudedme — 1647 km. Suves om [[Gvinejan laht|Gvinejan lahten]] mererandpolen pen' pala. Randanpird om 56 km.

Valdkundan kaikiš korktemb čokkoim om [[Agu]]-mägi ([[francijan kel'|fr.]] ''Mont Agou''), 987 m valdmeren pindan päl. Kaikiš pit'kemb jogi om [[Mono]]-jogi, 467 km pitte.

Togon klimat om [[ekvatorialine vö|ekvatorialine]], se om neps suves (+23°C kesklämudenke) da [[savann]]an pol'kuiv pohjoižes (+30°C). Vodes man suves om kaks' vihmsezonad, no eile äi sadegid paneb. Ezmäine sezon om sulakun da heinkun keskes, toine — sügüz'kun da kül'mkun keskes.

Londuseližed päresursad — [[boksitad]], [[kuld]], [[raud|raudkivend]], [[fosfatad]]; toižed — [[mouckivi]], [[mramor]], [[grafit]], [[uran]], [[hrom]]. [[Künttud ma]] otab 38% valdkundan territorijad.

== Tobmuz ==
[[Fail:|thumb|right|250px|Parlamentan pert' [[Lome]]s.]]
Togo om unitarine prezidentine tazovaldkund äjiden partijoiden sistemanke.

Valdkundan pämez' om prezident (rahvaz valičeb händast 5 vodeks, toižen strokun om voimuz), hän paneb päministrad radsijha. Prezident voib heitta parlamentad radmaspäi.

Parlament om üks'kodine Nacionaline Suim ([[francijan kel'|fr.]] ''Assemblée Nationale''), mülüb 81 deputatad-ühtnijad (heid kaikid rahvaz valičeb 5 vodeks).

Vl 2010 prezidentan, a vl 2013 — parlamentan järgvaličendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Togon administrativiž-territorialine jagand]].''

Togon Tazovaldkund alajagase 5 agjaha (regionha). Agjad alajagase 30 prefekturha da 1 kommunha.

== Eläjad ==
Togos elädas [[togolaižed]].

Togon toižed sured lidnad (enamba 100 tuh. rist., surembaspäi penembha): [[Sokore]], [[Kar (lidn, Togo)|Kar]].

== Ižanduz ==
Vl 2012 Togon päeksport oli [[kakao]] (20%), [[cement]] (12%), [[kuld]] (11%), [[kivivoi]] (7%), [[puvill]] (7%), [[fosfatad|kal'cijan fosfatad]] (6%); toine eksport — [[kofe]] (4%), [[heretused]] (2%), [[plastik]] (2%).

== Homaičendad ==
<references />

== Irdkosketused ==
* [http://www.republicoftogo.com/ Togon Tazovaldkundan oficialine sait.] {{ref-fr}}
* [http://www.assemblee-nationale.tg/ Togon Nacionaližen Suiman oficialine sait.] {{ref-fr}}

{{Commonscat|Category:Togo}}

{{Afrik}}

[[Kategorii:Togo| ]]
