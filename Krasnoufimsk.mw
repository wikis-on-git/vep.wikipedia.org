{{Eländpunkt
 | Nimi = Krasnoufimsk<br/>Красноуфимск
 | Lidnanznam = Coat of Arms of Krasnoufimsk (Sverdlovsk oblast).png
 | Flag = Flag of Krasnoufimsk (Sverdlovsk oblast).png
 | Lidnanznam text = Krasnoufimskan lidnanznam
 | Flag text = Krasnoufimskan flag
 | Valdkund = Venäma
 | Eläjiden lugu = 38,395
 | Voz' = 2018
 | Pind = 47
 | Fail = Братская могила борцов за установление Советской власти.jpg
 | Pämez' = Vadim Artemjevskih<br />(keväz'ku 2012—)
 | Telefonkod = +7-34394-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Krasnoufimsk''' ({{lang-ru|Красноуфимск}}, {{lang-tt|Кызылъяр}}) om [[Venäma]]n lidn [[Sverdlovskan agj]]an suvipäivlaskmas. Se om Krasnoufimskan lidnümbrikon administrativine keskuz. Mugažo lidn om [[Krasnoufimskan ümbrik]]on (edel 2006 vot — rajonan) administrativižeks keskuseks, om ümbärtud sil i ei mülü sihe.

== Istorii ==
Eländpunktan aluz om pandud vl 1736 kuti [[kozakišt|kozakoiden]] ''Krasnii Jar''-lidnuz («rusked kall'») [[baškiralaižed|baškiralaižiden]] londad vaste. Vl 1781 anttihe žilole makundan lidnan statusad nügüdläiženke nimenke. Krasnoufimsk oli da om järedan maižanduzrajonan keskuseks. Vspäi 1963 lidn alištub agjan tobmudele oikti.

Krasnoufimsk šingotase sauvondmaterialiden tehmižel, mecan ümbriradmižel i sömtegimištol.

== Geografijan andmused ==
Lidn sijadase [[Uf (jogi)|Uf-jogen]] oiktal korktal randal tobjimalaz ([[Kam (jogi)|Kamanjogen]] hurapol'ne bassein), 210 m ü.m.t. keskmäižel korktusel. «[[Kazan']] — Jekaterinburg»-raudte läbitab lidnad. Matkad [[Jekaterinburg]]hasai om 170 km päivnouzmha orhal, 195 km avtotedme vai raudtedme. Lähembaine lidn om [[Mihailovsk (Sverdlovskan agj)|Mihailovsk]] 85 km päivnouzmha orhal vai 101 km avtol.

Nell' pen't žilod mülüdas lidnümbrikho Krasnoufimskan ližaks. Lidnümbrikon pind — 127 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 39 765 ristitud, lidnümbrikon — 40 445 ristitud. Kaikiš suremb lidnan ristitišt oli 44..46 tuhad eläjid vll 1989−2001 (46 100 eläjad vl 1992). Vl 2017 kaik 39 304 ristitud elihe lidnümbrikos.

Rahvahad (2010, ozutadud rahvahudenke): [[venälaižed]] — 88,3%, [[totarlaižed]] — 6,7%, [[baškiralaižed]] — 1,6%, toižed rahvahad — 3,4%.

Krasnoufimskan agrarine, pedagogine kolledžad i äiprofil'ne tehnikum, mugažo Uraližen raudtetehnikuman filial i Sverdlovskan agjan medicinižen kolledžan filial (molembad — Jekaterinburg) oma professionaližen opendusen aluzkundoikš.

== Irdkosketused ==
* [http://go-kruf.midural.ru/ Krasnoufimskan lidnümbrikon tobmuden aluzkundoiden oficialine sait (''go-kruf.midural.ru'').] {{ref-ru}}
* [http://krasnoufimsk.ru/ Lidnan informacine portal (''krasnoufimsk.ru'').] {{ref-ru}}
{{Commons|Krasnoufimsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Krasnoufimskan ümbrik|*]]
