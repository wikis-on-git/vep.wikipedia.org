{{Eländpunkt
 | Nimi = Kašir<br />Кашира
 | Lidnanznam = Coat of Arms of Kashira (Moscow oblast) (1998).png
 | Flag = Flag of Kashira.svg
 | Lidnanznam text = Kaširan lidnanznam
 | Flag text = Kaširan flag
 | Valdkund = Venäma
 | Eläjiden lugu = 47,392
 | Voz' = 2020-01-01
 | Pind = 26.35
 | Fail = Город Кашира 02.jpg
 | Pämez' =
 | Telefonkod = +7-49669-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Kašir''' ({{lang-ru|Каши́ра}}) om [[Venäma]]n lidn [[Moskvan agj]]an suves. Se om [[Kaširan lidnümbrik]]on administrativine keskuz (edel vn 2015 redukud — rajonan).

== Istorii ==
Eländpunkt mainitase ezmäižen kerdan vl 1356 [[Ivan Kalita]]-ruhtinasen [[Ivan II]]-poigan kirjeižes kuti zavetoittud hänen Dmitrii-poigale žilo ''Košir''-nimitusenke ({{lang-ru|Кошира}}). Lidn zavodihe Okan hural randal eziauguižešti, Kaširk-jogen lanktendanno Okanjogehe, nimitihe jogen mödhe ezimeletaden. Oli lidnaks, puine lidnuz oli saudud vl 1531. Nügüd'aigan pened ''Gorodišče''- i ''Vanh Kašir''-žilod oma olmas sen sijal.

Edeližel sijal Kašir alištui vihanikoiden äiluguižile londoile, sen tagut vl 1619 zavottihe ut lidnad Okan taga, jogen oiktal randal, nügüdläižes sijas. Se sai makundan lidnan statusad vl 1777, šingotihe torguindal. Vl 1900 saudihe raudted läz lidnad. [[Toine mail'man soda|Toižen mail'man sodan]] aigan lidn ei olend okkupiruidud, no alištui bombardiruindale vn 1941 lopus. Vl 1963 ühtištuihe Kaširad Novokaširsk-lidnanke. Ožerel'je-lidn om mülütadud Kaširha vn 2015 kül'mkus.

Kašir šingotase Kaširan GRES:al (elektruz i lämuzenergii), sömtegimištol ([[čipsad]], [[makaronad]], leibän edheotand, jauhtegim), laivansauvomižel tegimel, maižanduzmašinoiden tegimel, valamižtegimel ([[alüminii|alüminijaspäi]] i [[kaugedraud]]aspäi), gidromehanižel tegimel, sauvondmaterialiden pästandal (metalližed konstrukcijad elektrostancijoiden täht, savič), mugažo meblin, gofrokartonpakuitesen i pölusiden-sijakatusiden tehmine radab lidnas.

== Geografijan andmused ==
Lidn sijadase lidnümbrikon pohjoižröunanno, [[Okanjogi|Okan]] oiktal randal, 190 m ü.m.t. keskmäižel korktusel. Matkad [[Tulan agj]]an röunhasai om 10 km suvipäivlaskmha orhal. Matkad [[Moskv]]hasai om 100 km lodeheze-pohjoižhe. Lähembaine lidn om [[Stupino]] ani lodeheze, Okanjogen taga.

''Kašir''-raudtestancii (passažiroiden täht) radab lidnan pohjoižröunal ühtes kilometras Okaspäi vspäi 1900 «Moskv ([[Pavelecan päraudtestancii]]) — [[Mihailov (lidn)|Mihailov]]»-keskustal. Toine ''Ožerel'je''-stancii om ühtennimižen suvižen mikrorajonan keskuses, ''Tesn''-stancii ({{lang-ru|Тесна}}) om niiden keskes. Raudtesol'm radab Ožerel'je-mikrorajonanno, toine sarak ühtenzoitab [[Novomoskovsk]]anke. «Don»-avtote (M4-trass) mäneb 5 km suvipäivlaskmha Kaširan päpalaspäi, «Kaspii»-avtote (R22-trass) mäneb 5 km suvipäivlaskmha Ožerel'je-mikrorajonaspäi i ühtištub «Don»-avtotenke.

== Eläjad ==
Vl 1939 lidnan ristitišt oli 17 419 eläjad, vl 1959 — 22 121 eläjad. Vn 2010 Venäman rahvahanlugemižen mödhe lidnan eläjiden lugu oli 41 870 ristutud, rajonan (nüg. lidnümbrik) kaks' koumandest. Kaikiš suremb ristitišt oli 44 200 eläjad vl 1992 (Ožerel'jeta) i 49 638 eläjad vl 2016.

Rahvahad (2010): [[venälaižed]] — 95,7%, [[ukrainalaižed]] — 1,0%, toižed rahvahad — 3,3%.

Professionaližen opendusen aluzkundad oma «Moskovii»-profkolledžan Kaširan kaks' filialad<ref>[http://колледжмосковия.рф/осп-каширское-2/ Kaširan filialan lehtpoled «Moskovii»-profkolledžan ''колледжмосковия.рф''-saital.] {{ref-ru}}</ref> i Ožrel'jen raudtekolledž.<ref>[http://ojerelie.pgups.ru/ Ožrel'jen raudtekolledžan sait (''ojerelie.pgups.ru'').] {{ref-ru}}</ref>

== Galerei ==
<gallery mode="packed" heights="125px">
Kashira police dept 01.JPG|Policijan palakundan pert'<br />(2011)
Город Кашира 06.jpg|Emäganpäivän päjumalanpert'<br />vl 2012
Kashira Power Plant (01).jpg|Kaširan GRES<br />(vn 2008 nägu)
RZD Kashira station 2019-05-09 11.jpg|''Kašir''-raudtestancijan sauvuz
</gallery>

== Homaičendad ==
<references />

== Irdkosketused ==
* [http://kashira.org/ Lidnümbrikon tobmuden aluzkundoiden oficialine sait (''kashira.org'').] {{ref-ru}}
* [http://kashira.ru/ Lidnan informacine portal (''kashira.ru'').] {{ref-ru}}
{{Commons|Category:Kashira}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Kaširan lidnümbrik|*]]
