{{Eländpunkt
 | Nimi = Kiržač<br />Киржач
 | Lidnanznam = Coat of Arms of Kirzhach (Vladimirskaya oblast).png
 | Flag = Flag of Kirzhach (Vladimirskaya oblast).gif
 | Lidnanznam text = Kiržačun lidnanznam
 | Flag text = Kiržačun flag
 | Valdkund = Venäma
 | Eläjiden lugu = 27,157
 | Voz' = 2017
 | Pind = 30
 | Fail = Kirzhach Panorama.jpg
 | Pämez' = Nadežda Skorospelova<br />(keväz'ku 2014—)
 | Telefonkod = +7-49237-xx-xxx
 | Aigvö = [[UTC]]+3
}}
'''Kiržač''' ({{lang-ru|Киржач}}) om [[Venäma]]n lidn da lidnankund [[Vladimiran agj]]an päivlaskmas. Se om [[Kiržačun rajon]]an administrativine keskuz da üks'jäine lidn.

== Istorii ==
Eländpunkt mainitase ezmäižen kerdan vl 1332 [[Ivan Kalita]]n hengiden kirjeižes. Om nimitadud Kiržač-jogen mödhe ([[Kläz'm]]an hura ližajogi). Külä šingotihe ortodoksižen hristanuskondan Blagoveščenjan mez'jumalankodinno vhesai 1764, konz jumalankodi oli tühjitadud, om udessündutadud vl 1995 naižjumalankodikš. Vspäi 1778 ühtenzoittihe Kiržač-küläd jogen hural randal Selivanan Mägi-külänke ({{lang-ru|Селиванова Гора}}) vastrandal, ühthine eländpunkt sai makundan lidnan statusad. Vozil 1796−1929 lidn mülüi [[Pokrov]]an makundha.

Nügüdläižen ižandusen sarakod da edheotandad oma [[jäškap]]oiden, [[televizor]]iden i [[pezendmašin]]oiden tehmine «[[Beko]]»-torguindmarkanke, produkcii aerokosmižen sarakon täht, metallanümbriradajan instrumentan pästand, [[radiator]]iden tehmine, omblendfabrik, meblin fabrik, maidtegim.

== Geografijan andmused ==
Lidn sijadase kukhikahal tazangištol, 135 m keskmäižel korktusel valdmeren pindan päl, om ümbärtud mecoil. Matkad [[Vladimir (lidn)|Vladimirhasai]] om 90 km päivnouzmha orhal vai 120 km R75-avtotedme. Lähembaižed lidnad oma [[Karabanovo]] (20 km) i [[Aleksandrov (lidn)|Aleksandrov]] (30 km) lodeheze, [[Kol'čugino]] 35 km pohjoižpäivnouzmha i [[Pokrov]] 40 km suvipäivnouzmha.

Kiržač om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 29 965 ristitud, rajonan ristitišton seičeme kümnendest. Kaikiš suremb ristitišt oli 31 900 eläjad vl 2005.

Mašiništonsauvomižen kolledž i profškol oma professionaližen keskopendusen aluzkundoikš.

== Transport ==
Avtobusad da taksid oma kundaližeks transportaks lidnas. ''Kiržač-raudtestancii'' om [[Moskvan raudten Sur' rengaz|Moskvan raudten Surel renghal]], sen «[[Aleksandrov (lidn)|Aleksandrov]] — [[Orehovo-Zujevo]]»-pidustal. Avtobusad da ezilidnelektrojonused ühtenzoittas lidnad ümbrištonke. Sportivine lendimpöud om olmas lidnas.

== Irdkosketused ==
* [http://www.gorodkirzhach.ru/ Lidnan tobmuden aluzkundoiden oficialine sait (''gorodkirzhach.ru'').] {{ref-ru}}
{{Commons|Category:Kirzhach}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Kiržačun rajon|*]]
