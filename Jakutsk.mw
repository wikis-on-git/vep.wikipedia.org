{{Eländpunkt
 | Nimi = Jakutsk<br />Якутск <small>(ven.)</small><br />Дьокуускай <small>(jakut.)</small>
 | Lidnanznam = Coat of Arms of Yakuts (Yakutia) 2012 2.jpg
 | Flag = Flag of Yakutsk.svg
 | Lidnanznam text = Jakutskan lidnanznam
 | Flag text = Jakutskan flag
 | Valdkund = Venäma
 | Eläjiden lugu = 311,760
 | Voz' = 2018
 | Pind = 122
 | Fail = Yakutsk panorama.jpg
 | Pämez' = Aisen Nikolajev<br />(2012—)
 | Telefonkod = +7-4112-xxx-xxx
 | Avtokod = 14
 | Aigvö = [[UTC]]+9 ([[MSK]]+6)
}}
'''Jakutsk''' ({{lang-ru|Якутск}}, {{lang-sah|Дьокуускай}}) om lidn da lidnümbrik [[Venäma]]n päivnouzmas. Se om [[Saha Tazovaldkund|Saha (Jakutijan) Tazovandkundan]] pälidn da kaikiš suremb lidn. Järed port sijadase [[Lenanjogi|Lenanjogen]] randal.

== Istorii ==
Eländpunktan aluz om pandud vl 1632 kuti ''Jakutijan (Lenan) lidnuz'' ({{lang-ru|Якутский (Ленский) острог}}). Se sai lidnan statusad nügüdläiženke nimenke vl 1643. Kätihe agjan pälidnaks vl 1851.

== Geografijan andmused ==
Lidn sijadase Tuimaad-alangištos, seižub [[Len (jogi)|Lenanjogen]] hural randal, 95 metrad valdmeren pindan päl keskmäižel korktusel. Se om kaikiš järedamb sijatud [[igähine roug|igähižen rougun]] zonha lidn Mas. Matkad [[Moskv]]hasai om 4885 km päivlaskmha orhal vai 8370 km avtotedme.

Klimat om terav kontinentaline kuiv. Tal'v om lujas vilu (tal'vkun-vilukun keskmäine lämuz −38 C°), ei olele sulasäd tal'vkus-uhokus. Keza om läm' i paksus räk. Voden keskmäine lämuz — −8,8 C°. Paneb sadegid 237 mm vodes, kaikiš vähemb tal'vkus-sulakus (7..10 mm kus).

Jakutsk-lidnümbrik jagase kahesaks administrativižeks ümbrikoks. Kümne žilod mülüdas lidnümbrikho Jakutskan ližaks.

== Eläjad ==
Vn 2010 kaiken Venäman ravahanlugemižen mödhe lidnan eläjiden lugu oli 269 601 ristitud, lidnümbrikon — 295 664 ristitud. Vl 2017 kaik om 324 651 eläjid lidnümbrikos, se om tazovaldkundan ristitišton koumandez.

Rahvahad (vl 2010): [[jakutalaižed]] — 52,3%, [[venälaižed]] — 41,9%, toižed rahvahad i rahvahuden ozutandata — 5,8%.

== Transport ==
Avtobusad da taksid oma kundaližtransportaks. Jogitransport ühtenzoitab Lenan basseinan lidnoidenke.

Om kaks' civilišt lendimportad. Rahvahidenkeskeine Jakutsk (Tuimaad)-lendimport (''YKS / ЯКТ'') sijadase lidnan pohjoižpoles 7 km keskusespäi. Sišpäi da sihe tehtas čarterreisid Azijan lebutahoihe, Sibiridme da Jakutijan südäimes. Magan-varalendimport (''GYG / МГН'') sijadase 12 km lodeheze Jakutskan röunaspäi ühtennimižes žilos. Sikš ku sumeg om paksus pälendimportas, varalendimport om olmas.

== Galerei ==
<gallery mode="packed" heights="125px">
Проспект Ленина возле остановки «Кинотеатр Центральный».jpg|Lidnümbrikon Duman i administracijan sauvuz (huralpäi, 2017)
Преображенская церковь ночью - panoramio.jpg|Jakutsk-lidnan Sündun Toižetamižen kafedraline päjumalanpert', vn 2012 nägu
Дом Арчы.jpg|Jakutan hengeližusen «Arči-pert'»-keskuz ({{lang-sah|Арчы Дьиэтэ}}), vn 2014 nägu
Alrosa yakutsk.jpg|[[ALROSA]]-kompanijan sauvuz vl 2018
Бизнес-центр.Якутск.jpg|Bizneskeskuz vl 2014
КФЕН СВФУ август 2013.jpg|Pohjoižpäivnouzmaine federaline universitet, londuseližiden tedoiden fakul'tetad (2013)
ЯГСХА.jpg|Arktine valdkundaline agrotehnologine universitet (2008)
Арктический государственный институт искусств и культуры.JPG|Arktine valdkundaline kul'turan i čomamahtoiden institut (2015)
Институт горного дела севера им. Черского СО РАН.JPG|Pohjoižen kaivuztön institut Čerskijan nimed (2013, Venäman Tedoakademijan Sibirin palakund)
Yakutsk Sakha theatre square.jpg|Saha-teatr Ordžonikidzen torgul (2017)
Аэропорт Якутск.jpg|Jakutsk-lendimportan terminal vl 2014
</gallery>

== Homaičendad ==
<references />

== Irdkosketused ==
* [http://www.yktgorduma.ru/ Lidnan Duman oficialine sait (''yktgorduma.ru'').] {{ref-ru}}
* [http://www.якутск.рф/ Lidnümbrikon administracijan oficialine sait (''якутск.рф'').] {{ref-ru}}
* [http://jakutsk.sakha.gov.ru/ Jakutskan lidnümbrik Saha Tazovaldkundan informacižel portalal (''sakha.gov.ru'').] {{ref-ru}}
{{Commons|Yakutsk}}

{{Saha Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Jakutsk| ]]
[[Kategorii:Saha Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saha Tazovaldkund|*]]
[[Kategorii:Saha Tazovaldkundan lidnümbrikod]]
