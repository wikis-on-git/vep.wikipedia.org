{{Rajon
| Nimi          = Belozerskan rajon<br />Белозерский район
| Znam          = Coat of arms of Belozersky District, Vologda Oblast.png
| Flag          = Flag Belozersk.png
| Znam text     =
| Flag text     =
| Valdkund      = Venäma
| Pälidn        = Belozersk
| Eläjiden lugu = 15,752
| Year          = 2015
| Pind          = 5,398
| Map           = Vologda-Oblast-Belozersk.png
| Map width     = 
}}
'''Belozerskan rajon''' ([[venäkel'|ven.]]: ''Белозерский район'') om [[rajon]] [[Vologdan agj]]as.

Administrativine keskuz om [[Belozersk]]-lidn, kudamb sijadase 214 km [[Vologd]]-lidnaspäi.

Lähembaine sur' lidn om [[Čerepovec]], kudambahapäi om 120 km.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Čerepovecan ümbrik]]os. Vl 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Vs 1937 sügüz'kun 23. päiväspäi mülüb Vologdan agjaha. Rajon om olmas nügüdläižiš röunoiš vspäi 1965.

== Geografijan andmused ==
Rajonan territorii sijadase päilaskmaha da suvhe [[Vaugedjärv]]en randalpäi, rajonidenkeskeine röun läbitab järved lodehespäi suvipäivnouzmha. [[Volgan-Baltijanmeren vezite]] ümbärdab Vaugedjärven randad. Rajonan piduz pohjoižespäi suvhe — 120 km, päivlaskmaspäi päivnouzmha — 95 km.

Pind — 5 398 nellikkilometrad. [[Mec]] otab territorijan nell' videndest (4525 km²). Kaik om 131 järved rajonas.

Om röunoid 6 [[Vologdan agj]]an rajonanke:
* pohjoižpäivnouzmas [[Vaškiden rajon]]anke;
* päivnouzmas [[Kirillovan rajon]]anke;
* suves [[Čerepovecan rajon]]anke;
* suvipäivlaskmas [[Kadujan rajon]]anke;
* päivlaskmas [[Babajevon rajon]]anke;
* lodehes [[Vitegran rajon]]anke.

Londuseližed varad oma [[turbaz]], [[sauvondmaterialad]] ([[lete|letked]], [[gravii]], [[dolomit]]), [[mec]], [[kala]], [[vezi|reskvezi]].

Vs 2015 kezakun 1. päiväspäi rajonan territorii alajagase 6 municipaližhe ühtnikha: 1 lidnkundha da 5 küläkundha.

== Tobmuz ==
Vs 2013 keväz'kun 10. päiväspäi [[Šaškin Jevgenii|Jevgenii Šaškin]] om valitud i radab rajonan da sen administracijan pämehen, [[Ühthine Venäma]]-partijan ühtnii. Viž ohjandust alištudas rajonan administracijale.

Käskusenandai tombuz om Ezitajiden Suim (videnz' kucund, 19 ezitajad). Järgvaličendad sihe oliba vl 2012 keväz'kun 4. päiväl. [[Jakovčuk Aleksei|Aleksei Petrovič Jakovčuk]] radab sen ezimehen vl 2015.

Käskuzkundaline tobmuz om Belozerskan rajonan käskuzkund.

== Eläjad ==
Vn 2010 Venäman rahvahanlugemižen mödhe eläjiden lugu oli 19 065 ristitud.

Kaik om 280 eländpunktad rajonas, sidä kesken 1 lidn, 8 žilod, 269 küläd da 2 futorad.

Toižed sured eländpunktad oma [[Zubovo]]-külä (1,5 tuh. rist. vl 2002) da [[Alamondom]]-žilo (1,1 tuh. rist. vl 2002).

== Ižanduz ==
Rajonan ižandusen päsarakod oma mecan varhapanend da ümbriradmine, jogitransport da turizm<ref>[http://belozer.ru/wp-content/uploads/2013/10/Инвестиционный-паспорт_10_13.pdf Belozerskan rajonan investicine pasport (belozer.ru). — 60 lp. — Lpp. 8-29.] {{ref-ru}}</ref>, sömtegimišt da maižanduz.

* AAÜ «Belozerskii lespromhoz» («Belozerskan mectegeliželo»)
* «Belozerskije elektroteploseti»-edheotand («Belozerskan elektrolämbituzverkod»)
* AAÜ «Vologdaavtodor»:an palakund

== Transport ==
Rajonankeskeižed avtoted asfal'tižbetonižen alusenke: Belozersk — [[Čerepovec]], Belozersk — [[Vologd]].

Belozerskan avtostancijan adres: Komsomolskaja-ird, 18.

== Homaičendad ==
<references />

== Irdkosketused ==
* [http://www.belozer.ru/ Belozerskan rajonan oficialine sait.] {{ref-ru}}
* [http://vologda-oblast.ru/municipalitety/belozerskiy_rayon/ Belozerskan rajon Vologdan agjan ohjastusen oficialižel portalal.] {{ref-ru}} {{ref-en}}
* [http://www.all-transport.info/regions/ru35.html#belozersk Belozerskan avtostancijan aigplan.] {{ref-ru}}

{{Rajonad Vologdan agjas}}

[[Kategorii:Belozerskan rajon| ]]
