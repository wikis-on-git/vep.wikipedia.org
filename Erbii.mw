{{10000}}{{A10000}}
[[Fail:Erbium-crop.jpg|thumb|left|200px|Erbijan pallišk]]
{{Himine element|68|Erbii|Er|167,259|HimLantanoid|2|8|18|30|8|2|0|}}
[[Fail:Erbium spectrum visible.png|thumb|right|250px|Erbijan spektran nägui pala]]
'''Erbii''' (''Er'' — ''erbium'' latinan kelel) om 68nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harv londuses, pala Man kores — 3,3 grammad tonnas. Ročilaine Karl Gustav Mosander-himik avaiži erbijan vl 1843. Nimitihe Itterbü-žilon mödhe Stokhol'man sarišton Resarö-sarel, kuti koumed tošt elementad-ki ([[terbii]], [[itterbii]], [[ittrii]]).

Metallal ei ole biologišt rolid, no kävutadas sen solid [[metabolizm|hibjan substancijoiden vajehtusen]] stimulätoraks.

== Fizižed ičendad ==
Erbii om pehmed tagokaz hobedakaz [[metall|mametall]]. 

Atommass — 167,259. Ninevuz (normaližiš arvoimižiš) — 9,06 g/sm³. Suladandlämuz — 1802 K (1529 C°). Kehundlämuz — 3141 K (2868 C°).

Londuseline erbii kogoneb kudes stabiližes [[izotop]]aspäi: <sup>162</sup>Er (0,14%), <sup>164</sup>Er (1,6%), <sup>166</sup>Er (33,5%), <sup>167</sup>Er (22,87%), <sup>168</sup>Er (26,98%), <sup>170</sup>Er (14,91%). Tetas 29 ratud radioaktivišt izotopad 143..161, 163, 165, 169, 171..177 atommassanke, i 13 izomärad.

== Himižed ičendad ==
Erbii-metall palab il'mas hapandusen sädandanke. Reagiruib vedenke säden gidrohapandust. Muigotandmär oleleb +3 (tobjimalaz), +2 i +1. Om reakcijoid galogenidenke.

== Kävutand ==
Ottas kävutamižhe erbijan hapandust atomreaktoriš i optižes kuidus lujenemha signalad. Erbijan hapandusen monokristall kävutase lazerhirurgijas. Tehtas ühthesuladusid vanadijanke, kobal'tanke i nikelinke. Metallan päeksportör — [[Kitai]], mugažo om löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] i [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Er/key.html Erbii ''webelements.com''-saital.] {{ref-en}}
* [http://n-t.ru/ri/ps/pb068.htm Kirjutuz erbijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Erbium}}

{{Periodine tablut}}

[[Kategorii:Himižed elementad kirjamišton mödhe]]
