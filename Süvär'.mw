[[Fail:Svir.jpg|pisi|250px|Süvär’]]
'''Süvär’''' ([[Venäkel'|venäkelel]]: ''Свирь'', [[Suomen kel'|suomen]] da [[Karjalan kel’|karjalan kelil]]: ''Syväri'') om [[Jogi|jogi]], kudamb lähteb [[Evrop|Evrop]]an toižes pindan mödhe järvespäi [[Änine|Änižespäi]] da lankteb Evropan kaikiš surembha järvhe — [[Ladog|Ladogha]]. Süvärin piduz om 224 km. Süvär’ om Vaugedmeren-Baltijanmeren da Volgan-Baltijanmeren vezimatkoiden pala. Volgan-Baltijanmeren vezimatk ühtenzoitab [[Moskv|Moskvan]] da [[Piter|Piterin]].

Jogen augotišen da sun korktusen ero om 28 m. Jogel oma kaks’ gidroelektrostancijad: Ala-Süvärin elektrostancii radab 1933 vodespäi, Ülä-Süvärin elektrostancii radab 1952 vodespäi. Hö jagadas Süvären koumihe paloihe: Ala-Süvär’ (80 km), Kesk-Süvär’ (45 km) da Ülä-Süvär’ (95 km). Gidroelektrostancijoiden sauvondan taguiči libui sur’, no madal Ivinan järv. Süvärihe langetas kaks’ sured ližajoged — Ojat’ da Pašjogi. 

Jogi sijadase [[Venäma|Venäläižes Federacijas]], [[Leningradan agj|Leningradan agjas]]. Süvärin randal om 2 lidnad: Pöud (Lodejnoje Pol’e) da Podporožje (Kos’kenaluine).

1942 voden elokun 3 päiväl Nevondkundaližen Ühtištusen vägiak [[Anna Lisicina|Anna Lisicina]] upsi ehtatades Süväres poikpoli.

== Kosketused ==
* [http://www.map.infoflot.ru/region_europe/sever_zapad/svir/index_svir.htm Pека Свирь - Интерактивная карта]. Süvär’. Interaktivine kart venäkelel.

[[Kategorii:Joged kirjamišton mödhe]]
[[Kategorii:Leningradan agjan joged]]
[[Kategorii:Venäman joged]]
