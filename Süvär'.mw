[[Fail:Svir.jpg|pisi|250px|Süvärin rand.]]
'''Süvär'''' ([[venäkel'|venäkelel]]: ''Свирь'', [[suomen kel'|suomen]] da [[karjalan kel'|karjalan]] kelil: ''Syväri'') om [[jogi]], kudamb lähteb [[Evrop]]an kahtendes pindan mödhe järvespäi [[Änine|Änižespäi]] ([[Ust'ka]]-žilo) da lankteb Evropan kaikiš surembha järvhe — [[Ladog]]ha ([[Süvärensu]]-žilo). Om äi hijamid da vezisonid jogensus.

Süvärin piduz om 224 km. Süvär' om [[Vaugedmeren-Baltijanmeren vezite|Vaugedmeren-Baltijanmeren]] da [[Volgan-Baltijanmeren vezite|Volgan-Baltijanmeren]] veziteiden pala. Volgan-Baltijanmeren vezite ühtenzoitab [[Moskv]]an da [[Piter]]in.

Joginiškan da jogensun korktusen erind om 28 metrad. Absolütine korktuz om 33 m Änižespäi i 5 m jogensus. Jogel om kaks' gidroelektrostancijad: [[Alasüvärin GES|Alasüvärin elektrostancii]] radab 1933 vodespäi, [[Üläsüvärin GES|Üläsüvärin elektrostancii]] radab 1952 vodespäi. Ned jagadas Süvären koumhe palaha: Alasüvär' (80 km), Keskmäine Süvär' (45 km) da Üläsüvär' (95 km). Gidroelektrostancijoiden sauvondan taguiči libui sur', no madal [[Ivinan järv]]. Jogen leveduz om enamba 100 metrad kaiktä. Joksmusen časpiguz vajehtase pol'kilometraspäi 10,6 kilometrhasai erazvuiččil tahoil.

Süvärihe langetas kaks' sured ližajoged, molembad oma hurad — [[Ojat' (jogi)|Ojat']] (15 km jogensuspäi) da [[Paksjogi|Pašjogi]] (8 km jogensuspäi).

Jogi sijadase [[Venäma|Venäläižes Federacijas]], [[Leningradan agj]]as. Süvärin randal om 2 lidnad (mödvedhe): [[Kos'kenaluine]] da [[Pöud (lidn)|Pöud]].

Voden 1942 elokun 3 päiväl Nevondkundaližen Ühtištusen vägiak [[Lisicina Anna|Anna Lisicina]] upsi ehtatades Süväres poikpoli.

== Irdkosketused ==
* [http://www.map.infoflot.ru/region_europe/sever_zapad/svir/index_svir.htm Süvär'. Interaktivine kart.] (venäkelel)

[[Kategorii:Süvär'| ]]
[[Kategorii:Leningradan agjan joged]]
[[Kategorii:Venäman joged]]
[[Kategorii:Joged kirjamišton mödhe]]
[[Kategorii:Änine]]
[[Kategorii:Ladog]]
[[Kategorii:Kos'kenaluižen rajon]]
[[Kategorii:Pöudon rajon]]
[[Kategorii:Volhovan rajon]]
