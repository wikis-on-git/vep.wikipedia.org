[[Fail:Svir.jpg|pisi|250px|Süvär']]
'''Süvär'''' ([[venäkel'|venäkelel]]: ''Свирь'', [[suomen kel'|suomen]] da [[karjalan kel'|karjalan]] kelil: ''Syväri'') om [[jogi]], kudamb lähteb [[Evrop]]an kahtendes pindan mödhe järvespäi [[Änine|Änižespäi]] da lankteb Evropan kaikiš surembha järvhe — [[Ladog]]ha. Süvärin piduz om 224 km. Süvär' om [[Vaugedmeren-Baltijanmeren vezite|Vaugedmeren-Baltijanmeren]] da [[Volgan-Baltijanmeren vezite|Volgan-Baltijanmeren]] veziteiden pala. Volgan-Baltijanmeren vezite ühtenzoitab [[Moskv]]an da [[Piter]]in.

Joginiškan da jogensun korktusen erind om 28 metrad. Jogel oma kaks' gidroelektrostancijad: Alasüvärin elektrostancii radab 1933 vodespäi, Üläsüvärin elektrostancii radab 1952 vodespäi. Hö jagadas Süvären koumhe palaha: Alasüvär' (80 km), Keskmäine Süvär' (45 km) da Üläsüvär' (95 km). Gidroelektrostancijoiden sauvondan taguiči libui sur', no madal [[Ivinan järv]]. Süvärihe langetas kaks' sured ližajoged — [[Ojat']] da [[Paksjogi|Pašjogi]].

Jogi sijadase [[Venäma|Venäläižes Federacijas]], [[Leningradan agj]]as. Süvärin randal om 2 lidnad: [[Pöud]] da [[Kos'kenaluine]].

1942 voden elokun 3 päiväl Nevondkundaližen Ühtištusen vägiak [[Anna Lisicina|Anna Lisicina]] upsi ehtatades Süväres poikpoli.

== Irdkosketused ==
* [http://www.map.infoflot.ru/region_europe/sever_zapad/svir/index_svir.htm Süvär'. Interaktivine kart.]] (venäkelel)

[[Kategorii:Joged kirjamišton mödhe]]
[[Kategorii:Leningradan agjan joged]]
[[Kategorii:Venäman joged]]
