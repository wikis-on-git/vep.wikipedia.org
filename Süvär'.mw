[[Fail:Svir-Onezhskoe ozero.png|thumb|right|250px|Süvärin i Änižen bassein]]
'''Süvär'''' ([[karjalan kel'|karjalan]] da [[suomen kel'|suomen]] kelil: ''Syväri''; [[venäkel'|venäkelel]]: ''Свирь'') om [[jogi]], kudamb lähteb [[Evrop]]an kahtendes pindan mödhe järvespäi [[Änine|Änižespäi]] ([[Ust'ka]]-žilo) da lankteb Evropan kaikiš surembha järvhe — [[Ladog]]ha ([[Süvärensu]]-žilo). Om äi hijamid da vezisonid jogensus.

Jogi sijadase [[Venäma|Venälaižen Federacijan]] lodehes, sen [[Leningradan agj]]as. Süvärin randal om 2 lidnad (mödvedhe): [[Kos'kenaluine]] da [[Pöud (lidn)|Pöud]].

Voden 1942 elokun 3 päiväl Nevondkundaližen Ühtištusen vägiak [[Lisicina Anna|Anna Lisicina]] upsi ehtatades Süväres poikpoli.

== Ümbrikirjutand ==
Süvärin piduz om 224 km. Kaks' sured ližajoged langetas Süvärihe, molembad oma hurad — [[Ojat' (jogi)|Ojat']] (15 km jogensuspäi) da [[Paksjogi|Pašjogi]] (8 km jogensuspäi).

Jogen leveduz om enamba 100 metrad kaiktä. Joksmusen časpiguz vajehtase pol'kilometraspäi 10,6 kilometrhasai erazvuiččil tahoil.

Joginiškan da jogensun korktusen erind om 28 metrad. Absolütine korktuz om 33 m Änižespäi i 5 m jogensus.

== Kävutand ==
Jogel om kaks' gidroelektrostancijad: [[Alasüvärin GES|Alasüvärin elektrostancii]] radab 1933 vodespäi, [[Üläsüvärin GES|Üläsüvärin elektrostancii]] radab 1952 vodespäi. Ned jagadas Süvären koumhe palaha: Alasüvär' (80 km), Keskmäine Süvär' (45 km) da Üläsüvär' (95 km). Gidroelektrostancijoiden sauvondan taguiči libui sur', no madal [[Ivinan järv]].

Süvär' om [[Vaugedmeren-Baltijanmeren vezite|Vaugedmeren-Baltijanmeren]] da [[Volgan-Baltijanmeren vezite|Volgan-Baltijanmeren]] veziteiden pala. Volgan-Baltijanmeren vezite ühtenzoitab [[Moskv]]an da [[Piter]]in.

== Galerei ==
<gallery mode="packed" heights="125px">
Vepsamaa 2017 (19).jpg|Üläsüvärin GES vl 2017 (Kos'kenaluine)
Svir.jpg|Süvärin rand
Vepsamaa 2017 (12).jpg|Süvär' Pöud-lidnas
Нижне-Свирский заповедник.jpg|Alasüvärin londuseline kel'dtaho, jogen lanktendan sija Ladogha
</gallery>

== Homaičendad ==
<references/>

== Irdkosketused ==
* [http://www.map.infoflot.ru/region_europe/sever_zapad/svir/index_svir.htm Süvär'. Interaktivine kart ''map.infoflot.ru''-saital.] (venäkelel)

[[Kategorii:Süvär'| ]]
[[Kategorii:Leningradan agjan joged]]
[[Kategorii:Venäman joged]]
[[Kategorii:Joged kirjamišton mödhe]]
[[Kategorii:Änine]]
[[Kategorii:Ladog]]
[[Kategorii:Kos'kenaluižen rajon]]
[[Kategorii:Pöudon rajon]]
[[Kategorii:Volhovan rajon]]
