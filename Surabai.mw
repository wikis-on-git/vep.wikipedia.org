{{Eländpunkt
 | Nimi = Surabai<br />Surabaya
 | Lidnanznam = City of Surabaya Logo.svg
 | Flag = 
 | Lidnanznam text = Surabajan lidnanznam
 | Flag text = 
 | Valdkund = Indonezii
 | Eläjiden lugu = 3,457,409
 | Voz' = 2015
 | Pind = 350.5
 | Fail = Montage of Surabaya.jpg
 | Pämez' = Tri Rismaharini<br />(reduku 2010—)
 | Telefonkod = +62-31
 | Aigvö = [[UTC]]+7
}}
'''Surabai''' ({{lang-id|Surabaya}} [surəˈbaja]) om [[Indonezii|Indonezijan]] lidn da port [[Jav]]-saren päivnouzmas. Se om valdkundan kahtenz' surtte lidn, [[Päivnouzmaine Jav]]-agjan administrativine keskuz.

== Istorii ==
Eländpunktan alusenpanendan dat lugese vn 1293 31. päiv semendkud — «Madžapahit»-aigkirjan mödhe, arni sil päiväl sijaližed sodaväged otiba vägestust mongoližen [[Hubilai]]-hanan anastajiden päl. Alamaiden kolonialižen administracijan aigan (1743−1942) lidnan da portan znamoičend ližadui kaiken, alamalaižed sauvoiba sodameribazan 20. voz'sadan augotišes.

Surabai šingotase mašiništonsauvomižen, tekstiližen, kivivoinümbriradajan i himižen sarakoiden edheotandoil. Üläopendusen 25 aluzkundad oma olmas lidnas, sidä kesken valdkundan sodameriakademii.

== Geografijan andmused ==
Lidn sijadase Mas-jogensun i [[Javan meri|Javan meren]] [[Madur]]an sal'men randal, 5 m ü.m.t. keskmäižel korktusel. Suramadu-sild om saudud sal'mes päliči vodele 2009, se om läz 5,5 km pitte.

== Eläjad ==
Vl 2012 eläjiden lugu oli 3 114 700 ristitud. Vn 2010 rahvahanlugemižen mödhe enamba 9,1 mln ristituid elihe lidnaglomeracijas 5 925 km² pindal, vl 2015 — 13,1 mln eläjid, sen nimi-lühenduz om ''Gerbangkertosusila''.

Lidnan eläjiden keskes ühesa kümnendest oma [[islam|islamanuskojad]], läz kümnendest — [[hristanuskond|hristanuskojad]].

== Irdkosketused ==
* [http://www.surabaya.go.id/ Lidnan oficialine sait (''surabaya.go.id'').] {{ref-id}} {{ref-en}}
{{Commons|Category:Surabaya}}

{{stub}}
[[Kategorii:Surabai| ]]
[[Kategorii:Indonezijan lidnad]]
[[Kategorii:Eländpunktad kirjamišton mödhe]]
[[Kategorii:Päivnouzmaine Jav|*]]
