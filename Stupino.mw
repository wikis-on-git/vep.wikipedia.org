{{Eländpunkt
 | Nimi = Stupino<br />Ступино
 | Lidnanznam = Coat of Arms of Stupino (Moscow oblast).png
 | Flag = Flag of Stupino (Moscow oblast).png
 | Lidnanznam text = Stupinon lidnanznam
 | Flag text = Stupinon flag
 | Valdkund = Venäma
 | Eläjiden lugu = 65,990
 | Voz' = 2019-01-01
 | Pind = 35.5
 | Fail = Stupino, Moscow Oblast, Russia - panoramio (4).jpg
 | Pämez' = Vera Nazarova<br />(reduku 2017—)
 | Telefonkod = +7-4966-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Stupino''' ({{lang-ru|Сту́пино}}) om [[Venäma]]n lidn [[Moskvan agj]]an suves. Se om [[Stupinon lidnümbrik]]on administrativine keskuz (edel vn 2017 heinkud — rajonan).

== Istorii ==
Eländpunktan aluz om pandud vl 1507 kuti ''Stupinskii počinok''-külä, möhemba Stupino-külä. Sauvoškanzihe ''Elektrovoz''-radnikžilod («elektrovedim») vll 1934−1938, no nevondkundaline tobmuz päti šingotada [[puruvedim]]id, i sauvond oli udesprofiliruidud tehmaha lendimiden paloid. Radnikžilo sai lidnan statusad nügüdläiženke nimenke vn 1938 17. päiväl kezakud. Stupino oli alištunu agjan tobmudele oikti vll 1939−2001 i oli sauptud lidnaks vhesai 1991.

Stupino šingotase sömtegimištol (maidkombinat, leibänkombinat, konditerižen «[[Mars, Incorporated|Mars]]»-kompanijan tegimed), sauvondmaterialiden pästandal (raudbetontegesed, kuivad segoitused, keramine apakut, lämuzizoläcii, [[špalerad]]), aviamašiništon tegimil i mujumetallurgijan kompanijal, kodihimijan, gigijenan i stökolplastikan tegimil, mugažo alüminiiastjoiden, paličikoiden i pakuitesen edheotandoil.

== Geografijan andmused ==
Lidn sijadase lidnümbrikon suves, [[Okanjogi|Okan]] hural randpolel, 185 m ü.m.t. keskmäižel korktusel. Matkad [[Moskv]]an röunhasai ([[Moskvan rengazavtote]]hesai) om 99 km pohjoižhe-lodeheze orhal, avtotel vai raudtel. Lähembaine lidn om [[Kašir]] ani suvipäivnouzmha Okan oiktal randal.

''Stupino''-raudtestancii radab lidnan pohjoižes vspäi 1900, koume seižutezpunktad om lidnas mugažo. «Don»-mante (M4-trass) mäneb 2 km päivlaskmha lidnaspäi. Stupino (Krutiški)-sodalendimport om tomha jüguid.

== Eläjad ==
Vl 1939 lidnan ristitišt oli 18 980 eläjad, vl 1959 — 45 295 eläjad. Vn 2010 Venäman rahvahanlugemižen mödhe lidnan eläjiden lugu oli 66 816 ristitud, rajonan koume videndest. [[Ortodoksine hristanuskond|Ortodoksižen hristanuskondan]] ph. Stroican Belopesockii-naižjumalankodi (aluz om pandud vl 1498), koume jumalanpertid i koume časounäd<ref>[http://sobory.ru/geo/locat/1439 Stupinon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,6%, [[ukrainalaižed]] — 1,3%, toižed rahvahad — 3,1%.

Professionaližen opendusen aluzkundad oma Stupinon tehnikum<ref>[http://стамт.рф/ Stupinon tehnikuman sait (''стамт.рф'').] {{ref-ru}} <small>''(+ avtomatine känduz anglijan kel'he)''</small></ref>, Moskvan agjan medkolledžan filial, Moskvan üläopendusen aluzkundoiden koume filialad.

== Galerei ==
<gallery mode="packed" heights="125px">
Vadimrazumov copter - Belopesotskiy.jpg|ph. Stroican Belopesockii-naižjumalankodi<br />(vn 2016 nägu)
Airfield Stupino. (14171753838).jpg|Lendimport (2014)
Stupino-station.jpg|Stupino-raudtestancii<br />vl 2009
</gallery>

== Homaičendad ==
<references />

== Irdkosketused ==
* [http://stupinoadm.ru/ Lidnümbrikon tobmuden aluzkundoiden oficialine sait (''stupinoadm.ru'').] {{ref-ru}}
{{Commons|Category:Stupino}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Stupinon lidnümbrik|*]]
