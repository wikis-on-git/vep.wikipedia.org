{{Eländpunkt
 | Nimi = Krasnozavodsk<br />Краснозаводск
 | Lidnanznam = Coat of Arms of Krasnozavodsk (Moscow oblast).gif
 | Flag = Flag of Krasnozavodsk (Moscow oblast).png
 | Lidnanznam text = Krasnozavodskan lidnanznam
 | Flag text = Krasnozavodskan flag
 | Valdkund = Venäma
 | Eläjiden lugu = 12,800
 | Voz' = 2020-01-01
 | Pind = 20
 | Fail = Krasnozavodsk Club Raduga.jpg
 | Pämez' =
 | Telefonkod = +7-49654-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
[[Fail:Krasnozavodsk Church of the Theotokos of Iviron.jpg|thumb|left|250px|Jumalanmaman Iveronan jumalaižen pühäpert' (om saudud vll 2005−2006)]]
'''Krasnozavodsk''' ({{lang-ru|Краснозаво́дск}}) om [[Venäma]]n lidn [[Moskvan agj]]an pohjoižes. Mülüb [[Sergijev Posadan lidnümbrik]]ho (edel vn 2019 sulakud — rajonha), sen kaikiš penemb lidn nellän kesken eläjiden lugun mödhe.

== Istorii ==
Eländpunktan aluz om pandud vl 1916 udenno Troickii-šlibaktegimenno (radaškanzi vn 1915 heinkuspäi, nüg. himine tegim). Vhesai 1937 žilon nimituz oli ''Radnikžilo tegimenno nomer 11'', vl 1938 — ''Vozroždenije'', vl 1939 — ''Lesnoi'', vl 1940 — ''Krasnozavodskii''. Se sai lidnan statusad vl 1940 nügüdläiženke nimitusenke.

''Novostroik''-radnikžilo lugetihe lidnan mikrorajonaks vhesai 2000. Erištuihe sidä [[Peresvet (lidn)|Peresvet]]-lidnaks vl 2000, sen jäl'ghe Krasnozavodskan ristitišt poleni kahthe kerdha.

Krasnozavodsk šingotase himižel tegimel (patronad, pirotehnikan šlibakod), sauvondmaterialiden pästandal, sömtegimištol (čajun pakuitez, südäiveziden tegim).

== Geografijan andmused ==
Lidn sijadase lidnümbrikon keskuzpalan päivnouzmas, Kunj-jogen randal ({{lang-ru|Кунья́}}, amuine ''Куньема'' 46 km pitte, [[Dubn (Volgan ližajogi)|Dubnan]] hura ližajogi), 220 m ü.m.t. keskmäižel korktusel. Matkad [[Vladimiran agj]]hasai om 8 km päivnouzmha. Matkad [[Moskv]]hasai (Moskvan rengazavtotehesai) om 88 km suvipäivlaskmha-suvhe, lidnümbrikon [[Sergijev Posad]]-keskushesai om 15 km suvipäivlaskmha-suvhe. Lähembaine lidn om [[Peresvet (lidn)|Peresvet]] 3 km suvipäivlaskmha.

«Holmogori»-avtote (M8-trass) mäneb 3..6 kilometras suvipäivnouzmha lidnaspäi. Lähembaine passažirraudtestancii om Bužaninovo 7 km suvipäivnouzmha «Sergijev Posad — [[Aleksandrov (lidn)|Aleksandrov]]»-keskustal, sišpäi kümnekilometrine sarak tuleb lidnha vaiše jüguiden täht.

== Eläjad ==
Vl 1939 žilon ristitišt oli 13 382 eläjad, vl 1959 lidnan — 19 523 eläjad. Vn 2010 Venäman rahvahanlugemižen mödhe lidnan eläjiden lugu oli 13 392 ristutud. Otab lidnümbrikon 5..6% ristitištos. Kaikiš suremb ristitišt 29 900 eläjad vl 1992. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/12343 Krasnozavodskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,0%, [[totarlaižed]] — 1,1%, toižed rahvahad — 3,9%.

Professionaližen opendusen aluzkund om Krasnozavodskan kolledž.<ref>[http://краснозаводскийколледж.рф/ Krasnozavodskan kolledžan sait (''краснозаводскийколледж.рф'').] {{ref-ru}}</ref>

== Homaičendad ==
<references />

== Irdkosketused ==
* [http://www.sergiev-posad.net/ Lidnümbrikon tobmuden aluzkundoiden oficialine sait (''sergiev-posad.net'').] {{ref-ru}}
* [http://www.krasnozavodsk.info/ Lidnan da enččen lidnankundan informacine sait (''krasnozavodsk.info'').] {{ref-ru}}
{{Commons|Category:Krasnozavodsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Sergijev Posadan lidnümbrik]]
