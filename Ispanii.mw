{{1000}}
{{Valdkund
| Nimi = Ispanijan Kunigahuz<br />Reino de España
| Valdkundznam = Coat of Arms of Spain (corrections of heraldist requests).svg
| Flag = Flag of Spain.svg
| Valdkundznam text = Ispanijan valdkundznam
| Flag text = Ispanijan flag
| Pälidn = Madrid
| Eläjiden lugu = 49,331,076<ref>Sidä kesken läz 3 mln migrantoid, [https://www.cia.gov/library/publications/the-world-factbook/geos/sp.html Ispanijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 505,370
| Kart = EU-Spain.svg
| Kel' = [[ispanijan kel'|ispanijan]]
| Valdkundan pämez' = [[Filipp VI (Ispanii)|Filipp VI]]
| Päministr = [[Sančes Pedro (politikanmez')|Pedro Sančes]]
| Religii = [[hristanuskond]], [[ateizm]]
| Valüt = [[evro]] (€) (EUR)<ref>Edel 1999 vot — [[ispanijan peset]].</ref>
| Internet-domen = [[.es]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +34
| Aigvö = tal'vel [[UTC]]+1,<br />kezal [[UTC]]+2<ref>Aigvöd [[Kanarižed sared|Kanarižil saril]] oma tal'vel [[UTC]]+0, kezal [[UTC]]+1.</ref>
}}
'''Ispanii''' ({{lang-es|España}}), täuz' oficialine nimituz — '''Ispanijan Kunigahuz''' ({{lang-es|Reino de España}} [ˈreino ðe esˈpaɲa]), om valdkund [[Evrop]]an suvipäivlaskmas, [[Keskmeri|Keskmeren]] lodehližen i [[Atlantine valdmeri|Atlantižen valdmeren]] [[Biskaine laht|Biskaižen lahten]] randoil. Pälidn da kaikiš suremb lidn om [[Madrid]].

Vspäi 1982 om [[Pohjoižatlantižen Kožundkirjutesen organizacii|PAKO:n]] ühtnijaks (vaiše politižikš), vspäi 1986 om [[Evropan ühtištuz|EÜ:n]] ühtnijaks.

Ispanii om diplomatižiš kosketusiš [[Ühtenzoittud Rahvahiden Organizacii|ÜRO:n]] kaikidenke valdkundoidenke-ühtnijoidenke.

== Istorii ==
Vozil 1936−1939 Rahvahanikoiden soda tegihe Ispanijas. [[Fransisko Franko|Frankon]] diktatur (1939−1975) oli sen rezul'tataks.

Vl 1812 ezmäine valdkundan Konstitucii ({{lang-es|Constitución española}}) oli vahvištadud. Jäl'gmäine videnz'toštkümnenz' lugul Konstitucii<ref>[http://www.constituteproject.org/ontology/Spain?lang=en Ispanijan Konstitucijan tekst ''constituteproject.org''-saital.] {{ref-en}}</ref> om vahvištadud vl 1978, se om väges voziden 1992 i 2011 vajehtusidenke.

== Geografijan andmused ==
[[Fail:Spain topo.jpg|thumb|left|250px|Ispanijan topografine kart.]]
Ispanii otab [[Pirenejan pol'sar'|Pirenejan pol'saren]] nell' videndest. Valdkundal om maröunoid [[Portugalii|Portugalijanke]] päivlaskmas (röunan piduz — 1224 km), [[Andorr]]anke (63 km) da [[Francii|Francijanke]] (646 km) pohjoižes, [[Sur' Britanii|Surenke Britanijanke]] suves ([[Gibraltar]], 1 km) da [[Marok]]onke ([[Seut]]-, [[Melilj]] da [[Penjon de Veles de la Gomer]]-pol'anklavad, 18 km). Ühthine röunoiden piduz — 1952 km. Sen ližaks, ma otab Atlantižen valdmeren [[Kanarižed sared]] da Keskmeren [[Balearižed sared]]. Ühthine randanpird om 4964 km.

Ispanii om üks' kaikiš mägikahižembiš Evropan maišpäi. Man keskmäine korktuz om 650 m meren pinden päl. [[Meset]]-mägitazangišt otab pol'valdkundad. [[Pirenejad]] oma pohjoižpäivlaskmas. Kaikiš korktemb čokkoim sijadase Kanarižiden sariden [[Tenerife]]-sarel — [[Teide]]-vulkan, 3718 metrad valdmeren pindan päl. Kaikiš pidembad joged oma [[Ebro]]<ref>Europos valstybių gamtinė geografija, Petras Lingė. Kronta, 2007 m. ISBN 978-9955-734-17-8.</ref> (910 kilometrad pitte) da [[Taho (jogi)|Taho]] (ühthine piduz om 1007 km, sidä kesken Ispanijan territorijal — 730 km).

Klimatižed zonad oma lujas erazvuiččed. Randišton klimat om Keskmeren [[subtropine vö|subtropine]], räk da neps vodes läbi. Ispanijan südäipaloiden klimat om kontinentaline (penemba 500 mm sadegid vodes), sigä pakaižed oleskeldas tal'vel.

Londuseližed pävarad oma [[kivihil']], [[bur hil']], [[metall]]ad ([[raud|raudkivend]], [[vas'k]], [[hahktin]], [[cink]], [[magnii]], [[uran (himine element)|uran]], [[artut']], [[vol'fram]]); toižed varad oma [[sauvondgips]], [[kaolin]], [[potaš]], väghine [[mahuz]], [[kala]], [[gidroenergii]].

== Politine sistem ==
[[Fail:PalacioReal1.jpg|thumb|right|250px|Kunigahan pert'kulu [[Madrid]]as.]]
Ohjandusen form om unitarine parlamentine [[konstitucine monarhii]]. Valdkundan pämez' om [[Filipp VI (Ispanii)|Filipp VI]]-[[kunigaz]] (vodes 2014 kezakun 19. päiväspäi).

Käskusenandai tobmuz om kaks'kodine parlament (kodid — ''Generaližed kortesad''). Sen üläkodi om Senat ({{lang-es|Senado}}) 266 ühtnijanke. Alakodi om Deputatoiden Kongress ({{lang-es|Congreso de los Diputados}}) 350 ristitunke. Kaik rahvaz valičeb kaks'kodišt parlamentad nelläks vodeks. Agjoiden suimad pandas erasid Senatan ühtnijoid radnikusele.

Radonoigendai tobmuz om ohjastuz päministranke pämeheks. Valičendoiden jäl'ghe vägestajan partijan lideran pandas päministraks ({{lang-es|Presidente del Gobierno}}).

Käskuzkundaline tobmuz om käskuzkundoiden sistem: Konstitucijan sil'mišpidandan organ — Konstitucine Käskuzkund ({{lang-es|Tribunal Constitucional}}), ülembaine käskuzkundaline instancii — Ülembaine Käskuzkund (isp.: ''Tribunal Supremo''), ülembaine kontrolirui organ — Lugendkäskuzkund (isp.: ''Tribunal de Cuentas'').

Parlamentan ühtnijoiden valičendad oliba edel strokud, vn 2016 26. päiväl kezakud. [[Sančes Pedro (politikanmez')|Pedro Sančes]] radab päministran vodes 2018 kezakun 2. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ispanijan administrativiž-territorialine jagand]].''

Ispanii jagase 17 avtonomižeks agjaks ({{lang-es|comunidad autónoma}}) da 2 avtonomižeks lidnaks ({{lang-es|ciudades autónomas}}) Afrikas ([[Seut]] i [[Melilj]]). Niiden ližaks, Ispanijan suverenižed territorijad oma olmas. Avtonomižed agjad alajagasoiš 50 provincijaks ({{lang-es|provincias}}). Provincijad alajagasoiš ümbrikoikš, ümbrikod — sijaližikš municipalitetoikš.

== Eläjad ==
Ispanijas elädas [[ispanijalaižed]]. Vl 2014 valdkundan eläjiden lugu oli 47 737 941 ristitud. Kaikiš suremb ristitišt om enamba 46 mln ristituid vspäi 2009 (immigrantoiden lugemata).

Augotižlibundan mödhe (2018, sündundan valdkund): [[ispanijalaižed]] — 86,4%, [[Marok]] — 1,8%, [[Romanii]] — 1,3%, toižed valdkundad — 10,5%.

Uskondan mödhe (2019): riman [[katoline jumalankodikund|katolikad]] — 68,9%, [[ateizm|ateistad]] — 11,3%, [[agnosticizm|agnostikad]] — 7,6%, toižed uskojad — 2,8%, religijatomad — 8,2%, märhapanendata — 1,1%.

Toižed sured lidnad (enamba 500 tuh. ristituid vl 2013, surembaspäi penembha): [[Barselon]], [[Valensii]], [[Sevil'j]], [[Saragos]], [[Malag]]. Vl 2013 kaik oli 20 lidnad valdkundas enamba mi 200 tuh. eläjidenke. Lidnalaižiden pala oli 80,6% vl 2019.

== Ižanduz ==
Šingotadud postindustrialine ekonomik, 14nz' surtte mail'mas ([[kogosüdäiprodukt|KSP]] läz 2 trln US$ vl 2019 tazostadud ostmižmahtusen mödhe). Radnikoiden 4,5% om ottud maižandushe, 14,8% ratas industrijas, 9,9% oma sauvojad, radajiden 70,7% om holitišiden sferas (2009). Läz kaik kivivoi i londuseline gaz importiruišoiš.

Znamasižed sarakod oma metallurgii, avto- i laivansauvomine, turizm (2nz' sija mail'mas vl 2017), transport, tekstiline i nahkkengiden, sömtegimišt, himine, zelliden i medicinižen kaluišton pästand. Maižandusen päine produkcii om villänkul'turad, maplodud da fruktad, olivanplodud i olivanvoi (1nz' sija mail'mas), kalakonservad.

Ispanijan päeksport om [[likkuim]]ed ([[jüguavto]]d, [[lumiavto]]d, [[gol'favto]]d, koveritomad) da niiden varapalad (17%), [[elektrotehnik|elektrotehnine]] produkcii (läz 10%), [[sobad]] (läz 7%), [[fruktad]] da [[tomat]]ad (läz 6%); toine eksport — [[zell'|zelläd]] (4%), [[kivivoi]] (4%), [[raud]] da [[teraz]] (2%), [[šin]]ad (1%), [[vin]] (1%), [[keramine mozaik]] (1%). EÜ:n mad, Latinižen Amerikan valdkundad i Sur' Britanii oma pätorguindpartnörikš, Kitai möb importan 7% (2017).

== Homaičendad ==
<references />

== Irdkosketused ==
* [http://www.congreso.es/ Ispanijan Kunigahusen parlamentan alakodin sait (''congreso.es'').] {{ref-es}} {{ref-en}}
* [http://administracion.gob.es/ Ispanijan e-ohjastusen portal (''administracion.gob.es'').] {{ref-es}} {{ref-ca}} {{ref-en}}
{{Commons|Spain}}

{{Evrop}}

[[Kategorii:Ispanii| ]]
