{{10000}}
[[Fail:Sulfur - El Desierto mine, San Pablo de Napa, Daniel Campos Province, Potosí, Bolivia.jpg|thumb|left|250px|Ičesündui rik]]
{{Himine element|16|Rik|S|32,066|Metallatoi substancii|2|8|6|0|0|0|0|}}
'''Rik''' (''S'' — ''sulphur'' latinan kelel) om 16nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kudendestoštkümnendes gruppas (vanhtunuden klassifikacijan mödhe — kudenden gruppan päalagruppas), tabluden koumandes periodas.

== Etimologii ==
Latinine nimi sündui ezimeletaden indoevropižen ''*swelp''-tüvespäi «palada». Rahvahidenkeskeine ''tio''-prefiks om olmas rikin ühtnendoiden täht, {{lang-grc|θεῖον}}-sanaspäi «rik». Vepsän nimituz om [[surm]]ha sidotud.

== Ühthine ümbrikirjutand ==
Rik om mail'man kümnenz' element levigandusen mödhe i Man videnz' element massan mödhe, voib löuta sidä puhthas olendas kaiked mail'madme, om järedoid löudmižsijid maiš vulkanoiden aktivižusenke. Arboid kävutiba rikid verotegoiš edel meiden erad völ, kitajalaižed tegiba meled [[porh]]ad rikin aluseks. Nügüd'aigan sadas [[londuseline gaz|londuseližen gazan]] puhtastandan laptaližeks produktaks.

Ireg rik eile toksine, no kaik sen gazanvuiččed ühtnendad oma morijad.

== Fizižed ičendad ==
Enamba 30 allotropišt modifikacijad voib olda rikil, se om kaikiš suremb lugu elementoiden keskes. Rik voib säta renghid ičeze atomoišpäi, kaikiš levitadud form om S<sub>8</sub>. Ireg rik om hahkpakuine hudr [[metallatoi substancii]] hajuta, palab il'mas. Sulamižen jäl'ghe ližadab mülüd 15 procenthasai i polimerizuiše.

Atommass — 32,066. Ninevuz (normaližiš arvoimižiš) — 2,070 g/sm³. Suladandlämuz — 386 K (112,85 C°). Kehundlämuz — 717,824 K (444,67 C°).

Londuseline rik kogoneb nelläs stabiližes izotopaspäi: <sup>32</sup>S (95,02%), <sup>33</sup>S (0,75%), <sup>34</sup>S (4,21%), <sup>36</sup>S (0,02%). Tetas 20 ratud radioaktivišt izotopad 26..31, 35 i 37..49 atommassanke, i üks'jäine rik-43m-izomär om olmas.

== Kävutand ==
Pästtas severziš-se tavarformiš: tukuil, nozol, formuidud, granuliruidud, jauhtud, kolloidne, puhtaz. Ottas kävutamižhe rikin pol't tehmaha [[rikmuiktuz|rikmuiktust]], sid' tehtas [[räzin]]ad, pirotehnikad i virid. Kävutadas puhtastadud rikid pästamha zellid i kosmetižid abutusid.

== Irdkosketused ==
* [http://www.webelements.com/webelements/elements/text/S/key.html Rik ''webelements.com''-saital.] {{ref-en}}
* [http://n-t.ru/ri/ps/pb016.htm Kirjutuz rikiš Himižiden elementoiden populärižes ''n-t.ru''-kirjištos.] {{ref-ru}}
{{Commons|Sulfur}}

{{Periodine tablut}}

[[Kategorii:Himižed elementad kirjamišton mödhe]]
