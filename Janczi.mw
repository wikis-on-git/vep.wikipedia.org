{{1000}}
[[Fail:Map of the Yangtze River.gif|thumb|350px|Janczi-jogen bassein.]]
'''Janczi''' ([[kitain kel'|kit]].: 長江 / 长江, [[pin'jin']]: ''Cháng Jiāng'', vepsän kirjamil ''Čanczän'' «pit'k jogi», alajoksmuses mugažo istorižešti [[kitain kel'|kit]].: 揚子江 / 扬子江, [[pin'jin']]: ''Yángzǐ Jiāng'', vepsän kirjamil ''Jancziczän'') om [[Evrazii|Evrazijan]] kaikiš pidemb da täuz'vezižemb jogi. Se om koumanz' pitte mail'mas, mugažo koumanz' voččen vedhuden mödhe mail'mas. Jogi jokseb [[Kitai]]n territorijadme täuzin. Se om läz 6300 km pitte, basseinan pind — 1 808 500 nellikkilometrad. Lankteb [[Kitain Päivnouzmmeri|Kitain Päivnouzmmerhe]].

Janczinjogen bassein katab Kitain territorijan läz videndest, läz kaikutte koumanz' valdkundan ristit eläb siš. [[Huanhe]]n kartte, Janczi om kaikiš znamasižemb jogi Kitain istorijas, ekonomikas da kul'turas. Änikoičii [[Janczin del't]]an region tegeb Kitain [[kogosüdäiprodukt|KSP:n]] videndeshesai. «[[Koume urad (elektrostancii)|Koume urad]]»-gidroelektrostancii seižub Janczi-jogen keskmäižes joksmuses, i se om kaikiš järedamb mugoine mail'mas. Jogi om znamasine fizine i kul'turine erigoitai pird Kitain pohjoižiden i suvižiden regioniden keskes.

Janczi jokseb ekosistemiden suren lugumäran kal't. Severz' endemižid erikoid om vai kadoi jo joges, sidä kesken kitajižed jogidel'finad (kadoiba), kitajižed alligatorad i korejižed osetrad. Nügüd'aigan jogen erased pidustad kaitasoiš, oma kel'dtahoikš.

== Geografii ==
Joginišk sijadase päivlaskmha Geladandun Tangl-mägelpäi, [[Tibetan mägišt]]on päivnouzmaižes palas, läz 5600 metrad korktusel valdmeren pindan päl. [[Mekong]]an, Janczin da [[Huanhe]]n joginiškad jokstas mägišton 300-kilometrižen tarhan röunoiš.

Jogen joksmusen korktuz lujas poleneb [[Junnan']]-agjan pohjoižes. Janczi ühtištub ičeze kaikiš znamasižembanke [[Han'šui]]-ližajogenke [[Uhan']]-lidnas.

Janczinjogen alajoksmuz läbitab [[Kitain Sur' tazangišt|Kitain Suren tazangišton]] suvipalad. Siš jogen vago jagase hijamihe paksus, pähijaman leveduz om 2 km da sen enamba. Valdmerhe lankten Janczi formiruib del'tad läz 80 tuh. km² pindanke. Jogen vozne kova vedhuz ületab 280 mln tonnoid, i del't heredas ližadub — üht kilometrad 35-40 vodes keskmäras. Janczin vezi om pakuine ližasegoitusiden suren verdan tagut.

== Ümbrikirjutand ==
Jogen režim om mussonine. Veden tazopind ližadui 10 metrad da sen enamba kerdan kümnes vodes keskmäras edel padoseiniden sauvondad. Dambad 2,7 tuh. km pitte oma saudud kaičemha ristituid, lidnoid da pöudoid [[sur'vezi|sur'vedespäi]]. Reskveden [[Pojanhu]]- da [[Duntinhu]]-järved ottas ližaveden tobmad palad. Kävutadas jogen vezid [[kastelend|kastlemha]] rispöudoid.

== Irdkosketused ==
* [http://www.worldwildlife.org/places/yangtze Janczi «World Wildlife Fund»-organizacijan saital.] {{ref-en}}

{{stub}}
[[Kategorii:Kitain joged]]
[[Kategorii:Kitain Päivnouzmmeri]]
[[Kategorii:Joged kirjamišton mödhe]]
