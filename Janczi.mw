{{1000}}
[[Fail:Map of the Yangtze River.gif|thumb|right|350px|Janczi-jogen bassein]]
'''Janczi''' (vai '''Janczinjogi''', {{lang-zh|長江 / 长江}}, [[pin'jin']]: ''Cháng Jiāng'', vepsän kirjamil ''Čanczän'' «pit'k jogi», alajoksmuses mugažo istorižešti {{lang-zh|揚子江 / 扬子江}}, [[pin'jin']]: ''Yángzǐ Jiāng'', vepsän kirjamil ''Jancziczän'') om [[Evrazii|Evrazijan]] kaikiš pidemb da täuz'vezižemb jogi. Se om koumanz' pitte mail'mas, mugažo koumanz' voččen vedhuden mödhe mail'mas. Jogi jokseb [[Kitai]]n territorijadme täuzin. Se om läz 6300 km pitte, basseinan pind — 1 808 500 nellikkilometrad. Lankteb [[Kitain Päivnouzmmeri|Kitain Päivnouzmmerhe]] läz [[Šanhai]]-lidnad.

Janczinjogen bassein katab Kitain territorijan läz videndest, läz kaikutte koumanz' valdkundan ristit eläb siš. [[Huanhe]]n kartte, Janczi om kaikiš znamasižemb jogi Kitain istorijas, ekonomikas da kul'turas. Änikoičii [[Janczin del't]]an region tegeb Kitain [[kogosüdäiprodukt|KSP:n]] videndeshesai. «[[Koume urad (elektrostancii)|Koume urad]]»-gidroelektrostancii seižub Janczi-jogen keskmäižes joksmuses (sauvond tuli lophu vl 2012), i se om kaikiš järedamb mugoine mail'mas. Jogi om znamasine fizine i kul'turine erigoitai pird Kitain pohjoižiden i suvižiden regioniden keskes.

Janczi jokseb ekosistemiden suren lugumäran kal't. Severz' endemižid erikoid om vai kadoi jo joges, sidä kesken kitajižed jogidel'finad (kadoiba), kitajižed alligatorad i korejižed osetrad. Nügüd'aigan jogen erased pidustad kaitasoiš, oma kel'dtahoikš.

== Geografii ==
Joginišk sijadase päivlaskmha Geladandun Tangl-mägelpäi, [[Tibetan mägišt]]on päivnouzmaižes palas, läz 5600 metrad korktusel valdmeren pindan päl. [[Mekong]]an, Janczin da [[Huanhe]]n joginiškad jokstas mägišton 300-kilometrižen tarhan röunoiš.

Jogen joksmusen korktuz lujas poleneb [[Junnan']]-agjan pohjoižes. Janczi ühtištub ičeze kaikiš znamasižembanke [[Han'šui]]-ližajogenke [[Uhan']]-lidnas.

Janczinjogen alajoksmuz läbitab [[Kitain Sur' tazangišt|Kitain Suren tazangišton]] suvipalad. Siš jogen vago jagase hijamihe paksus, pähijaman leveduz om 2 km da sen enamba. Valdmerhe lankten Janczi formiruib del'tad läz 80 tuh. km² pindanke. Jogen vozne kova vedhuz ületab 280 mln tonnoid, i del't heredas ližadub — üht kilometrad 35-40 vodes keskmäras. Janczin vezi om pakuine ližasegoitusiden suren verdan tagut.

== Ümbrikirjutand ==
Jogen režim om mussonine. Veden tazopind ližadui 10 metrad da sen enamba kerdan kümnes vodes keskmäras edel padoseiniden sauvondad. Dambad 2,7 tuh. km pitte oma saudud kaičemha ristituid, lidnoid da pöudoid [[sur'vezi|sur'vedespäi]]. Reskveden [[Pojanhu]]- da [[Duntinhu]]-järved ottas ližaveden tobmad palad. Kävutadas jogen vezid [[kastelend|kastlemha]] rispöudoid. Sen ližaks, vspäi 2002 Kitai sauvob projektan mödhe oigendamha veziden 5% Janczin basseinaspäi [[Huanhe]]ze. Nece kaik abutab päzda lujiš sur'vezišpäi.

Vozne vedhuz — 1070 km³ (nellänz' sija mail'mas). Merivezinouzendad levigatas jogedme 700 kilometrhasai suhištospäi.

Janczi om Kitain pävezite. Jüguiden vedamižiden mülü om 795 mln tonnoid (vl 2005). [[Kitain Sur' kanal|Sur' kanal]] vedase pidust' Kitain mererandištod, ühtenzoitab Janczid Huanhenke.

Enamba 700 ližajoged lankteb Janczihe. Vl 2013 «Koume urad»- («San'sä») da «Gečžouba»-padoseinäd sijadasoiš Janczi-joges, koumanz' «Silodu» om völ sauvomas, da koume projektiruiše.

Järedad lidnad, kudambad seištas jogen randoil, joginiškaspäi suhištole: [[Čuncin]], [[Ičan]], [[Czinčžou]], [[Sän'nin]], [[Uhan']], [[Huanši]], [[Czüczän]], [[An'cin]], [[Hefei]], [[Taičžou]], [[Jančžou]], [[Čžen'czän]], [[Nankin]], [[Šanhai]].

Vl 2015 81 sildad da viž tonnelid ühtenzoittas jogen randoid. Vhesai 1957 ei olend sildoid joges päliči. Pidi olda ehtatada kaikid jüguid i passažiroid toižhe randha ehtatimil.

== Istorijan andmused ==
Suvikitain civilizacii sündui Janczin alajoksmusen randoil. [[Han' (dinastii)|Han'-dinastijan]] aigan da sen jäl'ghe Janczi-regionan ekonomine znamoičend ližaduškanzi. Jogen hobed klimat sättub i abutab manradandale.

Istorižešti jogi oli röunaks Kitain Pohjoižen da Suven keskes, sikš miše oli jüged ehtatadas. Äi torid tegihe pidust' joged, sidä kesken [[Tora läz Čibid|Tora läz Rusttoid Kall'oid]] vl 208 meiden erad [[Koumecarindan aig]]an.

== Galerei ==
<center><gallery>
Fail:Yangtze at First Bridge.jpg|Janczi Tibetan mägištol läz raudtesildad
Fail:Dusk on the Yangtze River.jpg|Hämär Janczin päl «Koume urad»-pidustas
Fail:Yangtze-Ships.JPG|Jügulaivad alajoksmuses, [[Nankin]]
</gallery></center>

== Homaičendad ==
<references />

== Irdkosketused ==
* [http://www.worldwildlife.org/places/yangtze Janczi «World Wildlife Fund»-organizacijan saital (''worldwildlife.org'').] {{ref-en}}
{{Commons|长江}}

[[Kategorii:Kitain joged]]
[[Kategorii:Joged kirjamišton mödhe]]
[[Kategorii:Kitain Päivnouzmmeri]]
