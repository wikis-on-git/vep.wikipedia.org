{{Venälaižen Federacijan subjekt
|Nimi           = Hakasijan Tazovaldkund
|Venälaine nimi = Республика Хакасия <small>(ven.)</small><br />Хакас Республиказы <small>(hak.)</small>
|Flag           = [[Fail:Flag of Khakassia.svg|150px|Hakasijan Tazovaldkundan flag]]
|FSCoA          = [[Fail:Coat of arms of Khakassia.svg|125px|Hakasijan Tazovaldkundan znam]]
|FlagLnk        = Hakasijan Tazovaldkundan flag
|CoALnk         = Hakasijan Tazovaldkundan znam
|FSMap          = [[Fail:Map of Russia - Khakassia.svg|300px]]
|FSCtrWhat      = Pälidn
|FSCtrNm        = [[Abakan]]
|AreaRnk        = 46
|TotArea        = 61569
|WaterPrcnt     = 1.82
|PopRnk         = 72
|Eläjiden lugu  = 537,513
|PopCtDate      = 2018
|PopDens        = 8.73
|GDPRnk         = 69
|GDP            = 182,4
|GDPCtDate      = 2016
|GDP(PPP)       = 339,6
|FedDistrNm     = Sibirin
|EcRegNm        = Päivnouzmaižen Sibirin
|CadNo          = 19
|OfLangs        = [[venäkel']], [[hakasan kel']]
|HeadTtl        = Tazovaldkundan pämez' — Ohjastusen ezimez'
|HeadNm         = [[Zimin Viktor|Viktor Zimin]]
|ViceTtl        = 
|ViceNm         = 
|LegislTtl      = Ülembaižen Nevondkundan ezimez'
|LegislNm       = [[Štigašev Vladimir|Vladimir Štigašev]]
|FSAnthem       = ''[[Hakasijan Tazovaldkundan gimn]]''
|Domain         = 
|MSK            = [[UTC]]+7 ([[MSK]]+4)
}}
'''Hakasijan Tazovaldkund''' ({{lang-ru|Республика Хакасия}}, {{lang-kjh|Хакас Республиказы}}) om üks' [[Venäma|Venälaižen Federacijan]] tazovaldkundoišpäi, sen [[Venälaižen Federacijan subjektad|subjekt]].

Hakasii mülüb [[Sibirin federaline ümbrik|Sibirin federaližhe ümbrikho]].

Tazovaldkundan pälidn da kaikiš suremb lidn om [[Abakan]].

== Keled ==
Valdkundkeled oma [[venäkel']] da [[hakasan kel']].

== Istorii ==
Hakasijan avtonomine agj oli olmas vs 1930 redukun 20. päiväspäi. Se mülüi [[Krasnojarskan rand]]ha vn 1990 tal'vkuhusai. Vn 1992 16. päiväl semendkud udesnimitihe sidä Hakasijan Tazovaldkundaks.

Jäl'gmäine Hakasijan Konstitucii<ref>[http://constitution.garant.ru/region/cons_hakas/ Hakasijan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1995 25. päiväl semendkud Ülembaižen Nevondkundan ezmäižel ištundal. Se om väges möhembaižidenke vajehtusidenke.

== Geografijan andmused ==
[[Fail:Relief Map of Khakassia.jpg|thumb|left|250px|Hakasijan Tazovaldkundan reljefan kart.]]
Tazovaldkundal om röunoid [[Krasnojarskan rand]]anke pohjoižes da päivnouzmas, [[Tuvan Tazovaldkund]]anke suvipäivnouzmas, [[Altajan Tazovaldkund]]anke suvipäivlaskmas da [[Kemerovon agj]]anke päivlaskmas. Hakasijan Tazovaldkund om mererandatoi.

Pind om 61 569 km². Znamasižed joged oma [[Jenisei]] Krasnojarskan agjanke röunaks da sen hura [[Abakan (jogi)|Abakan]]-ližajogi. Jogiden pala mülüb [[Ob' (jogi)|Obinjogen]] basseinha.

Tazovaldkundan territorii om mägikaz.

Londuseližed varad oma [[kivihil']], [[raud|raudkivend]], [[kuld]], [[molibden]], [[äimetalližed kivendod]] [[vas'k]]enke, sauvondmaterialad ([[mramor]], [[granit]], [[kivi (material)|sauvondkivi]], [[sauvondgips]]), [[azbest]], [[fosfor|fosforitad]], [[pol'kalližarvoižed kived]], [[gidroenergii]].

== Tobmuz ==
[[Zimin Viktor|Viktor Zimin]] radab tazovaldkundan pämeheks da ohjastusen ezimeheks vs 2009 vilukun 15. päiväspäi. Kaik rahvaz änestab händast videks vodeks. Tazovaldkundan pämez' märičeb ohjastusen strukturad. Hän paneb ministrid radnikusile sättutaden kandidatoid parlamentanke.

Hakasijan parlament om üks'kodine Ülembaine Nevondkund. Kaik rahvaz valičeb sen 50 ezitajad videks vodeks. [[Štigašev Vladimir|Vladimir Štigašev]] radab Nevondkundan ezimeheks vspäi 1992.

Tazovaldkundan radonoigendai tobmuz om Hakasijan Ohjastuz. Tazovaldkundan ministrused, komitetad, ohjandused da inspekcijad alištudas Ohjastusele.

Valitihe Tazovaldkundan pämest järgenduseližen kerdan vn 2013 8. päiväl sügüz'kud, [[Zimin Viktor|nügüdläine pämez']] sai vägestust ezmäižel tural (63,41%) da radab kahtenden strokun. Ülembaižen Nevondkundan ühtnijoiden järgenduseližed valičendad oliba sil-žo päiväl (08.09.2013, 5. kucund).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 532 403 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 574 367 eläjad vl 1994. Vl 2018 seičeme ristitud kümnespäi oma lidnalaižed.

Kaik om [[Hakasijan Tazovaldkundan lidnad|viž lidnad]] tazovaldkundas. Toižed järedad lidnad (enamba 45 tuh. eläjid vl 2017, surembaspäi penembha) oma [[Černogorsk]] da [[Sajanogorsk]]. Vl 2018 kaik om 7 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 80,3%, [[hakaslaižed]] — 12,0%, [[saksalaižed]] — 1,1%, [[ukrainalaižed]] — 1,0%, [[totarlaižed]] — 0,6%, toižed rahvahad — 3,4%, rahvahuden ozutandata — 1,6%.

Erased toižed igähižed rahvahad: [[šorijalaižed]] — 0,22% (1150 rist.), [[tuvalaižed]] — 0,18% (936 rist.).

== Homaičendad ==
<references />

== Irdkosketused ==
* [http://glava.r-19.ru/ Hakasijan Tazovaldkundan pämehen oficialine sait (''glava.r-19.ru'').] {{ref-ru}}
* [http://www.vskhakasia.ru/ Hakasijan Tazovaldkundan Ülembaižen Nevondkundan oficialine sait (''vskhakasia.ru'').] {{ref-ru}}
* [http://www.r-19.ru/ Hakasijan Tazovaldkundan Ohjastusen oficialine sait (''r-19.ru'').] {{ref-ru}}

{{Hakasijan Tazovaldkundan lidnad}}
{{Venälaižen Federacijan subjektad}}

[[Kategorii:Hakasijan Tazovaldkund| ]]
