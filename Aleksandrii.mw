{{10000}}{{A10000}}
{{Eländpunkt
 | Nimi = Aleksandrii<br />الإسكندرية <small>''(el'-'Iskandarija)''</small>
 | Lidnanznam = Alexandria Logo.jpg
 | Flag = Flag of Alexandria.svg
 | Lidnanznam text = Aleksandrijan lidnanznam
 | Flag text = Aleksandrijan flag
 | Valdkund = Egipt
 | Eläjiden lugu = 4,984,387
 | Voz' = 2016
 | Pind = 2,679
 | Fail = Alexandria - Egypt.jpg
 | Pämez' = Abdel'aziz Konsova El' Ghuri<br />(angl. ''Abd El Aziz Konsowa El Ghoury'')
 | Telefonkod = +20-(0)3
 | Aigvö = [[UTC]]+2
}}
'''Aleksandrii''' ({{lang-ar|الإسكندرية}} ''el'-'Iskandarija'') om [[Egipt]]an lidn-millioner da meriport. Se om valdkundan kahtenz' surtte lidn, [[Aleksandrijan agj]]an administrativine keskuz.

== Istorii ==
Eländpunktan aluz om pandud [[Aleksandr Makedonijalaine|Aleksandr Makedonijalaižel]] vl 331 EME i om nimitadud hänen nimel. Lidnas ei olend polisan organizacijad, saudihe sidä Deinokrat-arhitektoran regulärižen planan mödhe. Aleksandrii oli [[Ellinistine Egipt|Ptolemejiden Egiptan]] pälidnaks. Torguindlidn tuli lanktusennoks 4.-5. voz'sadoil meiden erad i arabižen anastusen jäl'ghe vl 641. Lidnan torguindznamoičend poleni voz'sadoiš irdpol'židen süiden tagut, vaiše severz'-se tuhid eläjid jäiba 17. voz'sadale. Erased vanhad lidnfartalad upsihe merhe manrehkaidusiden taguiči. Aleksandrijan udessündutand zavodihe [[Muhammed Ali Egiptalaine|Muhammed Ali-pašan]] ohjandusen al 19. voz'sadan augus, hän käski sauda ut kanalad Nilan pävagonnoks i sauvoi rezidencijad. Ezmäine Afrikas raudte ühtenzoiti lidnad [[Kair]]anke vl 1854.

Aleksandrii om ižandusen äisarakoline keskuz. Kaikenvuitte tegimišt (metallurgii, kivivoihimii, farmaceftine, elektrotehnine) i fondbirž ratas lidnas. Egiptan kaikiš järedamb eksportan-importan port, südäitorgusen jüguiden koume nelländest läbitadas sidä. Turizm om šingotadud.

== Geografijan andmused ==
Lidn vedase 32 km pidust' [[Keskmeri|Keskmeren]] randad, sijadase 5 m ü.m.t. keskmäižel korktusel. Ratud vodele 1820 Mahmudii-kanal ühtenzoitab lidnad [[Nil]]an suhištonke.

Vl 2009 lidnan ristitišt oli 4 317 398 eläjad. Kaikiš suremb ristitišt om nügüd'.

== Tetabad sündnuded ==
* [[Šarif Omar]] (1932−2015) — egiptalaine akt'or.

== Homaičendad ==
<references />

== Irdkosketused ==
* [http://www.alexandria.gov.eg/ Lidnan ohjastusen oficialine portal (''alexandria.gov.eg'').] {{ref-ar}} {{ref-en}} {{ref-fr}}
{{Commons|Alexandria}}

{{stub}}
[[Kategorii:Aleksandrii| ]]
[[Kategorii:Egiptan lidnad]]
[[Kategorii:Eländpunktad kirjamišton mödhe]]
[[Kategorii:Aleksandrijan agj|*]]
