{{Eländpunkt
 | Nimi = Verhoturje<br/>Верхотурье
 | Lidnanznam = Coat of Arms of Verkhotursky District (Sverdlovsk oblast).png
 | Flag = Flag of Verkhoturie (Sverdlovsk oblast).png
 | Lidnanznam text = Verhoturjen lidnanznam
 | Flag text = Verhoturjen flag
 | Valdkund = Venäma
 | Eläjiden lugu = 8,651
 | Voz' = 2017
 | Pind = 20
 | Fail = Verkhoturye Kremlin.jpg
 | Pämez' = Aleksei Lihanov<br />(eloku 2011—)
 | Telefonkod = +7-34389-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Verhoturje''' ({{lang-ru|Верхотурье}}) om [[Venäma]]n lidn [[Sverdlovskan agj]]an keskuzpalan lodehes. Se om agjan kaikiš amuižemb da penemb lidn, [[Verhoturjen lidnümbrik]]on (edel 2006 vot — rajonan) administrativine keskuz da pala.

== Istorii ==
Ende [[mansi]]den ''Neromkar''-lidnut oli lidnan sijas, nimitase muga [[komin kel'|komin kelel]] tähäsai. Nügüdläižen eländpunktan aluz om pandud Venäman valdkundaližel ekspedicijal vl 1598 kuti Verhoturjen lidnuz da lidn ({{lang-ru|Верхотурский острог}}), nimitihe jogen mödhe. Vspäi 1600 muit oli olmas lidnas, üks'jäine oficialine te [[Sibir'|Sibirinnoks]] läbiti lidnust. Voziden 1674 i 1738 lämoipalod mureniba lidnad lujas. 18. voz'sadan kahtendel polel tühjitihe muitad. 19. voz'sadal lidn kadoti torguindznamoičendad-ki, saudihe surid teid edahan suves lidnaspäi. Vll 1926−1947 Verhoturje oli žilon statusanke.

Verhoturje šingotase [[mec]]an ümbriradmižel i turizmal, mugažo Verhoturjen pen' [[gidroelektrostancii|GES]] radab (7 MVt).

== Geografijan andmused ==
Lidn sijadase [[Tur (jogi)|Tur-jogen]] hural pohjoižel randal ([[Obinjogi|Obin]] hurapol'ne bassein), [[Uralmäged|Keskmäižen Uralan]] päivnouzmaižen pautken taga, 115 m ü.m.t. keskmäižel korktusel. Matkad [[Jekaterinburg]]hasai om 220 km suvhe orhal, 300 km avtotedme vai «[[Alatagil]] — [[Serov (lidn)|Serov]]»-raudtedme. Lähembaine lidn om [[Uz' Läl']] 25 km lodeheze orhal vai raudtel, 41 km avtol. ''Verhoturj-raudtestancii'' om olmas vspäi 1906, sijadase lidnümbrikon ''Privokzal'nii-žilos'' ani lodeheze lidnaspäi.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 8 820 ristitud, lidnümbrikon pol'. Kaikiš suremb lidnan ristitišt oli 10 917 eläjad vl 1959. [[Ortodoksine hristanuskond|Ortodoksižen hristanuskondan]] järedad kivižed pühäpertid sijadasoiš lidnas, ned oma pühämatkoiden objektoikš: Venäman kaikiš penemb Kreml' Stroican päjumalanpertinke (1703−1709) lidnan päivnouzmas, ph. Mikulai-čudonsädajan mez'jumalankodi (vspäi 1604) Ristan Zdviženjan päjumalanpertinke (koume surtte Venämas, 1905−1913), Jumalanmaman katken naižjumalankodi (1621−1782, 1896−1926, vspäi 1991 om avaitud möst).

Rahvahad (ozutadud rahvahudenke vl 2010): [[venälaižed]] — 95,0%, [[totarlaižed]] — 1,4%, toižed rahvahad — 3,6%.

[[Ülätur]]an mehanižen tehnikuman filial om professionaližen opendusen aluzkundaks.

== Irdkosketused ==
* [http://duma-verhoturie.ru/ Lidnümbrikon Duman oficialine sait (''duma-verhoturie.ru'').] {{ref-ru}}
* [http://adm-verhotury.ru/ Lidnümbrikon Administracijan oficialine sait (''adm-verhotury.ru'').] {{ref-ru}}
* [http://верхотурье-сити.рф/ Lidnan informacine sait (''верхотурье-сити.рф'').] {{ref-ru}}
* [http://verhoturie.info/ Lidnan turizman sait (''verhoturie.info'').] {{ref-ru}}
{{Commons|Category:Verkhoturie}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Verhoturjen lidnümbrik|*]]
