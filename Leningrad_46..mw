'''«Leningrad 46.»''' ({{lang-ru|Ленинград 46}}) om [[Venäma|venämalaine]] kriminaline [[TV-serial]], kudamb om tehtud vll 2014—2015 [[NTV]]-telekanalale. Režissör om Igor' Kopilov. Kaik om 32 serijad (8 palad ühtes sezonas), niiden prem'jerine ozutamine oli vn 2015 keväz'kun 23 päiväl<ref name="ntv">[http://www.ntv.ru/serial/Leningrad46/last24334398/ Leningrad 46. // ''Ntv.ru''.] {{ref-ru}}</ref>. Vl 2015 om ozutadud ukrainižel [[Inter]]-kanalal, i vl 2016 — venämalaižel [[Venäma-1]]-kanalal.

Serial starinoičeb voinanjäl'ghižen elon polhe Leningradas (nügüdläine [[Piter]]) vll 1946—1948, konz ogeramine lidnas oli väges. Slogan — ''Voin jäl'ges voinad'' (ven.: ''Война после войны'')<ref name="ntv"/>.

«Leningrad 46.» oli lujas satusekaz Venäman televizijal: ozutamižen ezmäižel päiväl selialan keskreiting Venämas oli 5.4% (Moskvas — 5.3%), a läz 15% venämalaišt ozutiba mel'hetartuz siš<ref>[http://tass.ru/kultura/1854623 Serialan reiting ''tass.ru''-saital.] {{ref-ru}}</ref>. Vn 2015 lopmižiden mödhe necen lentan keskmäine reiting valdkundas oli 6% (4. sija kesked serialoid).<ref>[http://izvestia.ru/news/600694 Uzištused // ''Izvestia.ru''.] {{ref-ru}}</ref>

== Süžet ==
Tegend zavodiše voden 1946 voinanjäl'ghižes Leningradas, kudambas völ tantoi oliba näl'g, murendused dai surmad. Leningradalaine milicii vähäsatusekahas naprib voibišteldas ogernikoidenke, kudambad tegihe lidnan ühteks surembaks problemaks. Konz banditad rikoitas majorad Kuz'minad, kudamb oli voibištelendan banditizmanke palakundan pämehen, hänen mödradajad panetas meton tabata Vihtor-«Muzikantan» tabadamatoi i armahtamatoi band.

Uz' Palakundan pämez', tovar' Rebrov, {{abbr|jurdub|внедряется|0}} Vihtoran bandha, kudambha augotab rata kut agent varjoičendanke. Arni sihe zavodiše konfrontacii Rebrovan da Danilov-«Opendajan» keskes, kudambad konz-se statjaks tundištihe jonuses. Danilov oli literaturan školopendajan, radnikoiči Voinal, no oiktusekahatoman pätusen tagut hän kadoti rad, ak dai tütär; sen täht hän kaik enamban laskese Leningradan kriminaližhe mail'mha i linneb avtoritetižeks da varuližeks ogernikaks. Elo ei üht kerdad sideleb Rebrovad da Danilovad: üks' naine, üks' armastuz dai üks' lidn kahtele. Leningradan voinanjäl'ghine istorii lagitab kaclijale soravaks da tuhlakoks.

== Homaičendad ==
<references />

{{stub}}
[[Kategorii:Venäman TV-serialad]]
[[Kategorii:TV-serialad kirjamišton mödhe]]
[[Kategorii:Vn 2014 serialad]]
