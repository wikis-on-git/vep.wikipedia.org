'''«Leningrad 46.»''' ([[venän kel'|ven.]]: ''Ленинград 46'') om [[Venäma|venälaine]] kriminaline [[TV-serial]], kudamb om tehtud vll 2014—2015 [[NTV]]-telekanalale. Režissör om Igor' Kopilov. Om kaik 32 serijad (8 palad ühtes sezonas), niiden prem'jerine ozutamine oli vn 2015 keväz'kun 23 päiväl<ref name="ntv">http://www.ntv.ru/serial/Leningrad46/last24334398/</ref>. Vl 2015 oli ozutud ukrainalaižel [[Inter]]-kanalal, a vl 2016 — venälaižel [[Venäma-1]]-kanalal.

Serial starinoičeb voinanjäl'ghižen elon polhe Leningradas (nügüdläine [[Piter]]) vll 1946—1948, konz ogeramine lidnas oli väges. Slogan — ''Voin jäl'ges voinad'' (ven.: ''Война после войны'')<ref name="ntv"/>.

«Leningrad 46.» oli lujas satusekaz Venäman televizijal: ozutamižen ezmäižel päivhäl selialan keskreiting Venämas oli 5.4 % (Moskvas — 5.3 %), a läz 15 % venämalaišt ozutiba mel'hetartuz siš<ref>http://tass.ru/kultura/1854623</ref>. Vn 2015 lopmižiden mödhe necen lentan keskreiting valdkundas oli 6 % (4. sija kesked serialoid)<ref>http://izvestia.ru/news/600694</ref>.

== Süžet ==
Tegend zavodiše voden 1946 voinanjäl'ghižes Leningradas, kudambas völ tantoi oliba näl'g, murendused dai surmad. Leningradalaine milicii vähäsatusekahas naprib voibišteldas ogernikoidenke, kudambad tegihe lidnan ühteks surembaks problemaks. Konz banditad rikoitas majorad Kuz'minad, kudamb oli voibištelendan banditizmanke palakundan pämehen, hänen mödradajad panetas meton tabata Vihtor-Muzikantan tabadamatoi i armahtamatoi band.

<...>

== Homaičendad ==
<references />
{{stub}}

[[Kategorii:TV-serialad kirjamišton mödhe]]
[[Kategorii:Venäman TV-serialad]]
