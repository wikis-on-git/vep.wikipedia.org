{{Eländpunkt
 | Nimi = Vauged Holunic<br />Белая Холуница
 | Lidnanznam = Coat of Arms of Belaya Holunitsa.png
 | Flag = Flag of Belaya Holunitsa (Kirov oblast).png
 | Lidnanznam text = Vauktan Holunican lidnanznam
 | Flag text = Vauktan Holunican flag
 | Valdkund = Venäma
 | Eläjiden lugu = 10,406
 | Voz' = 2018
 | Pind = 12
 | Fail = Дом, где жил П.А. Смирнов в Белой Холунице.jpg
 | Pämez' = Stanislav Kašin<br />(keväz'ku 2012—)
 | Telefonkod = +7-83364-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Vauged Holunic''' ({{lang-ru|Бе́лая Холуни́ца}}) om [[Venäma]]n lidn da lidnankund [[Kirovan agj]]an keskuzpalan pohjoižpäivnouzmas. Se om [[Vauktan Holunican rajon]]an administrativine keskuz.

== Istorii ==
Eländpunkt aluz om pandud vl 1764 kuti žilo sauvomha da holitamha Novotroickii Holunickii (Beloholunickii)-raudantegint, nimitihe jogen mödhe. Uiton ezmäine puine padosein oli saudud sil-žo vodel. Manmehed Uz'lidnan i Vologdan gubernijoišpäi oliba ezmäižil sirdanuzil mehil. Vll 1928−1965 eländpunkt oli lidnanvuiččeks ''Beloholunickii''-žiloks. Se sai lidnan statusad nügüdläiženke nimenke vl 1965.

Beloholunickii-tegim pästi raudad vhesai 1909. Vll 1916−1941 tegim pästaškanzi maižanduzinventarid (adrad). Vl 1941 libutimtransportižen mašiništon tegim [[Nikopol'|Nikopolišpäi]] (Ukrain) oli evakuiruidud sihe, siš aigaspäi tehtihe metalližkonstrukcijoid tobjimalaz (erazvuiččed [[konvejer]]ad, mägilibutimed), mugažo čomamahtolišt valamišt. Vspäi 2017 tegim eläb bankrotnendas läbi, no radab.

Vauged Holunic šingotase mecanümbriradmižen kombinatal<ref>[http://dok43.ru/ Vauktan Holunican mecanümbriradmižen kombinatan sait (''dok43.ru'').] {{ref-ru}}</ref> i omblendfabrikal (vspäi 2018).

== Geografijan andmused ==
Lidn sijadase rajonan suvipäivlaskmas, Vauged Holunic-jogen (168 km pitte, [[Vätk (jogi)|Vätkan]] hura ližajogi) i sen Beloholunickii-uiton-vezivaradimen (16 km²) randoil, 140 m ü.m.t. keskmäižel korktusel. Matkad agjan [[Kirov]]-pälidnhasai om 73 km suvipäivlaskmha-päivlaskmha orhal vai 81 km «Kirov — [[Perm']]»-avtotedme. Lähembaine lidn om [[Slobodskoi]] 40 km päivlaskmha-suvipäivlaskmha orhal vai 45 km avtotedme.

Ühesa küläd mülüdas lidnankundha Vauktan Holunican ližaks, sidä kesken kaks' küläd seištas kaikenaigaižeta ristitištota. Lidnankundan pind — 510 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 232 ristitud, lidnankundan — 12 308 ristitud, rajonan koume videndest. Kaikiš suremb lidnan ristitišt oli enamba 13 tuhad eläjid vll 1979−1996 (13 400 eläjad vl 1992). Kaik 11 526 ristitud elihe lidnankundas vl 2017.

Professionaližen opendusen aluzkund om Vätkan avtotegimištoližen kolledžan ([[Kirovo-Čepeck]]) filial.

== Galerei ==
<gallery mode="packed" heights="125px">
BH-zavodoupravlenie.JPG|Kodirandantedištandmuzei (om saudud 1893, ende tegimen kontor)
Храм Воскресения Христова Белая Холуница.jpg|Hristan Eläbzdusen pühäpert', vn 2017 nägu
Всехсвятская церковь на кладбище в г. Белая Холуница.jpg|Kaikiden Pühämehiden jumalanpert' lidnan kaumištol, vn 2017 nägu
BH-DK.JPG|Kul'turkeskuz (2012, om saudud vl 1955)
Belaya-Kholunitsa-damba.jpg|Lidnan uiton damb ühtennimižel jogel vl 2013
</gallery>

== Homaičendad ==
<references />

== Irdkosketused ==
* [http://bhregion.ru/authorities/bkholunitsa/ Lidnankundan lehtpoled Vauktan Holunican rajonan oficialižel saital (''bhregion.ru'').] {{ref-ru}}
{{Commons|Category:Belaya Kholunitsa}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Vauktan Holunican rajon|*]]
