{{1000}}{{A10000}}
{{Personalii
| изображение = Ernest Rutherford LOC.jpg
| описание изображения = Ernest Rezerfordan fotokuva
}}
'''Ernest Rezerford'''-ižand ({{lang-en|Ernest Rutherford}}; sünd. [[30. eloku]] [[1871]], Spring-Gruv-žilo, [[Uz' Zelandii]] — kol. [[19. reduku]] [[1937]], [[Kembridž]], [[Anglii]], [[Sur' Britanii]]) oli britanine fizikantedomez' udenzelandijan augotižlibundanke. Om [[Nobelän premii himijas|Nobelän premijan himijas]] vn 1908 laureatan. [[Südäitukuine fizik|Südäitukuižen fizikan]] ezitat.

Vl 1898 nor' fizikantedomez' avaiži α- i β-čihodamižid. Vl 1911 todesti [[atom]]an südäitukun i [[elektron]]iden olendad olmas [[al'faheneg]]iden häiktusen kodval. Rezerford sauvoi atoman planetarižen modelin kodvaspäi, sädi atoman pol'čihodamižen koncepcijad.

Tedomez' kirjuti koume tomad tedotöid, kaik oma kodvid aluseks: «Radioaktivižuz» (1904), «Radioaktivižed kändandad» (1905) i «Radioaktivižiden substancijoiden sädegoičendad» (1930, ühtes Džeims Čedvikanke i Čarl'z Ellisanke).

Himine [[rezerfordii|element nomer 104]] om nimitadud Rezerfordan muštoks.

Ernest oli nelländen lapsen kanzas kahtentoštkümnen kesken. Openui lujas hüvin i sai stipendijad. Vl 1900 tedomez' nai, oti pansionan emägan Meri Džordžina Njuton-tütärt (1876−1945) akaks, üks'jäine Eilin Meri-tütär oli sündnu (1901−1930), nell' vunukad oli hänespäi.

== Homaičendad ==
<references/>

{{stub}}
[[Kategorii:Suren Britanijan fizikantedomehed]]
[[Kategorii:Uden Zelandijan fizikantedomehed]]
[[Kategorii:Suren Britanijan tedomehed]]
[[Kategorii:Uden Zelandijan tedomehed]]
[[Kategorii:Fizikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Nobelän premijan laureatad]]
[[Kategorii:Sündnuded Udhe Zelandijha]]
[[Kategorii:Kolnuded Kembridžas]]
