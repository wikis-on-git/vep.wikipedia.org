{{Eländpunkt
 | Nimi = Žerdevk<br />Жердевка
 | Lidnanznam = Coat of Arms of Zherdevka (Tambov oblast).png
 | Flag = Flag of Zherdevka (Tambov oblast).png
 | Lidnanznam text = Žerdevkan lidnanznam
 | Flag text = Žerdevkan flag
 | Valdkund = Venäma
 | Eläjiden lugu = 14,214
 | Voz' = 2018-01-01
 | Pind = 16.98
 | Fail = Жердевка на въезде со стороны Сукмановки 08.JPG
 | Pämez' = Nikolai Kaširin<br />(tal'vku 2017—)
 | Telefonkod = +7-47535-xx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
'''Žerdevk''' ({{lang-ru|Же́рдевка}}) om [[Venäma]]n lidn da lidnankund [[Tambovan agj]]an suves. Se om [[Žerdevkan rajon]]an administrativine keskuz.

== Istorii ==
Eländpunktan aluz om pandud kuti ''Čibizovk-žilo'' ({{lang-ru|село Чибизовка}}). Se šingotaškanzihe, konz saudihe «[[Gräzi]] — [[Volgograd|Caricin]]»-raudtekeskust vl 1869. Raudte mäni läz žilod, stancijan eziauguine nimituz oli ''Burnak''. Udesnimitihe stancijad ''Žerdevk:aks'' vn 1905 kül'mkus lähižen külän mödhe. Sen külän aluz oli pandud ühteks pertikš vl 1745 F. Žerdev-bajaril. Žilo sai lidnad statusad nügüdläiženke nimenke vn 1954 15. päiväl heinkud, mülütihe raudtestancijad i lähižid žiloid lidnha kerdalaz.

Žerdevk šingotase mehanižel tegimel i sömtegimištol (sahartegim, voitegim, lihakombinat, elevator). Nevondkundaližen aigan maploduiden kuivateztegim i savičtegim radoiba mugažo.

== Geografijan andmused ==
Lidn sijadase rajonan suves, [[Saval]]-jogen randoil ({{lang-ru|Савала́}} 285 km pitte, [[Don]]an hurapol'ne bassein), 110 m ü.m.t. keskmäižel korktusel. Matkad [[Voronežan agj]]hasai om 3 km suvhe orhal. Matkad [[Tambov]]hasai om 100 km pohjoižhe orhal, 120 km avtotel vai 300 km raudtel. Lähembaižed lidnad oma [[Uvarovo]] 56 km päivnouzmha orhal, 78 km avtotedme vai 272 km raudtedme, i [[Ertil']] (Voronežan agj) 46 km päivlaskmha orhal, 84 km avtotedme vai 100 km raudtedme. ''Žerdevk''-raudtestancii radab lidnan päivnouzmas.

Žerdevk om lidnankundan üks'jäine eländpunkt. Lidnankundan pind — 16,98 km².

== Eläjad ==
Vl 1959 lidnan ristitišt oli 15 267 eläjad. Vn 2010 Venäman rahvahanlugemižen mödhe eläjiden lugu oli 15 209 ristitud, rajonan pol'. Kaikiš suremb lidnan ristitišt oli 18..19 tuhad eläjid vll 1979−2001 (19 500 rist. vl 1996). [[Ortodoksine hristanuskond|Ortodoksižen hristanuskondan]] ph. Aleksandr Nevalaižen jumalanpert'<ref>[http://sobory.ru/geo/locat/21257 Žerdevkan pühäpertid ''sobory.ru''-saital.] {{ref-ru}}</ref> om olmas lidnas vspäi 1994.

Rahvahad (2010): [[venälaižed]] — 97,2%, toižed rahvahad — 2,8%.

Professionaližen opendusen aluzkund om Žerdevkan sahartegimišton kolledž.<ref>[http://жксп.рф/ Žerdevkan sahartegimišton kolledžan sait (''жксп.рф'').] {{ref-ru}}</ref>

== Galerei ==
<gallery mode="packed" heights="125px">
Жердевка банк.jpg|Bankan sauvuz (2010)
Жердевка, Магазин с цветниками 03.JPG|Ižanduzlauk änikištonke
Жердевка, Мемориал 71.JPG|Memorial lidnan pölištunuziden eläjiden muštoks [[Toine mail'man soda|Toižen mail'man sodan]] aigan
</gallery>

== Homaičendad ==
<references />

== Irdkosketused ==
* [http://zherdevka.ru/admg.html Lidnan lehtpoled rajonan tobmuden aluzkundoiden ''zherdevka.ru''-saital.] {{ref-ru}}
{{Commons|Category:Zherdevka}}

{{Tambovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad]]
[[Kategorii:Žerdevkan rajon|*]]
