{{10000}}
{{Valdkund
| Nimi = Jordanijan Hašimitoiden Kunigahuz<br />المملكة الأردنية الهاشمية<br /><small>''(Al' Mamläka Al' Urdunija Al' Hašimija)''</small>
| Valdkundznam = Coat of Arms of Jordan.svg
| Flag = Flag of Jordan.svg
| Valdkundznam text = Jordanijan valdkundznam
| Flag text = Jordanijan flag
| Pälidn = Amman
| Eläjiden lugu = 10,458,413<ref>[https://www.cia.gov/library/publications/the-world-factbook/geos/jo.html Jordanijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 89,342
| Kart = LocationJordan.svg
| Kel' = [[araban kel'|araban]]
| Valdkundan pämez' = [[Abdalla II]]
| Päministr = [[Razzaz Omar|Omar Razzaz]]
| Religii = [[islam]]
| Valüt = [[jordanijan dinar]] (JOD)
| Internet-domen = [[.jo]]
| Telefonkod = +962
| Aigvö = [[UTC]]+2
}}
'''Jordanii''' ({{lang-ar|الأردن}} ''Al' Urdun''), oficialižikš '''Jordanijan Hašimitoiden Kunigahuz''' ({{lang-ar|المملكة الأردنية الهاشمية}} ''Al' Mamläka Al' Urdunija Al' Hašimija''), om valdkund [[Azii|Suvipäivlaskmpol'žes Azijas]]. Sen pälidn da kaikiš järedamb lidn om [[Amman]].

== Istorii ==
Vn 1946 25. päiväl semendkud Jordanii tedištoiti ripmatomudes [[Sur' Britanii|Sures Britanijaspäi]].

Valdkundan ezmäine Konstitucii oli väges vspäi 1946. Nügüdläine kahtenz' lugul Konstitucii<ref>[http://www.constituteproject.org/ontology/Jordan?lang=en Jordanijan Konstitucijan tekst ''constituteproject.org''-saital.] {{ref-en}}</ref> om vahvištadud vl 1952, vajehtihe sidä 12 kerdad, vn 2016 versii om väges.

== Geografijan andmused ==
[[Fail:Jordan Topography.png|thumb|left|250px|Jordanijan topografine kart.]]
Jordanii om röunoiš [[Izrail'|Izrailinke]] (röunan piduz — 307 km) da [[Palestin]]anke (148 km) päivlaskmas ([[Jordan (jogi)|Jordan-jogi]] röunaks), [[Sirii|Sirijanke]] pohjoižes (379 km), [[Irak]]anke pohjoižpäivnouzmas (179 km), [[Saudan Arabii|Saudan Arabijanke]] päivnouzmas da suvipäivnouzmas (731 km). Ühthine röunoiden piduz — 1744 km. Jordanijan randad lainištab [[Rusked meri|Rusttan meren]] [[Akab (laht)|Akab-laht]] agjahižes suvipäivlaskmas. Merirandan piduz om vaiše 26 km.

Letkesižed rahvahatomad mad mägiplatol 700..1200 metrad korktusenke ottas läz ühesad kümnendest Jordanijan territorijaspäi. Om mägid man päivlaskmas. Valdkundan kaikiš korktemb čokkoim om [[Džabal' Umm Ad Dami]]-mägi, 1854 m mail'man valdmeren pindan päl. Kaikiš alahaižemb čokkoim om [[Umbemeri|Umbemeren]] randpol', 427 metrad valdmeren pindan al. Kaikiš pidembad joged oma [[Jordan (jogi)|Jordan-jogi]] da sen ližajoged ([[Jarmuk]] da [[Jabbok|Jabbok (Ez Zark)]]). Saum vezid — 0,6% (540 km²).

Jordanijan kaikel territorijal om kuiv (100..400 mm sadegid vodes) da räk. Man päivlaskmas klimat om [[Keskmeri|Keskmeren]] [[subtropine vö|subtropine]]. Letkesižiden rahvahatomiden maiden kuiv klimat om päivnouzmas da suves. Halad oleskeldas mägil tal'vel.

Londuseližed pävarad oma [[fosfor|fosforitad]] da [[kaliisol]]; erased toižed varad: [[vas'k]], [[marganc]].

== Politine sistem ==
[[Fail:Jordanian Ministry of Finance, Amman.JPG|thumb|right|200px|Jordanijan rahaazjoiden ministrusen pert' [[Amman]]as.]]
Jordanii om unitarine parlamentine (dualistine) konstitucine [[monarhii]]. Valdkundan pämez' om kunigaz, [[Abdalla II]] vspäi 1999. Hän paneb kaikid sudijoid, agjoiden ([[muhafaz]]iden) [[gubernator]]id, päministrad ({{lang-ar|رئيس وزراء الأردن}} ''Rajijs vuzara al' Urdun'') da ministrišton ühtnijoid radsijaha. Kunigaz om armijan päkäsknik, hän-žo allekirjutab kaikid käskusen projektoid. Ku eile allekirjutandad, ka Nacionaline Suim voib heitta kunigahan kel'don (pidab äniden kaks' koumandest).

Parlament om kaks'kodine Jordanijan Rahvahan Suim ({{lang-ar|مجلس الأمة}} ''Mažlis Al' Umma'') 195 ühtnijanke. Üläkodi om Ajaniden Suim ({{lang-ar|مجلس الأعيان}} ''Mažlis Al' Aiajan''), se mülütab 65 ühtnijad-[[ajan]]ad, sidä kesken kunigaz paneb 40 mest. Alakodi om Ezitajiden Kodi ({{lang-ar|مجلس النواب}} ''Mažlis Al' Nuvab''), kogoneb 130 deputataspäi, heišpäi 104 kaik rahvaz valičeb nelläks vodeks i 15 našt valitas eriži; om kvot 9 [[hristanuskond|hristanuskojiden]] täht, 3 [[čerkesalaižed|čerkesalaižiden]] i [[čečenalaižed|čečenalaižiden]] täht.

Parlamentan alakodin edelstrokuižed valičendad oliba vn 2016 20. päiväl sügüz'kud. [[Omar Razzaz]] radab päministran vs 2018 kezakus 14. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Jordanijan administrativiž-territorialine jagand]].''

Administrativiž-territorialižikš Jordanii jagase 12 agjaks (''[[muhafaz]]aks''). Alajagadas niid 54 ümbrikoks (''nahia:ks'').

== Eläjad ==
Jordanijas elädas [[jordanijalaižed]]. Vl 2012 eläjiden lugu oli 6 259 932 ristitud<ref name="stat12">[http://www.dos.gov.jo/dos_home_e/main/index.htm Jordanijan muhafaziden ristitišt vn 2012 1. päiväl vilukud. — Jordanijan statistikan departament (''dos.gov.jo'').]</ref>. Kaikiš suremb ristitišt om nügüd', se ližadub lujas immigracijan tagut [[Sirii|Sirijaspäi]].

Rahvahad (2015): [[jordanijalaižed]] — 69,3%, [[sirijalaižed]] — 13,3%, [[palestinalaižed]] — 6,7%, [[egiptalaižed]] — 6,7%, [[irakalaižed]] — 1,4%, toižed rahvahad — 2,6% (sidä kesken armenijalaižed i čerkesalaižed).

Uskondan mödhe (2010): [[islam]]anuskojad — 97,2% (oficialine religii, sunnitad päpaloin), [[hristanuskond|hristanuskojad]] — 2,2%, [[buddizm|buddistad]] — 0,4%, [[induizm|induistad]] — 0,1%, toižed uskondad da märhapanendata — 0,1%.

Jordanijan toižed sured lidnad (enamba 200 tuh. ristituid vl 2011<ref>[http://archive.is/20130627025126/http://www.world-gazetteer.com/wg.php?x=1&men=gcis&lng=en&des=gamelan&geo=-3&col=abcdefghinoq&msz=1500&geo=-110 Jordan: largest cities and towns and statistics of their population (1994, 2004, 2013. Jordanii: kaikiš surembad lidnad da niiden ristitišton statistik). — «World-gazetteer.com»-saitan arhiv (''archive.is'').] {{ref-en}}</ref>, surembaspäi penembha): [[Ez Zark]], [[Irbid]], [[Ar Rusaif]], [[El' Kuveisim]], [[Halda Va Tila El' Ali]]. Vl 2013 oli 178 lidnad kaikes valdkundas, niiden keskes 57 lidnad enamba 15 tuhad eläjidenke.

== Rahvahanižanduz ==
Vl 2012 Jordanijan päeksport oli [[himižed heretused]] (läz 20%), [[zell'|zelläd]] (10%), [[sobad]] (läz 10%), [[fosfatad]] (6%); toine eksport — [[maplodud]] (4%), [[kuld]] (4%), [[alüminii]] (2%), [[avto]]d da niiden palad (2%), [[vanuim]] da [[optine kabel']] (2%), [[vilugoitim]]ed da [[likutim]]ed (2%).

== Homaičendad ==
<references />

== Irdkosketused ==
* [http://www.jordan.gov.jo/wps/portal Jordanijan Tazovaldkundan ohjastusen oficialine portal (''jordan.gov.jo'').] {{ref-ar}} {{ref-en}}
* [http://www.kinghussein.gov.jo/constitution_jo.html Jordanijan Konstitucii ''kinghussein.gov.jo''-saital.] {{ref-en}}
* [http://www.dos.gov.jo/env/env_e/index.htm Jordanijan statistikan departament (''dos.gov.jo'').] {{ref-en}} {{ref-ar}}
{{Commons|Jordan}}

{{Azii}}

[[Kategorii:Jordanii| ]]
