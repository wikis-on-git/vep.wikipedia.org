{{Valdkund
| Nimi = Iordanijan Hašimitoiden Tazovaldkund<br />المملكة الأردنية الهاشمية<br />(''Al' Mamläka Al' Urdunija Al' Hašimija'')
| Valdkundznam = Coat of Arms of Jordan.svg
| Flag = Flag of Jordan.svg
| Valdkundznam text = Iordanijan valdkundznam
| Flag text = Iordanijan flag
| Pälidn = Amman
| Eläjiden lugu = 6.259.932<ref name="stat12">[http://www.dos.gov.jo/dos_home_e/main/index.htm Vn. 2012 vilikun 1. päivän Iordanijan muhafaziden ristitišt. — Iordanijan statistikan departament (dos.gov.jo).]</ref>
| Voz' = 2012
| Pind = 88.794<ref name="stat12"/>
| Kart = LocationJordan.svg
| Kel' = [[araban kel'|araban]]
| Valdkundan pämez' = [[Abdalla II]]
| Päministr = [[Abdalla Ensur]]
| Religii = [[islam]]
| Valüt = [[iordanijan dinar]] (JOD)
| Internet-domen = [[.jo]]
| Telefonkod = +962
| Aigvö = [[UTC]]+2
}}
'''Iordanii''' ([[araban kel'|arab.]] الأردن ''Al' Urdun''), oficialižikš '''Iordanijan Hašimitoiden Tazovaldkund''' ([[araban kel'|arab.]]  المملكة الأردنية الهاشمية ''Al' Mamläka Al' Urdunija Al' Hašimija''), om valdkund [[Suvipäivlaskmpol'ne Azii|Suvipäivlaskmpol'žes Azijas]]. Sen pälidn da kaikiš järedamb lidn om [[Amman]]. Vn. 1946 semendkun 25. päivän Iordanii sai ripmatomut Sures Britanijaspäi.

== Geografijan andmused ==
Iordanii om röunoiš [[Izrail'|Izrailinke]] (röunan piduz — 238 km) da [[Palestin]]anke (97 km) päivlaskmas ([[Iordan]]-jogi röunaks), [[Sirii|Sirijanke]] pohjoižes (375 km), [[Irak]]anke pohjoižpäivnouzmas (181 km), [[Saudan Arabii|Saudan Arabijanke]] päivnouzmas da suvipäivnouzmas (728 km). Iordanijan randad lainištab [[Rusked meri|Rusttan meren]] [[Akab (laht)|Akab-laht]] agjahižes suvipäivlaskmas. Merirandan piduz om vaiše 26 km.

Letkesižed rahvahatomad mad mägiplatol 700-1200 metrad korktusenke ottas läz 90% Iordanijan territorijad. Man päivlaskmas om mägid. Valdkundan kaikiš korktemb čokkoim om [[Džabal' Umm Ad Dami]]-mägi, 1854 m mail'man meren pindan päl. Kaikiš alahaižemb čokkoim om [[Umbemeri|Umbemeren]] randpol', 427 metrad valdmeren pindan al. Surembaižed joged oma [[Iordan]] da sen ližajoged ([[Jarmuk]] da [[Jabbok|Jabbok (Ez Zark)]]).

Iordanijan kaikel territorijal om kuiv (100 - 400 mm sadegid vodes) da räk. Man päivlaskmas klimat om [[Keskmeri|Keskmeren]] subtropine, a päivnouzmas da suves da kuiv letkesižiden rahvahatomiden maiden klimat. Halad oleskeldas mägil tal'vel.

Londuseližed päresursad — [[fosforitad]] da [[kaliisol]]; erased toižed resursad: [[vas'k]], [[marganc|mangan]].

== Tobmuz ==
Iordanii om unitarine parlamentine konstitucine monarhii. Valdkundan pämez' om kunigaz. Hän paneb kaikid sudijoid, [[muhafaz]]iden [[gubernator]]id, päministrad da ministrišton ühtnijoid radsijaha. Kunigaz om armijan päkäsknik, hän-žo kaikid käskusen projektad allekirjutab. Ku ei allekirjuta, ka Nacionaline Suim voib heitta kunigahan kel'don (pidab äniden kaks' koumandest).

Parlament, Iordanijan Rahvahan Suim ([[araban kel'|arab.]] مجلس الأمة ''Mažlis Al' Umma'') om kaks'kodine. Üläkodi, Ajaniden Suim ([[araban kel'|arab.]] مجلس الأعيان ''Mažlis Al' Aiajan''), mülüb 40 ühtnijad (kunigaz paneb [[ajan]]ikš). Alakodi, Ezitajiden Kodi ([[araban kel'|arab.]] مجلس النواب ''Mažlis Al' Nuvab''), mülüb 110 deputatad (104 heišpäi kaik rahvaz valičeb 4 vodeks, 6 našt valitas eriži; om kvot 9 [[hristanuskond|hristanuskojiden]] täht da 3 [[čerkesalaižed|čerkesalaižiden]] täht).

== Administrativiž-territorialine jagand ==
[[Fail:Jordan, administrative divisions - Nmbrs - colored.svg|thumb|right|300px|Iordanijan muhafaziden kart.]]
Administrativiž-territorialižikš Iordanii alajagase 12 ''[[muhafaz]]ha'', a ned — 52 rajonha.

{| align="center" class="wikitable sortable"
|+ Iordanijan muhafazad
! |#
! |Muhafaz
! |Administrativine keskuz
! |Pind<ref name="stat12"/>,<br />km²
! |Ristitišt,<br />rist. (2012)<ref name="stat12"/>
! |Rahvahantiheduz,<br />rist./km²
|-----
| 1
| [[Irbid (muhafaz)]]
| [[Irbid]]
| 1572
| 1 112 300
| 707,57
|-----
| 2
| [[Adžlun (muhafaz)]]
| [[Adžlun]]
| 420
| 143 700
| 342,14
|-----
| 3
| [[Džaraš (muhafaz)]]
| [[Džaraš]]
| 410
| 187 500
| 457,32
|-----
| 4
| [[El' Mafrak (muhafaz)]]
| [[El' Mafrak]]
| 26551
| 293 700
| 11,06
|-----
| 5
| [[El' Balk (muhafaz)|El' Balk]]
| [[Es Salt]]
| 1120
| 418 600
| 373,75
|-----
| 6
| [[Amman (muhafaz)]]
| [[Amman]]
| 7579
| 2 419 600
| 319,25
|-----
| 7
| [[Ez Zark (muhafaz)]]
| [[Ez Zark]]
| 4761
| 931 100
| 195,57
|-----
| 8
| [[Madab (muhafaz)]]
| [[Madab]]
| 940  
| 156 300
| 166,28
|-----
| 9
| [[El' Karak (muhafaz)]]
| [[El' Karak]]
| 3495
| 243 700
| 69,73
|-----
| 10
| [[Et Tafil (muhafaz)]]
| [[Et Tafil]]
| 2209
| 87 500
| 39,61
|-----
| 11
| [[Maan (muhafaz)]]
| [[Maan]]
| 32832
| 118 800
| 3,62
|-----
| 12
| [[Akab (muhafaz)]]
| [[Akab]]
| 6905
| 136 200
| 19,72
|- style="background: #CCC;"
|  || Kaik ||    || 88794 || 6 249 000 || 70,38 
|+
|}

== Eläjad ==
Iordanijan toižed järedad lidnad (enamba 200 tuh. rist., 2011<ref>[http://archive.today/20130627025126/http://www.world-gazetteer.com/wg.php?x=1&men=gcis&lng=en&des=gamelan&geo=-3&col=abcdefghinoq&msz=1500&geo=-110 Jordan: largest cities and towns and statistics of their population (1994, 2004, 2013). — World-gazetteer.com.] {{ref-en}}</ref>, surembaspäi penembha): [[Ez Zark]], [[Irbid]], [[Ar Rusaif]], [[El' Kuveisim]], [[Halda Va Tila El' Ali]]. Vn. 2013 kaikes valdkundas oli 178 lidnad, niiden keskes 57 lidnad enamba 15 tuhad eläjidenke.

== Homaičendad ==
<references />

== Irdkosketused ==
* [http://www.jordan.gov.jo/wps/portal Iordanijan Tazovaldkundan ohjastusen oficialine portal.] {{ref-ar}} {{ref-en}}
* [http://www.kinghussein.gov.jo/constitution_jo.html Iordanijan Konstitucii.] {{ref-en}}
* [http://www.dos.gov.jo/env/env_e/index.htm Iordanijan statistikan departament] {{ref-en}} {{ref-ar}}

{{Azii}}

[[Kategorii:Iordanii|*]]
