{{Eländpunkt
 | Nimi = Kamensk Uralal<br/>Каменск-Уральский
 | Lidnanznam = Coat of Arms of Kamensk-Uralsky (Sverdlovsk oblast).png
 | Flag = Flag of Kamensk-Uralsky (Sverdlovsk oblast).png
 | Lidnanznam text = Kamenskan Uralal lidnanznam
 | Flag text = Kamenskan Uralal flag
 | Valdkund = Venäma
 | Eläjiden lugu = 163,990
 | Voz' = 2021
 | Pind = 144.08
 | Fail = Kamensk-Uralsky photo collage.jpg
 | Pämez' = Aleksei Gerasimov<br/>(viluku 2021—)
 | Telefonkod = +7-3439-xxx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:Районы Каменска-Уральского.png|thumb|left|250px|Kamenskan Uralal rajonad:<br/>{{legend|orange|Sinarskii}} {{legend|yellow|Krasnogorskii}}]]
'''Kamensk Uralal''' ({{lang-ru|Ка́менск-Ура́льский}}) om [[Venäma]]n lidn da lidnümbrik [[Sverdlovskan agj]]as. Se om agjan koumanz' surtte i kaikiš suvemb lidn, lidnümbrikon nimi — Kamenskan Uralal lidnümbrik. Lidn om [[Kamenskan lidnümbrik]]on (edel 2006. vot — rajonan) administrativižeks keskuseks mugažo, om ümbärtud sil i ei mülü sihe.

== Istorii ==
Eländpunktan aluz om pandud [[Dalmatovo]]n jumalankodil vl 1682 kuti ''Železenskoje''-žilo parččomas samha raudkivendod, mitte oli pindal. Vl 1701 valdkund oti mad tagaz i sauvoi Uralan ezmäšt [[kaugedraud]]an suladuztegint. Vll 1701−1935 nimitihe ''žiloks Kamenskii-tegimenno'' ({{lang-ru|Каменский Завод}}). Vl 1885 raudtesarak ühtenzoiti sidä [[Transsib]]anke. Vn 1935 20. päiväl sulakud anttihe žilole lidnan statusad ''Kamensk''-nimitusenke. Vl 1940 udesnimitihe nügüdläižikš erištamha [[Kamensk Šahtil]]-lidnaspäi. Vspäi 1963 lidn alištub agjan tobmudele oikti.

Kamensk Uralal šingotase mujumetalloiden ([[alüminii]], [[vas'k]], [[litii]], [[magnii]] da niiden ühthesuladused) i [[raud]]an metallurgijal (torved kivivoikompleksan täht), mašiništonsauvomižel, sauvondmaterialiden edheotandoil (savič, raudbetonapakod, mujud, puižed i metalližkonstrukcijad), sömtegimištol, mugažo kodihimijan i pakuitesen tegimed ratas.

== Geografijan andmused ==
Lidn sijadase tazangištol, [[Iset']]-jogen i sen huran Kamenk-ližajogen randoil ({{lang-ru|Каменка}} 57 km pitte, [[Tobol]]-jogen hurapol'ne bassein), 160 m ü.m.t. keskmäižel korktusel. «Jekaterinburg — [[Kurgan]]»-avtote (R354) ümbärdab lidnad suvespäi. Kamensk Uralal-päraudtestancii om saudud Isetin hural randpolel. Matkad [[Kurganan agj]]an röunhasai om 6 km suvipäivnouzmha, [[Čeläbinskan agj]]an röunhasai om 20 km suvipäivlaskmha, lidnan keskusespäi [[Jekaterinburg]]an keskushesai om 93 km lodeheze orhal, 100 km avtotedme vai raudtedme. Lähembaižed lidnad oma [[Kataisk]] (Kurganan agj) 43 km päivnouzmha orhal, avtotedme vai raudtel, [[Bogdanovič (lidn)|Bogdanovič]] 40 km pohjoižhe orhal vai raudtel, 73 km avtol, i [[Zarečnii (Sverdlovskan agj)|Zarečnii]] 58 km lodeheze orhal, 72 km avtol vai raudtel.

Kamensk Uralal jagase kahteks rajonaks, Iset'-jogi erigoitab niid: Sinarskii (hural randal) i Krasnogorskii (oiktal randal). Viž pen't küläd da üks' žilo mülüdas lidnümbrikho Kamenskan Uralal ližaks. Lidnümbrikon pind — 144,23 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 174 689 ristitud, lidnümbrikon — 176 572 ristitud. Kaikiš suremb lidnan ristitišt oli 202..209 tuhad eläjid vll 1985−1994 (209 tuh. rist. vll 1991−1992). Kaik 168 997 ristitud elihe lidnas i 170 782 ristitud kaikes lidnümbrikos vl 2018.

Rahvahad (2010, ozutadud rahvahudenke): [[venälaižed]] — 92,6%, [[totarlaižed]] — 3,8%, toižed rahvahad — 3,6%.

[[Ortodoksine hristanuskond|Ortodoksižen hristanuskondan]] nened pühäpertid<ref>[http://sobory.ru/geo/locat/1321 Kamenskan Uralal pühäpertid ''sobory.ru''-saital.] {{ref-ru}}</ref> oma olmas: ph. Stroican kafedraline päjumalanpert' (kivine om saudud vll 1821−1828), nell' jumalanpertid, Sündun Toižetamižen mez'jumalankodi kahtenke jumalanpertinke i časoun'. [[Protestantizm]]an «Udessündund»-pühäpert' i [[islam]]an «Ramadan»-mečet' oma avaitud lidnas.

Professionaližen keskopendusen ühesa aluzkundad i üläopendusen aluzkundoiden ühesa filialad ratas lidnas, mugažo alüminijan tegimišton tedoinstitut. Kaik om kaks' sportkompleksad, viž stadionad, jäaren, suks'-biatlonan i motokrossan trassad.

Edeline lidnan pämez' om Aleksei Šmikov (keväz'ku 2016 — viluku 2021, ''Алексей Шмыков'').

== Galerei ==
<gallery mode="packed" heights="125px">
Kamensk-Uralsky, Sverdlovsk Oblast, Russia - panoramio (336).jpg|Lidnan administracijan sauvuz (2013)
Свято-Троицкий собор (улица Ленина, 126).jpg|Pühän Stroican kafedraline päjumalanpert', vn 2013 nägu
Church of Intercession of the Theotokos (Kamensk-Uralsky, 1883) 002.jpg|Pühän Jumalanmaman Katken jumalanpert', vn 2018 nägu
Главная проходная УАЗ.jpg|Uralan alüminijantegimen (''UAZ'') pätulend vl 2011
PO October.jpg|Tehmištol'ne «Oktäbr'»-ühtelmaz vl 2007 (radiotegim, ''Reduku'')
Kamensk-Uralsky, Sverdlovsk Oblast, Russia - panoramio (210).jpg|«Petrovskii»-bizneskeskuz vl 2013
Г. Каменск-Уральский - panoramio.jpg|«Megamart»-torguindkeskuz vl 2012
Kamensk Palace of Sport.jpg|«SinTZ»-sportkeskuz (2006)
Kamensk-Uralsky, Sverdlovsk Oblast, Russia - panoramio (205).jpg|Motokrossan kalutadud trass (2013)
Вокзал в Каменске.jpg|Kamensk Uralal-päraudtestancii vl 2011
</gallery>

== Homaičendad ==
<references />

== Irdkosketused ==
* [http://kamensk-uralskiy.ru/ Lidnan oficialine portal (''kamensk-uralskiy.ru'').] {{ref-ru}}
* [http://duma.kamensk-uralskiy.ru/ Lidnan Duman oficialine sait (''duma.kamensk-uralskiy.ru'').] {{ref-ru}}

{{Commons|Category:Kamensk-Uralsky}}

{{Sverdlovskan agjan lidnad}}

[[Kategorii:Kamensk Uralal| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Kamenskan lidnümbrik|*]]
