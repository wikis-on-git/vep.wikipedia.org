[[Fail:Vagoni.jpg|thumb|oiged|300px|Erazvuiččed vagonoiden tipad vagonrives [[Ligovo]]-stancijas [[Piter]]iš.]]
'''Vagon''', '''raudtevagon''' ([[francijan kel'|franc]]. ''wagon'', [[anglijan kel'|anglijan]] sanaspäi ''waggon'' — «ajoregi») om likutimetoi transport likutamha raudtedme ([[rel's]]oidme, monorel'sadme, [[maglev|maglevraižudme]]). Se tobjimalaz radab [[vedim]]enke. Nügüd'aigaižed matkjonused da avtomotrissad jokstas vedimeta. Vagonan prototip om pen' [[konor']], kudamb likuti purel'soidme mägikaivuziš.

Vagon om likujan jonon ühtnik (raudtejonon paksumba kaiked). Vagonan kävutand — jüguiden da matknikoiden vedamine. Vagonan komplektacijaha mülüb mašiništ vedatamha niid, a mugažo ühtenzoitamha vagonad jonushe<ref name="bre4">Большая Российская энциклопедия: 30 т. / Т. 4. — М.: Большая Российская энциклопедия, 2006. — 751 lp.: kuv.: kart. {{ref-ru}}</ref>.

Vagonoid tehtas [[vagontegimišt]]on edheotandoiš.

== Istorii ==
Vagonan eziirdnägod ([[vagonut|vagonuded]]) Venämas sünduiba vl 1764 [[Altajan rand|Altajas]], Kolivanovo-Voskresenskan tegimes. Ned joksiba kaivuz- da tegimen südäiteidme. Vl 1788 vagonuzid näguihe [[Petroskoi]]š, Aleksandrovan tegimes, vl 1810 — [[Zmeinogorsk]]an kaivudes. Vagonuded puruvedandanke joksiba [[Alatagil]]an raudtedme (saudud vl 1834).

Likujad vagonrived [[Carinkülän raudte]]n täht (vagonoid sen ühtes) osttihe [[Anglii|Anglijas]]. Ezmäižid tatanmaižid vagonoid tegihe [[Piter]]iš Aleksandrovan tegimes, vl 1846. Ned oliba tarbhaižed [[Moskv]] — Piter raudten täht<ref>[http://www.railway.te.ua/guide/pullman.shtml Džordž Mortimer Pull'man da hänen vagonad. — Railway.te.ua.] {{ref-ru}}</ref>.

== Vagonoiden klassifikacii ==
Vagonoid klassificiruiše teinfrastukturan tipal (raudte-, monorel's-, maglevvagonad, VAL/NeoVAL).

Raudtevagonad erinedas [[kezrpar]]oiden verdan mödhe — seižutadas 4, 6, 8, 12, 16 da 20 kezrparoid ühthe vagonha.

Likujan palan sauvusen mödhe vagonad oma teleguzidenke da teleguzitomad.

'''Raudtevagonan päižed harakteristikad''': [[jügutoitmižvoind]], vagonan ičeze [[mass]], [[ličend värtmudehe]], 1 metran teličend (ajandličend).

== Jüguvagonoiden tipad ==
'''Kattud vagon''' om päzutamha jüguid hondos säspäi, kaičemha varghuzišpäi i mehanižiš vigastusišpäi. Jävagon da termosvagon mugažo mülüihe kattud vagonoihe.

'''Pol'vagon''' om ajelemha putkotadud jüguid (kivendod, kivihil', flüsad, mec), konteinerid, kudambid ei pida päzda sädegišpäi.

'''Cisternvagonad''' oma vedamha valabid jüguid (nozoluzid: kivivoi da kivivoinprodukcii, aktivižed himižešti substancijad, nozoltadud gaz, vezi, maid), a mugažo jauhod da nozolad cementad.

'''Platformvagonad''' oma vedamha pit'kid, üks'jäižid da pärjid jüguid, konteinerid da mašiništod, kudambid ei pida kaita atmosferan painudespäi.

'''Fitingplatformvagon''' — nece om platform tügidenke (fitingoidenke) kingitamha da vedamha surid ISO-konteinerid.

'''Hoppervagon (hopper)''' om ajelemha putkotadud jüguid (kivihil', kivend, cement, vill', lete, ballast), sil om ičejoudutandan mehanizm.

<center>
<gallery>
Fail:Крытый-вагон.jpg|Kattud jüguvagon
Fail:Vagon TERMOS.jpg|Termosvagon
Fail:Vagon HŽ MDDLm (prijevoz automobila).jpg|Kattud vagon avtoid ajatamha
Fail:DB-Eanos31805377769-0.JPG|Pol'vagon
Fail:Bathtub gondola at Rochelle.jpg|Pol'vagon lükanke
Fail:Tank car2090.jpg|Cisternvagon
Fail:Eisenbahn Rungenwagen.jpeg|Nell'värtmuzline platformvagon
Fail:Well car for container.JPG|40-futanpiččed konteinerad platformiš
Fail:Hopper_in_Moscow.jpg|Hoppervagon
</gallery>
</center>

== Matkvagonoiden tipad ==
[[Fail:CityRail H Set stairs to upper and lower decks.jpg|thumb|oiged|300px|Kaks'žiruižen «CityRail H Set»-vagonan interjer ([[Sidnei]], [[Avstralii]]).]]
* «Л» — kaks'sijaine pehmed, «СВ». 9 kuped kahtele ristitule.
* «М» — pehmed, lüks.
* «К» — kupevagon. 36 sijad + kaks'sijaine kaimdajan kupe.
* «КБ» — kupevagon bufetanke (bufetvagon).
* «ВР» — restoranvagon - matknikoiden sötmaha.
* «П» — plackartvagon, 54 sijad magadamha.
* «О» — ühthine. 81 ištmižsija.
* «С» — ištmižsijidenke. Agjoidenkeskeine — 56, 60, 62 vai 64 sijad vagonan modelin mödhe.

Ülitadud komfortan vagonad, kategorijan da holitesiden kompleksan mödhe:
* «Э» — ekonomine
* «Б» — biznes

RIC-vagonad:
* I klass (22 sijad)
* II klass (33 sijad)

== Homaičendad ==
<references />

[[Kategorii:Vagonad|*]]
[[Kategorii:Raudte]]
