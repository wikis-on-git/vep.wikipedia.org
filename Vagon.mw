[[Fail:Vagoni.jpg|thumb|oiged|250px|Erazvuiččed vagonoiden toižendad vagonrives [[Piter]]in [[Ligovo]]-stancijas]]
'''Vagon''', '''raudtevagon''' ({{lang-fr|wagon}}, [[anglijan kel'|anglijan]] sanaspäi ''waggon'' — «ajoregi, korj») om likutimetoi transport likutamha raudtedme ([[rel's]]oidme, monorel'sadme, [[maglev|maglevraižudme]]). Se radab [[vedim]]enke tobjimalaz. Nügüd'aigaižed passažirjonused da [[avtomotriss]]ad jokstas vedimeta. Vagonan prototip om pen' [[konor']], kudamb likuti purel'soidme mägikaivuziš.

Vagon om likujan jonon ühtnik (raudtejonon paksumba kaiked). Vagonan kävutand — jüguiden da matknikoiden vedamine. Vagonan komplektacijaha mülüb mašiništ vedatamha sidä, mugažo ühtenzoitamha vagonad [[jonuz|jonushe]]<ref name="bre4">Большая Российская энциклопедия (Sur' Venäman enciklopedii): 30 t. / T. 4. — M.: Большая Российская энциклопедия, 2006. — 751 lp.: kuv.: kart. {{ref-ru}}</ref>.

Tehtas vagonoid [[vagontegimišt]]on edheotandoiš.

== Istorii ==
Vagonan eziirdnägud ([[vagonut|vagonuded]]) sünduiba Venämas vl 1764 [[Altajan rand|Altajan]] Kolivanovo-Voskresenskan tegimes. Ned joksiba kaivuz- da tegimen südäiteidme. Vl 1788 näguihe vagonuzid [[Petroskoi]]š, Aleksandrovan tegimes, vl 1810 — [[Zmeinogorsk]]an kaivudes. Vagonuded puruvedandanke joksiba [[Alatagil]]an raudtedme (saudihe vl 1834).

Likujad vagonrived [[Carinžilon raudte]]n täht (vagonoid sen ühtes) osttihe [[Anglii|Anglijas]]. Tegihe ezmäižid tatanmaižid vagonoid [[Piter]]in Aleksandrovan tegimes vl 1846. Ned oliba tarbhaižed «[[Moskv]] — Piter»-raudten täht<ref>[http://www.railway.te.ua/guide/pullman.shtml Džordž Mortimer Pull'man da hänen vagonad. — ''Railway.te.ua''.] {{ref-ru}}</ref>.

== Vagonoiden klassifikacii ==
Klassificiruidas vagonoid teinfrastukturan toižendan mödhe (raudte-, monorel's-, maglevvagonad, VAL/NeoVAL).

Raudtevagonad erinedas [[kezrpar]]oiden verdan mödhe — seižutadas 4, 6, 8, 12, 16 da 20 kezrparoid ühthe vagonha.

Likujan palan sauvusen mödhe vagonad oma teleguzidenke da teleguzitomad.

'''Raudtevagonan päižed harakteristikad''': [[jügutoitmižvoind]], vagonan ičeze [[mass]], [[ličend värtmudehe]], ühten metran teličend (ajandličend).

== Jüguvagonoiden toižendad ==
'''Kattud vagon''' om päzutamha jüguid hondos säspäi, kaičemha varghuzišpäi i mehanižiš vigastusišpäi. Jävagon da termosvagon mülüdas kattud vagonoihe mugažo.

'''Pol'vagon''' om ajelemha putkotadud jüguid (kivendod, kivihil', flüsad, mec), konteinerid, kudambid ei pida päzda sädegišpäi.

'''Cisternvagonad''' oma vedamha valabid jüguid (nozoluzid: kivivoi da kivivoinprodukcii, aktivižed himižešti substancijad, nozoltadud gaz, vezi, maid), mugažo jauhod da nozolad cementad.

'''Platformvagonad''' oma vedamha pit'kid, üks'jäižid da pärjid jüguid, konteinerid da mašiništod, kudambid ei pida kaita atmosferan painudespäi.

'''Fitingplatformvagon''' — nece om platform tügidenke (fitingoidenke) kingitamha da vedamha surid ISO-konteinerid.

'''Hoppervagon (hopper)''' om ajelemha putkotadud jüguid (kivihil', kivend, cement, vill', lete, ballast), sil om ičejoudutandan mehanizm.

<gallery mode="packed" heights="125px">
Крытый-вагон.jpg|Kattud jüguvagon
Vagon TERMOS.jpg|Termosvagon
Vagon HŽ MDDLm (prijevoz automobila).jpg|Kattud vagon avtoid ajatamha
DB-Eanos31805377769-0.JPG|Pol'vagon
Bathtub gondola at Rochelle.jpg|Pol'vagon lükanke
Tank car2090.jpg|Cisternvagon
Eisenbahn Rungenwagen.jpeg|Nell'värtmuzline platformvagon
Well car for container.JPG|40-futanpiččed konteinerad platformiš
Hopper in Moscow.jpg|Hoppervagon
</gallery>

== Passažirvagonoiden toižendad ==
[[Fail:CityRail H Set stairs to upper and lower decks.jpg|thumb|right|250px|Kaks'žiruižen «CityRail H Set»-vagonan interjer ([[Sidnei]], [[Avstralii]])]]
* «Л» — kaks'sijaine pehmed, «СВ». Ühesa kuped kahtele ristitule.
* «М» — pehmed, lüks.
* «К» — kupevagon. Kaik 36 sijad + kaks'sijaine kaimdajan kupe.
* «КБ» — kupevagon bufetanke (bufetvagon).
* «ВР» — restoranvagon - matknikoiden sötmaha.
* «П» — plackartvagon, kaik om 54 sijad magadamha.
* «О» — ühthine. Kaik 81 ištmižsija.
* «С» — ištmižsijidenke. Agjoidenkeskeine — 56, 60, 62 vai 64 sijad vagonan modelin mödhe.

Ülitadud komfortan vagonad, kategorijan da holitesiden kompleksan mödhe:
* «Э» — ekonomine
* «Б» — biznes

RIC-vagonad:
* I klass (22 sijad)
* II klass (33 sijad)

== Homaičendad ==
<references />

[[Kategorii:Vagonad|*]]
[[Kategorii:Raudte]]
