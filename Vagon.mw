'''Vagon''', '''raudtevagon''' ([[francijan kel'|franc.]] wagon, [[anglijan kel'|anglijan]] sanaspäi ''waggon'' — «korj») om likutimetoi transport likutamha raudtedme ([[rel's]]oidme, monorel'sadme, [[maglev|maglevraižudme]]). Se tobjimalaz radab [[vedim]]enke. Nügüd'aigaižed matkjonused da avtomotrissad jokseba vedimata. Vagonan prototip om pen' [[konor']], kudamb likuti purel'soidme mägikaivandoiš.

Vagon om likujan jonon ühtnik (raudtejonon paksumba kaiked). Vagonan kävutand — jüguiden da matknikoiden ajelend. Vagonan komplektacijaha mülüb mašiništ niiden vedatamha, a mugažo mülütamha vagonad jonushe.

Vagonoid tehtas [[vagontegimišt]]on edheotandoiš.

== Istorii ==
Vagonan eziirdnägod ([[vagonut|vagonuded]]) Venämas sünduiba vl. 1764 [[Altajan rand|Altajas]], Kolivanovo-Voskresenskan tegimes. Ned joksiba kaivuz- da tegimen südäiteidme. Vl. 1788 vagonuzid näguihe [[Petroskoi]]š, Aleksandrovan tegimes, vl. 1810 — Zmeinogorskan kaivudes. Vagonuded puruvedandanke joksiba [[Alatagil]]an raudtedme (saudud vl. 1834).

Likujad vagonrived [[Carinkülän raudte]]n täht (vagonoid sen ühtes) osttihe [[Anglii|Anglijas]]. Ezmäižid tatanmaižid vagonoid tegihe [[Piter]]iš Aleksandrovan tegimes, vl. 1846. Ned oliba tarbhaižed [[Moskv]] — Piter raudten täht.

== Vagonoiden klassifikacii ==
Vagonoid klassificiruiše teinfrastukturan tipal (raudte-, monorel's-, maglevvagonad, VAL/NeoVAL).

Raudtevagonad erineba [[kezrpar]]oiden verdan mödhe — seižutadas 4, 6, 8, 12, 16 da 20 kezrparoid ühthe vagonha.

Likujan palan sauvusen mödhe vagonad oma teleguzidenke da teleguzitomad.

'''Raudtevagonan päižed harakteristikad''': [[jügutoitmižvoind]], vagonan ičeze [[mass]], [[ličend värtmudehe]], 1 metran teličend (ajandličend).

== Jüguzvagonoiden tipad ==
'''''Kattud vagon''''' om päzutamha jüguid hondos säspäi, kaičemha varghudes da mehanižiš vigoišpäi. Jävagon da termosvagon mugažo mülüihe kattud vagonoihe.

'''''Pol'vagon''''' om ajelemha putkotadud jüguid (kivend, kivihil', flüsad, mec), konteineroid, kudambid ei pida päzda sädegišpäi.

'''''Cisternvagonad''''' oma vedamha valabid jüguid (nozoluzid: kivivoi da kivivoiprodukcii, aktivižed himižešti substancijad, nozoltadud gaz, vezi, maid), a mugažo jauhod da nozolad cementad.

'''''Platformvagonad''''' oma vedamha pit'kid, üks'jäižid da pärjid jüguid, konteineroid da mašiništod, kudambid ei pida kaita atmosferan painudespäi.
'''''Fitingplatformvagon''''' — nece om platform tügidenke (fitingoidenke) kingitamha da vedamha surid ISO-konteineroid.

'''''Hoppervagon (hopper)''''' om ajelemha putkotadud jüguid (kivihil', kivend, cement, vill', lete, ballast), sil om ičejoudutandan mehanizm.

<center>
<gallery>
Fail:Крытый-вагон.jpg|Kattud jüguzvagon
Fail:Vagon TERMOS.jpg|Termosvagon
Fail:Vagon HŽ MDDLm (prijevoz automobila).jpg|Kattud vagon avtoid ajatamha
Fail:DB-Eanos31805377769-0.JPG|Pol'vagon
Fail:Bathtub gondola at Rochelle.jpg|Pol'vagon lükanke
Fail:Tank car2090.jpg|Cisternvagon
Fail:Eisenbahn Rungenwagen.jpeg|Nell'värtmusine platformvagon
Fail:Well car for container.JPG|40-futanpiččed konteinerad platformiš
Fail:Hopper_in_Moscow.jpg|Hoppervagon
</gallery>
</center>

== Vagonoiden matknikoiden täht tipad ==
...

== Homaičendad ==
{{Reflist}}

[[Kategorii:Raudte]]
[[Kategorii:Vagonad]]

[[ru:Вагон]]
