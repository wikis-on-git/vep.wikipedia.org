{{Eländpunkt
 | Nimi = Lesozavodsk<br />Лесозаводск
 | Lidnanznam = Coat of Arms of Lesozavodsk (Primorsky kray) (2006).png
 | Flag = 
 | Lidnanznam text = Lesozavodskan lidnanznam
 | Flag text = 
 | Valdkund = Venäma
 | Eläjiden lugu = 35,816
 | Voz' = 2017
 | Pind = 71
 | Fail = Река Уссури в Лесозаводске.JPG
 | Pämez' = ''sija om vakantine'' (2017)
 | Telefonkod = +7-42355-xx-xxx
 | Aigvö = [[UTC]]+10 (MSK+7)
}}
'''Lesozavodsk''' ({{lang-ru|Лесозаводск}}) om [[Venäma]]n lidn [[Merenrandaline rand|Merenrandaližen randan]] päivlaskmas. Se om [[Lesozavodskan lidnümbrik]]on administrativine keskuz.

== Istorii ==
Vspäi 1894 ristitud tuliba elämhä sihe [[Venälaine imperii|Venälaižen imperijan]] Kijevan, Černigovan i Poltavan gubernijoišpäi, paniba stanicoiden alusid. Šingotihe mecan ümbriradmišt, «Ussurin mecanümbriradai kombinat» oli olmas nevondkundaližen aigan. ''Lesozavodsk-eländpunkt'' om sätud vl 1932 radnikžiloks nügüdläiženke nimenke Dal'les-žilon, Ussuri-stancijan (nüg. Lesozavodsk-1, om olmas jogen hural randal) da küliden ühtištusel. Žilo sai lidnan statusad vl 1938. Vozil 1963—1992 lidn alištui randan tobmudele oikti.

== Geografijan andmused ==
Lidn sijadase [[Ussuri]]-jogen muugotil randoil, 80 m keskmäižel korktusel valdmeren pindan päl. Matkad [[Vladivostok]]hasai om 269 km suvipäivlaskmha orhal vai 350 km «Ussuri»-avtotedme. [[Kitai]]n valdkundröun om 10 km lodeheze. Lähembaižed lidnad oma [[Dal'nerečensk]] 57 km pohjoižpäivnouzmha orhal vai 72 km «Ussuri»-avtotedme, i kitajine [[Hulin']]-lidn 63 km lodeheze avtotedme.

19 küläd da 2 raudtestancijad mülüdas lidnümbrikho Lesozavodskan ližaks. Lidnümbrikon pind — 3 063,8 km², se röunatab Kitainke.

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 37 034 ristitud, lidnümbrikon ristitišton nell' videndest. Kaikiš suremb ristitišt oli vozil 1992—2001, 45..46 tuhad eläjid (vl 1996 — 46 800 rist.). [[Ortodoksine hristanuskond|Ortodoksižen hristanuskondan]] Ph. Mikulai-čudonsädajan jumalanpert' sijadase lidnas.

''Ružino-raudtestancii'' om [[Transsib]]an pala, sijadase [[Habarovsk]] — [[Ussuriisk]] jonol, seižub jogen oiktal randal vspäi 1936. Stancii om kaikiš surembaks radonandajaks: vagondepo, vedimiden depo, raudten elektrovaratoitandan distancii sijadasoiš lidnas. Toižed edheotandad — mebel'fabrik, omblendfabrik, sömtegimišton edheotandad. Professionaližen opendusen aluzkundad: industrialine kolledž, Mererandaline tegimišton da ekonomikan tehnikum, Vladivostokan bazižen medicinižen kolledžan filial.

Avtobusad da taksid oma kundaližeks transportaks lidnas. Kümnekilometrine sarak «Ussuri»-avtotelpäi (A-370) tuleb lidnha päivnouzmpolespäi. Raudtesild i R449-ten avtotesild ristikoitas Ussuri-joged neciš lidnas.

== Irdkosketused ==
* [http://mo-lgo.ru/ Lesozavodskan lidnümbrikon tobmuden aluzkundoiden oficialine sait (''mo-lgo.ru'').] {{ref-ru}}
{{Commons|Category:Lesozavodsk}}

{{Merenrandaližen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Merenrandaližen randan lidnad]]
[[Kategorii:Lesozavodskan lidnümbrik|*]]
