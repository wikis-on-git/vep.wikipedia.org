{{Eländpunkt
 | Nimi = Krasavino<br />Красавино
 | Lidnanznam = Krasavino COA.gif
 | Flag = 
 | Lidnanznam text = Krasavinon lidnanznam
 | Flag text = 
 | Valdkund = Venäma
 | Eläjiden lugu = 6,084
 | Voz' = 2017
 | Pind = 
 | Fail = 
 | Pämez' = Jurii Buškovskii<br />(2015—)
 | Telefonkod = +7-81738-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Krasavino''' ({{lang-ru|Красавино}}) om [[Venäma]]n lidn [[Vologdan agj]]an pohjoižpäivnouzmas. Se om [[Suren Ustügan rajon]]an kahtenz' lidn, Krasavinon lidnankundan keskuz.

== Istorii ==
Nügüdläižen eländpunkt mainitase ''Krasavino-küläks'' 19. voz'sadan augotišespäi, se oli külišton keskuses. Külä šingotihe, i vozil 1842−1851 sauvoihe tekstil'fabrikad pästmaha hoikid [[pölvaz]][[kangaz|kanghid]].

Krasavino sai lidnan statusad vl 1947. Vozil 1960−1980 udištihe pertištod, saudihe lebukodid, laukoid, äižiruižid pertid. Vl 2012 pölvhankombinat tuli bankrotnendale, lidnan tegimišt diversificiruiše.

== Geografijan andmused ==
Lidn sijadase rajonan pohjoižes, [[Pohjoine Dvin|Pohjoižen Dvinan]] hural randpolel i sen Lapink-ližajogen ({{lang-ru|Лапинка}}) randoil, 65 m ü.m.t. keskmäižel korktusel. Matkad [[Vologd]]hasai om 410 km suvipäivlaskmha orhal vai 465 km avtotedme. Lähembaižed lidnad oma [[Sur' Ustüg]] 25 km suvhe orhal vai avtotedme i [[Kotlas]] 34 km pohjoižhe orhal vai 44 km avtotedme. ''Krasavino-raudtestancii'' sijadase 3 km päivlaskmha lidnaspäi.

Kuz' küläd mülüdas lidnankundha Krasavinon ližaks. Lidnankundan pind — 60 km².

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 7 003 ristitud, lidnankundan — 7479 ristitud, rajonan ristitišton seičemendez. Kaikiš suremb lidnan ristitišt oli 11 186 eläjad vl 1959. Vl 2017 kaik 6539 ristitud elihe lidnankundas.

Ižandusen päsarakod oma sauvondmaterialiden tehmine ([[savič]], [[pu (material)|pumaterialad]]) i sömtegimišt (mecproduktoiden ümbriradmine). Professionaližen opendusen lähembaižed aluzkundad sijadasoiš Sures Ustügas.

Avtobusad oma kundaližeks transportaks lidnas, ühtenzoittas sidä lähižidenke eländpunktoidenke. «Sur' Ustüg — Kotlas»-avtote ümbärdab lidnad päivlaskmaspäi. Raudtestancii om vaiše turistjoukuiden da jüguiden täht, mecan i mectegesiden täht tobjimalaz.

== Homaičendad ==
<references />

== Irdkosketused ==
* [http://www.adm-krasavino.ru/ Lidnankundan tobmuden aluzkundoiden oficialine sait (''adm-krasavino.ru'').] {{ref-ru}}

{{Vologdan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Suren Ustügan rajon]]
