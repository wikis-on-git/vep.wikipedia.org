{{Eländpunkt
 | Nimi = Mednogorsk<br />Медногорск
 | Lidnanznam = Mednogorsk coat of arms.png
 | Flag = Flag of Mednogorsk (Orenburg oblast).png
 | Lidnanznam text = Mednogorskan lidnanznam
 | Flag text = Mednogorskan flag
 | Valdkund = Venäma
 | Eläjiden lugu = 25,610
 | Voz' = 2017
 | Pind = 91.33
 | Fail = Въезд в Медногорск - panoramio.jpg
 | Pämez' = Dmitrii Sadovenko (2013—)
 | Telefonkod = +7-35379-xx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
'''Mednogorsk''' ({{lang-ru|Медногорск}}, mugažo [[baškiran kel'|baškiran kelel]]) om [[Venäma]]n lidn da lidnümbrik [[Orenburgan agj]]an keskuzpalan päivnouzmas.

== Istorii ==
Eländpunktan aluz om pandud vl 1933 kuti vas'kižrikkombinat. Vl 1939 ühtištuihe Mednii-raudtesarakon radnikžiloid da anttihe lidnan statusad nügüdläiženke nimenke. [[Toine mail'man soda|Suren voinan]] aigan evakuiruihe Tulan azegtegimen palad neche lidnha. Tehtihe tuikutimid i lendimiden pul'kančudimid, sodan jäl'ghe — elektromašiništod laivoiden täht. Vl 1971 sijaline löudmižsija lopihe, i vas'kkombinat radaškanzi todud torhudel.

== Geografijan andmused ==
Lidn sijadase Bläv-jogen randal ({{lang-ru|Блява}}, [[Ural (jogi)|Ural-jogen]] oigedpol'ne bassein), [[Uralmäged|Uralmägiden]] suvipäivlaskmaižil pautkil, 238..478 m korktusil. Matkad [[Orenburg]]hasai om 233 km päivlaskmha, [[Orsk]]hasai — 51 km päivnouzmha. Lähembaine lidn om [[Kuvandik]] 20 km päivlaskmha avtotel.

Mednogorsk jagase 11 istorižikš sündnudehe lidnanlaptha. Blävtamak-žilo (946 rist. vl 2010), Bläv-stancii (18 rist. vl 2010) i 4 küläd mülüdas lidnümbrikho Mednogorskan ližaks. Lidnümbrikon pind om 353,63 nellikkilometrad.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 27 292 ristitud, lidnümbrikon — 29 120 ristitud. Kaikiš suremb lidnan ristitišt oli 39 tuhad eläjid vl 1967.

Rahvahad (vl 2010, enamba 1%, ozutadud rahvahudenke): [[venälaižed]] — 82,0%, [[baškiralaižed]] — 8,7%, [[totarlaižed]] — 4,1%, [[ukrainalaižed]] — 2,2%, toižed rahvahad — 3,0%.

== Ižanduz ==
Ižandusen päsarakod oma vas'kmetallurgii, elektromašiništon pästand («Uralelektro»-tegim), sauvondmaterialiden tehmine (savič, šebin'), sömtegimišt. Professionaližen keskopendusen aluzkundad: industrialine kolledž, medicinine kolledž.

Avtobusad da maršruttaksid oma kundaližeks transportaks. Raudtestancii om «[[Orenburg]] — [[Orsk]]»-jonol lidnan suves.

== Irdkosketused ==
* [http://mo-mednogorsk.orb.ru/ Lidnan tobmuden aluzkundoiden oficialine sait (''mo-mednogorsk.orb.ru'').] {{ref-ru}}
{{Commons|Category:Mednogorsk}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
