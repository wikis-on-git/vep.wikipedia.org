{{Eländpunkt
 | Nimi = Mednogorsk<br />Медногорск
 | Lidnanznam = Mednogorsk coat of arms.png
 | Flag = Flag of Mednogorsk (Orenburg oblast).png
 | Lidnanznam text = Mednogorskan lidnanznam
 | Flag text = Mednogorskan flag
 | Valdkund = Venäma
 | Eläjiden lugu = 24,321
 | Voz' = 2021
 | Pind = 91.33
 | Fail = Въезд в Медногорск - panoramio.jpg
 | Pämez' = Andrei Nižegorodov<br />(kül'mku 2019—)
 | Telefonkod = +7-35379-xx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
'''Mednogorsk''' ({{lang-ru|Медногорск}}, mugažo [[baškiran kel'|baškiran kelel]]) om [[Venäma]]n lidn da lidnümbrik [[Orenburgan agj]]an keskuzpalan päivnouzmas.

== Istorii ==
Eländpunktan aluz om pandud vl 1933 kuti vas'kižrikkombinat. Vl 1939 ühtištuihe Mednii-raudtesarakon radnikžiloid da anttihe lidnan statusad nügüdläiženke nimenke. [[Toine mail'man soda|Suren voinan]] aigan evakuiruihe Tulan azegtegimen palad neche lidnha. Tehtihe tuikutimid i lendimiden pul'kančudimid, sodan jäl'ghe — elektromašiništod laivoiden täht. Vl 1971 sijaline löudmižsija lopihe, i vas'kkombinat radaškanzi todud torhudel.

== Geografijan andmused ==
Lidn sijadase Bläv-jogen randal ({{lang-ru|Блява}}, [[Ural (jogi)|Ural-jogen]] oigedpol'ne bassein), [[Uralmäged|Uralmägiden]] suvipäivlaskmaižil pautkil, 238..478 m korktusil. Matkad [[Orenburg]]hasai om 233 km päivlaskmha, [[Orsk]]hasai — 51 km päivnouzmha. Lähembaine lidn om [[Kuvandik]] 20 km päivlaskmha avtotel.

Mednogorsk jagase 11 istorižikš sündnudeks lidnanlaptaks. Blävtamak-žilo (946 rist. vl 2010), Bläv-stancii (18 rist. vl 2010) i nell' küläd mülüdas lidnümbrikho Mednogorskan ližaks. Lidnümbrikon pind om 353,63 nellikkilometrad.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 27 292 ristitud, lidnümbrikon — 29 120 ristitud. Kaikiš suremb lidnan ristitišt oli 39 tuhad eläjid vl 1967.

Rahvahad (vl 2010, enamba 1%, ozutadud rahvahudenke): [[venälaižed]] — 82,0%, [[baškiralaižed]] — 8,7%, [[totarlaižed]] — 4,1%, [[ukrainalaižed]] — 2,2%, toižed rahvahad — 3,0%.

Edeline lidnümbrikon pämez' om Dmitrii Sadovenko (kezaku 2013 — sügüz'ku 2019).

== Ižanduz ==
Ižandusen päsarakod oma [[vas'k]][[metallurgii]] (Mednogorskan vas'kižrikkombinat<ref>[http://mmsk.ugmk.com/ Mednogorskan vas'kižrikkombinatan sait (''mmsk.ugmk.com'').] {{ref-ru}}</ref>), elektromašiništon pästand («Uralelektro»-tegim), sauvondmaterialiden tehmine (savič, šebin'), sömtegimišt.

Professionaližen keskopendusen aluzkundad: Mednogorskan industrialine kolledž<ref>[http://www.gapoumik.ru/ Mednogorskan industrialižen kolledžan sait (''gapoumik.ru'').] {{ref-ru}}</ref>, Orskan medicinižen kolledžan Mednogorskan filial.

Avtobusad da maršruttaksid oma kundaližeks transportaks. Raudtestancii om «[[Orenburg]] — [[Orsk]]»-jonol lidnan suves.

== Galerei ==
<gallery mode="packed" heights="125px">
Mednogorsk, Orenburg Oblast, Russia - panoramio (14).jpg|Lidnan irdan nägu vl 2014
Mednogorsk, Orenburg Oblast, Russia - panoramio (17).jpg|Lidnan irdan nägu vl 2014
Mednogorsk, Orenburg Oblast, Russia - panoramio (4).jpg|«Metallurg»-kul'turkeskuz om kuvan keskuzpalas (2015)
</gallery>

== Homaičendad ==
<references />

== Irdkosketused ==
* [http://www.gorodmednogorsk.ru/ Lidnan administracijan oficialine sait (''gorodmednogorsk.ru'').] {{ref-ru}}
* [http://mo-mednogorsk.orb.ru/ Lidnümbrikon tobmuden aluzkundoiden oficialine sait (''mo-mednogorsk.orb.ru'').] {{ref-ru}}
{{Commons|Category:Mednogorsk}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
