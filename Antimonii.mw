{{10000}}{{A10000}}
[[Fail:Antimony-4.jpg|thumb|left|200px|Puhtaz antimonii]]
{{Himine element|51|Antimonii|Sb|121,76|Metalloid|2|8|18|18|5|0|0|}}
'''Antimonii''' (''Sb'' — ''stibium'' latinan kelel) om 51nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videndestoštkümnendes gruppas (vanhtunuden klassifikacijan mödhe — videnden gruppan päalagruppas), tabluden videndes periodas.

== Ühthine ümbrikirjutand ==
Antimonii om tutab ristituile lujas amu. Tehtihe astjoid Päivnouzmmas viž tuhad vozid tagaz, mujutadihe kül'mid antimonitan (Sb<sub>2</sub>S<sub>3</sub>) tuhkal Amuižes Egiptas 19. voz'sadaspäi EME. Nimi om sündnu elementan arabižes ''athimar''-nimitusespäi ezimeletaden, ''antimonium''-sana ozutaškanzi araban medicinižiden purtkiden kändusiš vll 1050−1100.

Element om harv londuses, 0,2..0,5 grammad tonnas. Ei voi löuta antimonijad puhthas olendas, no sen ühtnendad oma enamba mi sadas mineraloiden keskes.

== Fizižed ičendad ==
Puhtaz antimonii om hoštai [[metalloid|metalloid (pol'metall)]] siniženke ližamujunke. Antimonijal om mugažo [[metall]]oiden ičendoid. Tetas nell' metallišt allotropišt modifikacijad erazvuiččil painuzil i koume amorfišt (poukahtuzsubstancii, must i pakuine).

Atommass — 121,760. Ninevuz (normaližiš arvoimižiš) — 6,697 g/sm³. Suladandlämuz — 903,78 K (630,63 C°). Kehundlämuz — 1908 K (1635 C°).

Londuseline antimonii kogoneb kahtes stabiližes izotopaspäi: <sup>121</sup>Sb (57,36%) i <sup>123</sup>Sb (42,64%). Sen ližaks, 35 ratud radioaktivišt izotopad oma olmas 103..120, 122, 124..139 atommassanke, i niiden 29 izomärad, kaikiš hätkemb om <sup>125</sup>Sb-izotop 2,75 vot pol'čihodamižen pordonke.

== Kävutand ==
Nügüd'aigan ottas kävutamižhe antimonijad [[elektronik]]as (diodad, infrarusttad andimed, pol'veimiden legiruind) i [[pörutügi]]den tehmižes (babbit — ühthesuladuz tinanke da vas'kenke) tobjimalaz. Tehtas ühthesuladusid hahktinanke, kabeliden korid, ambundazegid, trassirujid pul'kid.

Vl 2010 pästtihe antimonijan 196,5 tuhad tonnoid, sidä kesken 39,5 tuhad tonnoid reciklingan rezul'tataks. Pätegii — [[Kitai]] (koume nelländest), toižed sured tegijad (3..4%) oma [[Venäma]] (Saha Tazovaldkund), [[Mjanmar]], [[Kanad]], [[Tadžikistan]], [[Bolivii]].

== Irdkosketused ==
* [http://www.webelements.com/webelements/elements/text/Sb/key.html Antimonii ''webelements.com''-saital.] {{ref-en}}
* [http://n-t.ru/ri/ps/pb051.htm Kirjutuz antimonijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Antimony}}

{{Periodine tablut}}

[[Kategorii:Himižed elementad kirjamišton mödhe]]
