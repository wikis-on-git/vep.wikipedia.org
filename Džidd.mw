{{10000}}{{A10000}}
{{Eländpunkt
 | Nimi = Džidd<br />جدة‎ <small>''(Džidda)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Saudan Arabii
 | Eläjiden lugu = 3,976,000
 | Voz' = 2014
 | Pind = 1,600
 | Fail = Jeddah Seafront.jpg
 | Pämez' = Saleh Al'-Turki<br/>(heinku 2018—)
 | Telefonkod = +966-12
 | Aigvö = [[UTC]]+3
}}
[[Fail:Jeddah map.png|thumb|left|200px|Džiddan avtoted vl 2009 (''OpenStreetMap.org'')]]
'''Džidd''' (vai '''Džiddah''', {{lang-ar|جدة‎}} ''Džidda'') om lidn [[Saudan Arabii|Saudan Arabijan]] päivlaskmas. Se om valdkundan kahtenz' surtte lidn, znamasine meriport da ižandusen keskuz. [[Mekkan agj]]an kaikiš suremb lidn.

Džidd-nimituz om araban sanha pojav, mitte znamoičeb «bab», i [[Eva]]n kaum om lidnan ühteks mel'heižtahoišpäi.

== Istorii ==
Eländpunktan aluz om pandud 6. voz'sadan EME lopus tulijoil Jemenaspäi. Se oli peneks kalanpüdajiden portaks voz'sadoiš sihesai, kuni vl 647 islamine Usman ibn Affan-halif kändi portad [[hadž]]an pühämatknikoiden tulendan päpunktaks. Sil aigalpäi Džidd tegihe päportaks i torguindan keskuseks Rusttan meren randoil. Joga uz' anastai kaiči lidnad murendusespäi i sai ližad torguindaspäi Päivnouzmman valdkundoidenke.

Džidd šingotase banksistemal, kivivoin ümbriradmižel i kivivoihimijal, religiiturizmal i torguindal, sauvondal, korktoiden tehnologijoiden sferal (biotehnologijad, elektronik, programiruind). Järed logistine keskuz meriportan i lendimportan, avto- da raudtesol'men alusel.

== Geografijan andmused ==
Džidd sijadase [[Rusked meri|Rusttan meren]] randal, 12 m ü.m.t. keskmäižel korktusel.

Klimat om räk letetazangišton. Heinkun da elokun keskmäine lämuz om +32,7 C°, vilukun kesklämuz om +24,5 C°. Paneb sadegid 61 mm vodes, tobjimalaz kül'mkus-vilukus. Minimaline fiksiruidud lämuz om +9,8 C°. Sur'veded oleldas paksus, jäl'gmäižed oliba vll 2009, 2011 i 2015.

Džidd jagase 137 rajonaks.

== Eläjad ==
Vl 2007 eläjiden lugu oli 3,4 mln ristituid. Läz 5 mln ristituid elädas lidnaglomeracijas (2009), heišpäi nell' ühesaspäi oma valdkundan rahvahanikad. Vaiše islamanuskojile sab ozutada ičeze uskondan, toižiden religijoiden uskojile ei sa kantta simvolid, oigeta veroid, pidada religiozižid kirjoid.

== Homaičendad ==
<references />

== Irdkosketused ==
* [http://www.jeddah.gov.sa/ Lidnan oficialine sait (''jeddah.gov.sa'').] {{ref-ar}}
{{Commons|Jeddah}}

[[Kategorii:Džidd| ]]
[[Kategorii:Eländpunktad kirjamišton mödhe]]
[[Kategorii:Saudan Arabijan lidnad]]
[[Kategorii:Mekkan agj]]
