{{1000}}
[[Fail:Летний сад. Александр Македонский.JPG|thumb|right|250px|Aleksandran büst [[Kezasad]]us, Piter.]]
'''Aleksandr Makedonijalaine''' vai '''Aleksandr III Sur' ''' ([[amuižgrekan kel'|amuižgrek]].: ''Ἀλέξανδρος[сн 1] Γ' ὁ Μέγας'' «Aleksandros ho Megas», [[latinan kel'|latin]].: ''Alexander III Magnus''; sünd. 20 (21). heinku vai 6..10. reduku 356 edel m.e., [[Pell (lidn)|Pell]], [[Amuine Makedonii]] — kol. 10. kezaku 323 e.m.e., [[Vavilon]]) oli tetab [[Amuine Makedonii|Makedonijan]] car' vspäi 336 edel m.e. ičeze surmhasai.

Kaks'kümnevozne mez' sai tobmut [[Filipp II Makedonijalaine|Filipp II]]-tatan pölištusen jäl'ghe. Kahtes vodes sodapämez' kaiči Makedonijan pohjoižröunoid, tegi [[Amuine Grekanma|Grekanman]] alištusen täudeks (vagesti [[Fivad (Grekanma)|Fivid]]) i sädi ühthižen grekižen armijan. Vozil 334-327 Aleksandr armijanke ališti [[Persijan imperii|Persijan imperijad]] da sen rippujid valdkundoid Keskuzazijas. Vl 327 oti [[Roksana]]d naižeks. Vozil 326-325 napri vagestada [[Pendžab]], no sodaväged oliba väzunuded. Aleksandr armijanke pörduiba Persijan keskuzrajonihe, [[Suzid]]-lidnha, i saiba lebud. Sen aigan Aleksandr tegi toštsajan, oti Statira- i Parisat-persijalaižid akoideks. Sodapämez' koli Vavilonas varastamatomas säruläžundaspäi severziš päiviš, hot' lebun jäl'ghe tahtoi-ki vägestada Arabijan pol'saren heimoid da [[Karfagen]] randištod Pohjoižafrikas.

Aleksandr Makedonijalaine sädi ičeze nimel nimitadud imperijad. Se imperii oli hudr i čihozi teravas hänen surman jal'ghe. Koume akad oliba Aleksandral, sunduihe kaks' poigad: Gerakl (oli sündnu naindata) da Aleksandr (Roksana sünduti kus paliči tatan surman jäl'ghe).

== Galerei ==
<center><gallery>
Fail:Alexander III Pella-Halicarnasse-el.png|Vn 334 Aleksandran kampanii
Fail:Alexander III Alikarnassos-Issos.png|Vn 333 Aleksandran kampanii
Fail:Alexander III Issos-Babylon.png|Voziden 332—331 Aleksandran kampanii
Fail:Aleksandar Makedonski vo Skopje 036.jpg|Muštpacaz [[Skopje]]s Aleksandr Makedonijalaižen oiktastuseks
</gallery></center>

{{Commons|Category:Alexander the Great}}

{{stub}}
[[Kategorii:Valdkundan pämehed]]
[[Kategorii:Makedonii]]
[[Kategorii:Persijan imperii]]
[[Kategorii:Sodapämehed kirjamišton mödhe]]
[[Kategorii:Faraonad kirjamišton mödhe]]
[[Kategorii:Personalijad kirjamišton mödhe]]
