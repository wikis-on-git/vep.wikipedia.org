{{1000}}
{{Valdkund
| Nimi = Avstrijan Tazovaldkund<br />Republik Österreich
| Valdkundznam = Coat of arms of Austria.svg
| Flag = Flag of Austria.svg
| Valdkundznam text = Avstrijan valdkundznam
| Flag text = Avstrijan flag
| Pälidn = Ven
| Eläjiden lugu = 8,793,370<ref>[https://www.cia.gov/library/publications/the-world-factbook/geos/au.html Avstrijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 83,871
| Kart = EU-Austria.svg
| Kel' = [[saksan kel'|saksan]]
| Valdkundan pämez' = [[Van der Bellen Aleksandr|Aleksandr Van der Bellen]]
| Päministr = [[Kurc Sebastjan|Sebastjan Kurc]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[avstrijan šilling]].</ref>
| Internet-domen = [[.at]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +43
| Aigvö = tal'vel [[UTC]]+1,<br />kezal [[UTC]]+2
}}
'''Avstrii''' ({{lang-de|Österreich}} [ˈøːstɐˌʁaɪç]), täuz' oficialine nimi — '''Avstrijan Tazovaldkund''' ({{lang-de|Republik Österreich}}), om mererandatoi valdkund [[Evrop]]an keskuses. Vspäi 1955 neitraline valdkund om, vspäi 1995 — [[Evropan Ühtištuz|EÜ:n]] ühtnii. Sen pälidn da kaikiš suremb lidn om [[Ven]].

== Istorii ==
Vn 1918 17. päiväl redukud Avstrii sai ripmatomut [[Avstrijan da Mad'jaranman imperii|Avstrijan da Mad'jaranman imperijan]] čihodamižen satuseks.

Vahvištihe valdkundan vident lugul Konstitucijad<ref>[http://www.constituteproject.org/ontology/Austria?lang=en Avstrijan Konstitucijan tekst ''constituteproject.org''-saital.] {{ref-en}}</ref> vn 1995 5. päiväl heinkud, se om väges voziden 2005 i 2015 möhembaižidenke vajehtusidenke.

== Geografijan andmused ==
[[Fail:Austria topographic map.png|thumb|left|250px|Avstrijan reljefan kart.]]
Avstrijal oma mavaldkundröunad [[Saksanma]]nke (röunan piduz — 801 km) da [[Čehanma]]nke (402 km) pohjoižes, [[Slovakii|Slovakijanke]] (105 km) da [[Mad'jaranma]]nke (321 km) päivnouzmas, [[Slovenii|Slovenijanke]] (299 km) da [[Italii|Italijanke]] (404 km) suves, [[Šveicarii|Šveicarijanke]] (158 km) da [[Lihtenštein]]anke (34 km) päivlaskmas. Ühthine röunoiden piduz — 2524 km. Avstrii om mererandatoi valdkund.

Avstrii om [[Keskevrop|keskuzevropine]] valdkund, sen pind om 83 871 km². Mägikaz ma om: keskmäine korktuz ülemba meren tazopindad om ümbri 900 metras. Päivnouzmpol'žed [[Al'pad]] ottas Avstrijan znamasišt palad. Kaikiš korktemb čokkoim om [[Grosglokner]]-mägi (3797 m).

Voden keskmäine lämuz om +8 C°, uhokun −1..−7 C° da heinkun +18..+24 C°. Keskmäine vozne painuz om 760 mm.

Londuseližed pävarad oma [[kivivoi]], [[kivihil']], [[metall]]ad ([[raud|raudkivend]], [[vas'k]], [[cink]], [[magnii]]), [[antimonii]], toižed varad — [[mec]], [[kivisol]], [[grafit]], [[gidroenergii]].

== Politine sistem ==
[[Fail:Parlament Wien abends.jpg|thumb|right|250px|Avstrijan parlamentan pert' [[Ven]]as, molembad kodid sätas ištundoid siš.]]
Ohjandusen form om federativine [[parlamentine tazovaldkund|parlamentine]] [[tazovaldkund]].

Valdkundan pämez' om federacijan prezident ({{lang-de|Bundespräsident}}), kaik rahvaz valičeb händast kuden voden strokuks. Prezident paneb radsijha federacijan kanclerad — ohjastusen pämest.

Avstrijan suim (parlament) om kaks'kodine Federaline Keraduz ({{lang-de|Bundesversammlung}}): ezmäine (ülembaine) kodi — Federaline Nevondkund da toine (alembaine) kodi — Nacijannevondkund. Federaline Nevondkund kuctas ''Bundestrat'':aks (64 ühtnijad), federacijanmaiden suimad (''landstag:ad'') valitas sen ühtnijoid nelläks vai kudeks vodeks (lanstagha kactes). Nacijannevondkund kuctas ''Nacionalrat'':aks (183 ühtnijad), kaik rahvaz valičeb sen ühtnijoid videks vodeks.

Parlamentan alakodin ühtnijoiden edelstrokuižed valičendad oliba vn 2017 15. päiväl redukud (26. kucund). Valitihe federacijan prezidentad kahtel tural (vn 2016 24. sulaku i 4. tal'vku), [[Van der Bellen Aleksandr|Aleksandr Van der Bellen]] radab prezidentan vs 2017 vilukun 26. päiväspäi. [[Kurc Sebastjan|Sebastjan Kurc]] om pandud federacijan kancleraks prezidental vn 2017 18. päiväl tal'vkud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Avstrijan administrativiž-territorialine jagand]].''

Avstrijas om 9 federacijanmad:
* [[Alaavstrii]] 
* [[Burgenland]] 
* [[Forarl'berg]]
* [[Karentii]] 
* [[Štirii]] 
* [[Zal'cburg (federacijanma)|Zal'cburg]]
* [[Tirol']] 
* [[Ven]] (pälidn)
* [[Üläavstrii]]

== Eläjad ==
Vn 2011 EÜ:n rahvahanlugemižen mödhe valdkundan eläjiden lugu oli 8,401,940 ristitud. Kaikiš suremb ristitišt om nügüd'.

Rahvahad (2018): [[avstrijalaižed]] (saksavstrijalaižed) — 84,2%, [[saksalaižed]] — 2,1%, [[serbalaižed]] — 1,4%, [[turkad]] — 1,3%, [[romanijalaižed]] — 1,2%, [[Bosnii da Gercegovin|Bosnijan da Gercegovinan]] enččed eläjad — 1,1%, toižed rahvahad — 8,7%. Oficialine kel' om [[saksan kel']].

Uskondan mödhe (2018): [[katoline jumalankodikund|katoližen jumalankodikundan]] uskojad — 57,0%, [[ortodoksine jumalankodikund|hristanuskojad-ortodoksad]] — 8,7%, [[islam]]anuskojad — 7,9%, hristanuskojad-evangelistad — 3,3%, toižed uskojad, religijatomad i märhapanendata — 23,1%.

Toižed sured lidnad (enamba 100 tuh. ristituid vl 2014, surembaspäi penembha): [[Grac]], [[Linc]], [[Zal'cburg]], [[Insbruk]]. Vl 2014 kaik oli 77 lidnad valdkundas enamba mi 10 tuh. eläjidenke.

== Ižanduz ==
Avstrijan päeksport om [[mašinansauvomine|mašinansauvomižen]] da [[elektrotehnine tegimišt|elektrotehnižen tegimišton]] produkcii (läz 25%), [[avto]]d da sen palad (7%), [[zell'|zelläd]] (5%); toine eksport — [[raud]]an ühthesuladused da tegesed (3%), [[londuseline gaz]] (2%), [[vas'k]]en ühthesuladused (2%), [[bumag]] (2%), [[alüminii]] (2%).

== Homaičendad ==
<references />

== Irdkosketused ==
* [http://www.parlament.gv.at/ Avstrijan Tazovaldkundan federaližen parlamentan oficialine sait (''parlament.gv.at'').] {{ref-de}} {{ref-en}} <small>(da äi tž.)</small>
* [http://www.bundeskanzleramt.at/ Avstrijan Tazovaldkundan federaližen ohjastusen oficialine sait (''bundeskanzleramt.at'').] {{ref-de}} {{ref-en}}
* [http://www.statistik.at/ Avstrijan Statistikan radnikoičendan informacine sait (''statistik.at'').] {{ref-de}} {{ref-en}}

{{Commons|Austria}}
{{Evrop}}

[[Kategorii:Avstrii| ]]
