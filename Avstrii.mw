{{1000}}
{{Valdkund
| Nimi = Avstrijan Tazovaldkund<br />Republik Österreich
| Valdkundznam = Coat of arms of Austria.svg
| Flag = Flag of Austria.svg
| Valdkundznam text = Avstrijan valdkundznam
| Flag text = Avstrijan flag
| Pälidn = Ven
| Eläjiden lugu = 8,223,062<ref>[https://www.cia.gov/library/publications/the-world-factbook/geos/au.html Avstrijan ristitišton endustuz vl 2014 heinkus. — Mail'man faktoiden kirj (cia.gov).] {{ref-en}}</ref>
| Voz' = 2014
| Pind = 83,871
| Kart = EU-Austria.svg
| Kel' = [[saksan kel'|saksan]]
| Valdkundan pämez' = [[Fišer Hainc|Hainc Fišer]]
| Päministr = [[Faiman Verner|Verner Faiman]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[avstrijan šilling]].</ref>
| Internet-domen = [[.at]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +43
| Aigvö = tal'vel [[UTC]]+1,<br />kezal [[UTC]]+2
}}
'''Avstrii''' ([[saksan kel'|saks.]]: ''Österreich''), täuz' oficialine nimi — '''Avstrijan Tazovaldkund''' ([[saksan kel'|saks.]]: ''Republik Österreich''), om mererandatoi valdkund [[Evrop]]an keskuses. Vspäi 1955 neitraline valdkund om, vspäi 1995 — [[EÜ]]:n ühtnii. Sen pälidn da kaikiš suremb lidn om [[Ven]].

== Istorii ==
Vl 1918 redukun 17. päiväl Avstrii sai ripmatomut [[Avstrijan da Mad'jaranman imperii|Avstrijan da Mad'jaranman imperijan]] čihodamižen satuseks.

== Geografijan andmused ==
[[Fail:Austria topographic map.png|thumb|left|250px|Avstrijan reljefan kart.]]
Avstrijal oma mavaldkundröunad [[Saksanma]]nke (röunan piduz — 801 km) da [[Čehanma]]nke (402 km) pohjoižes, [[Slovakii|Slovakijanke]] (105 km) da [[Mad'jaranma]]nke (321 km) päivnouzmas, [[Slovenii|Slovenijanke]] (299 km) da [[Italii|Italijanke]] (404 km) suves, [[Šveicarii|Šveicarijanke]] (158 km) da [[Lihtenštein]]anke (34 km) päivlaskmas. Ühthine röunoiden piduz — 2524 km. Avstrii om mererandatoi valdkund.

Avstrii om [[Keskevrop]]alaine valdkund, sen pind om 83 871 km². Mägikaz ma om: keskmäine korktuz ülemba meren tazopindad om ümbri 900 metras. Päivnouzmpol'žed [[Al'pad]] ottas Avstrijan znamasišt palad. Kaikiš korktemb čokkoim om [[Grosglokner]]-mägi (3797 m).

Voden kesklämuz om +8°C, uhokun -1...-7°C da heinkun +18...+24°C. Vozne keskpainuz om 760 mm.

Londuseližed pävarad oma [[kivivoi]], [[kivihil']], [[metall]]ad ([[raud|raudkivend]], [[vas'k]], [[cink]], [[magnii]]), [[antimonii]]; toižed varad — [[mec]], [[kivisol]], [[grafit]], [[gidroenergii]].

== Politine sistem ==
[[Fail:Parlament Wien abends.jpg|thumb|right|250px|Avstrijan parlamentan pert' [[Ven]]as, molembad kodid sätas ištundoid siš.]]
Ohjandusen form om federativine [[parlamentine tazovaldkund|parlamentine]] [[tazovaldkund]].

Valdkundan pämez' om federacijan prezident ([[saksan kel'|saks.]]: ''Bundespräsident''), kaik rahvaz valičeb händast kuden voden strokuks. Prezident paneb radsijha federacijan kanclerad — ohjastusen pämest.

Avstrijan suim (parlament) om kaks'kodine Federaline Keraduz ([[saksan kel'|saks.]] ''Bundesversammlung''): ezmäine (ülembaine) kodi — Federaline Nevondkund da toine (alembaine) kodi — Nacijannevondkund. Federaline Nevondkund kuctas ''Bundestrat'':aks (64 ühtnijad), federacijanmaiden suimad (''landstag:ad'') valitas sen ühtnijoid nelläks vai kudeks vodeks (lanstagha kactes). Nacijannevondkund kuctas ''Nacionalrat'':aks (183 ühtnijad), kaik rahvaz valičeb sen ühtnijoid videks vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Avstrijan administrativiž-territorialine jagand]].''

Avstrijas om 9 federacijanmad:
* [[Alaavstrii]] 
* [[Burgenland]] 
* [[Forarl'berg]]
* [[Karentii]] 
* [[Štirii]] 
* [[Zal'cburg]]
* [[Tirol']] 
* [[Ven]] (pälidn)
* [[Üläavstrii]]

== Eläjad ==
Om 88,6 % [[avstrijalaižed|avstrijalaižid]] (saksavstrijalaižid). Oficialine kel' om [[saksan kel']].

Avstrijalaižed — [[katoline jumalankodikund|katoližen jumalankodikundan]] uskojad. Avstrijas om völ [[ortodoksine jumalankodikund|ortodoksid]], protestantoid, [[judaizm|judaistoid]] da [[islam|islamanuskojid]].

Toižed sured lidnad (enamba 100 tuh. rist. vl 2014, surembaspäi penembha): [[Grac]], [[Linc]], [[Zal'cburg]], [[Insbruk]]. Vl 2014 kaik oli 77 lidnad valdkundas enamba mi 10 tuh. eläjidenke.

== Ižanduz ==
Avstrijan päeksport om [[mašinansauvomine|mašinansauvomižen]] da [[elektrotehnine tegimišt|elektrotehnižen tegimišton]] produkcii (läz 25%), [[avto]]d da sen palad (7%), [[zell'|zelläd]] (5%); toine eksport — [[raud]]an ühthesuladused da tegesed (3%), [[londuseline gaz]] (2%), [[vas'k]]en ühthesuladused (2%), [[bumag]] (2%), [[alüminii]] (2%).

== Homaičendad ==
<references />

== Irdkosketused ==
* [http://www.parlament.gv.at/ Avstrijan Tazovaldkundan federaližen parlamentan oficialine sait.] {{ref-de}} {{ref-en}} <small>(da äi tž.)</small>
* [http://www.bundeskanzleramt.at/ Avstrijan Tazovaldkundan federaližen ohjastusen oficialine sait.] {{ref-de}} {{ref-en}}
* [http://www.statistik.at/ Avstrijan Statistikan radnikoičendan informacine sait.] {{ref-de}} {{ref-en}}

{{Commons|Austria}}
{{Evrop}}

[[Kategorii:Avstrii| ]]
