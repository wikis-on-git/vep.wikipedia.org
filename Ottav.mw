{{10000}}
{{Eländpunkt
 | Nimi = Ottav<br />Ottawa <small>(angl. i fr.)</small>
 | Lidnanznam = Blason ville ca Ottawa (Ontario).svg
 | Flag = Flag of Ottawa, Ontario.svg
 | Lidnanznam text = Ottavan lidnanznam
 | Flag text = Ottavan flag
 | Valdkund = Kanad
 | Eläjiden lugu = 964,743
 | Voz' = 2016
 | Pind = 2,778.13
 | Fail = OttawaCollage.png
 | Pämez' = Džim Uotson<br />(tal'vku 2010—)
 | Telefonkod = +1-613. +1-343
 | Aigvö = tal'vel [[UTC]]−5,<br />kezal [[UTC]]−4
}}
[[Fail:Ottawawards-2006.PNG|thumb|left|250px|Ottavan valičemižümbrikod vl 2006.]]
'''Ottav''' ({{lang-en|Ottawa}} [ˈɒtəwə] vai [ˈɒtəwɑː] i {{lang-fr|Ottawa}} [ɔtawa]) om [[Kanad]]an pälidn da nellänz' surtte lidn (vl 2016, [[Toronto]]n, [[Monreal'|Monrealin]] da [[Kalgari]]n jäl'ghe). Mülüb [[Ontario (agj)|Ontario-agjaha]] oficialižikš, mugažo [[Rahvahaline pälidnan agj (Kanad)|Rahvahaližhe pälidnan agjaha]] (angl. ''National Capital Region'') oficialitomašti.

== Istorii ==
Vozil 1827−1832 «[[Monreal']] — [[Ontarionjärv]]»-kanal om saudud, i nügüdläižen eländpunktan aluz om pandud kuti saldatoiden da necen Rido-kanalan sauvojiden ''Baitaun-žilo'' ({{lang-en|Bytown}}). Vl 1850 žilo sai lidnan statusad. Vl 1855 udesnimitihe lidnad nügüdläižikš.

Vl 1857 britanine Viktorii-kunigaznaine valiti Ottavad Kanad-dominionan pälidnaks. Vozil 1860−1866 saudihe Kanadan parlamentan pert' lidnas. Ottav kändihe federativižen Kanadan oficialižeks pälidnaks vn 1867 Konstitucižen aktan mödhe.

Vl 1900 da 1916 lujad lämoipalod paniba mantazole severz'-se tuhad pertid. Vl 1916 parlamentan pert' paloi lophu, i vodele 1922 saudihe sen ut pertid.

== Geografijan andmused ==
Lidn sijadase [[Ontario (agj)|Ontario-agjan]] päivnouzmaiženno röunanno [[Ottav (jogi)|Ottavanjogen]] oiktal randal. [[Gatino]]-lidn om olmas Ottavad vaste jogen hural randal (Kvebek-agjas). Vl 2001 lidnan territorii ližazihe severdha kerdha.

Klimat om [[ven vö|ven]]. Heinkun keskmäine lämuz om +20,9 C°, vilukun — −10,8 C°. Paneb sadegid 943 mm vodes, penemb uhokus (59 mm). Paneb 235 sm lunt ühtes tal'ves.

Ottav jagase 23 valičemižümbrikho (angl. ''ward''). Lidnan tobmuz om keskustoittud täuzin vspäi 2001.

== Eläjad ==
Vl 1901 101 tuh. ristitud elihe lidnan nügüdläižiš röunoiš. Vn 2011 Kanadan rahvahanlugemižen mödhe eläjiden lugu oli 883 391 ristitud, ezilidnoidenke 1,2 mln. ristitud. Ottav formiruib vident surtte aglomeracijad valdkundas (1,35 mln vl 2016).

Eläjad erinedas mamankelen mödhe (vn 2006 andmused): anglijan kel' oli mamankeleks 62,4% täht, francijan kel' — 14,2%, toižed keled — 20,4% ([[araban kel']] — 3,2%, [[kitajan kel']] — 3,0%). Kaks'kel'žuz om levitadud pälidnas kaikiš enamb Kanadan sijiden keskes, molembil anglijan da francijan kelil pagištas 37,2% ristitud.

Eläjiden enambuz om [[hristanuskond|hristanuskojad]] (65% vl 2011), 22% oma [[ateizm|religijatomad]].

== Transport ==
Avtobusad, kiruhavtobusad ({{lang-en|Transitway}}), dizel'lidnelektrojonused (''O-Train'', 5 stancijad), velosipedad, taksid da jogitaksid oma kundaližeks transportaks lidnan südäimes. Päraudtestancii radab lidnas.

Rahvahidenkeskeine civiline Makdonal'dan da Kart'jen nimel nimitadud lendimport (''YOW'') sijadase 10 km suvhe lidnan keskusespäi. Sišpäi tehtas reisid [[Amerikan Ühtenzoittud Valdkundad|AÜV:oiden]] lidnoihe, [[Meksik]]ha, [[Frankfurt Mainal|Frankfurtha]] i [[London]]ha, mugažo Kanadadme, jügureisid AÜV:oihe i Kanadadme. Om penid kommertižid lendimportoid lidnan ümbrištos.

[[Fail:Canada Ottawa Panorama.jpg|thumb|center|1000px|<center>Lidnan keskusen nägu.</center>]]

== Homaičendad ==
<references />

== Irdkosketused ==
* [http://www.ottawa.ca/ Lidnan ohjastusen oficialine sait (''ottawa.ca'').] {{ref-en}} {{ref-fr}}
{{Commons|Ottawa}}

{{Pohjoižamerikan pälidnad}}

[[Kategorii:Ottav| ]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
[[Kategorii:Kanad|*]]
[[Kategorii:Pälidnad]]
[[Kategorii:Ontario]]
