{{Eländpunkt
 | Nimi = Ottav<br />Ottawa <small>(angl. da fr.)</small>
 | Lidnanznam = Blason ville ca Ottawa (Ontario).svg
 | Flag = Flag of Ottawa, Ontario.svg
 | Lidnanznam text = Ottavan lidnanznam
 | Flag text = Ottavan flag
 | Valdkund = Kanad
 | Eläjiden lugu = 883,391
 | Voz' = 2011
 | Pind = 2,778.13
 | Fail = OttawaCollage.png
 | Pämez' = Džim Uotson (2010-)
 | Telefonkod = +1-613. +1-343
 | Aigvö = tal'vel [[UTC]]-5,<br />kezal [[UTC]]-4
}}
[[Fail:Ottawawards-2006.PNG|thumb|left|250px|Ottavan valičemižümbrikod vl 2006.]]
'''Ottav''' ([[anglijan kel'|angl]]. ''Ottawa'' [ˈɒtəwə] vai [ˈɒtəwɑː] i [[francijan kel'|fr]].: ''Ottawa'' [ɔtawa]) om [[Kanad]]an pälidn da nellänz' surtte lidn (vl 2011, [[Toronto]]n, [[Monreal'|Monrealin]] da [[Kalgari]]n jäl'ghe). Mülüb [[Ontario (agj)|Ontario-agjaha]] oficialižikš, mugažo [[Rahvahaline pälidnan agj (Kanad)|Rahvahaližhe pälidnan agjaha]] (angl. ''National Capital Region'') oficialitomašti.

== Istorii ==
Vozil 1827-1832 «[[Monreal']] - [[Ontarionjärv]]»-kanal om saudud, i nügüdläižen eländpunktan aluz om pandud kuti saldatoiden da necen Rido-kanalan sauvojiden ''Baitaun-žilo'' (angl. ''Bytown''). Vl 1850 žilo sai lidnan statusad. Vl 1855 lidnad udesnimitihe nügüdläižikš.

Vl 1857 britanine Viktorii-kunigaznaine valiti Ottavad Kanad-dominionan pälidnaks. Vozil 1860-1866 sauvoihe Kanadan parlamentan pert' lidnas. Ottav tegihe federativižen Kanadan oficialižeks pälidnaks vn 1867 Konstitucižen aktan mödhe.

Vl 1900 da 1916 lujad lämoipalod paniba mantazole severz' tuhad pertid. Vl 1916 parlamentan pert' paloi lophu, i vodele 1922 sauvoihe sen ut pertid.

== Geografijan andmused ==
Lidn sijadase [[Ontario (agj)|Ontario-agjan]] päivnouzmaiženno röunanno [[Ottav (jogi)|Ottavanjogen]] oiktal randal. [[Gatino]]-lidn om Ottavad vaste jogen hural randal (Kvebek-agjas). Vl 2001 lidnan territorii ližazihe severdha kerdha.

Klimat om [[ven vö|ven]]. Heinkun keskmäine lämuz om +20,9 C°, vilukun -10,8 C°. Päivän da ön lämuded lujas erinedas. Paneb sadegid 943 mm vodes, penemb uhokus (59 mm). Paneb 235 sm lunt ühtes tal'ves.

Ottav jagase 23 valičemižümbrikho (angl. ''ward''). Lidnan tobmuz om keskustoittud täuzin vspäi 2001.

== Eläjad ==
Vl 1901 101 tuh. ristitud elihe lidnan nügüdläižiš röunoiš. Vn 2011 rahvahanlugemižen mödhe eläjiden lugu om 883 391 ristitud, ezilidnoidenke 1,2 mln. ristitud.

Eläjad erinedas mamankelen mödhe (vn 2006 andmused): anglijan kel' oli mamankeleks 62,4% täht, francijan kel' — 14,2%, toižed keled — 20,4% (araban kel' — 3,2%, kitain kel' — 3,0%). Kaks'kel'žuz om levitadud pälidnas kaikiš enamb Kanadan sijiden keskes, molembil anglijan da francijan kelil pagištas 37,2% ristitud.

Eläjiden enambuz om [[hristanuskond]]an polestajad (vl 2011 — 65%), 22% oma ateistad.

== Transport ==
Avtobusad, kiruhavtobusad (angl. ''Transitway''), dizel'lidnelektrojonused (''O-Train'', 5 stancijad), velosipedad, taksid da jogitaksid oma kundaližeks transportaks lidnan südäimes. Päraudtestancii om lidnas.

Rahvahidenkeskeine civiline Makdonal'dan da Kart'jen nimel nimitadud lendimport (''YOW'') sijadase 10 km suvhe lidnan keskusespäi. Sišpäi tehtas reisid AÜV:oiden lidnoihe, [[Meksik]]ha, [[Frankfurt Mainal|Frankfurtha]] i [[London]]ha, mugažo Kanadadme, jügureisid AÜV:oihe i Kanadadme. Om penid kommertižid lendimportoid lidnan ümbrištos.

[[Fail:Canada Ottawa Panorama.jpg|thumb|center|1000px|<center>Lidnan keskusen nägu.</center>]]

== Homaičendad ==
<references />

== Irdkosketused ==
* [http://www.ottawa.ca/ Ottav-lidnan ohjastusen oficialine sait.] {{ref-en}} {{ref-fr}}

{{Pohjoižamerikan pälidnad}}

[[Kategorii:Ottav| ]]
[[Kategorii:Kanadan lidnad]]
[[Kategorii:Ontario]]
[[Kategorii:Kanad]]
[[Kategorii:Eländpunktad kirjamišton mödhe]]
[[Kategorii:Pälidnad]]
