{{Eländpunkt
 | Nimi = Darvin<br />Darwin
 | Lidnanznam = Darwin COA.png
 | Flag = 
 | Lidnanznam text = Darvinan lidnanznam
 | Flag text = 
 | Valdkund = Avstralii
 | Eläjiden lugu = 145,916
 | Voz' = 2016
 | Pind = 112.01
 | Fail = City landscape of Darwin, Northern Territory.jpg
 | Pämez' = Kon Vatskalis<br />(sügüz'ku 2017—)
 | Telefonkod = +61-8
 | Aigvö = [[UTC]]+9:30
}}
[[Fail:Map of the Wards and Suburbs of Darwin, Northern Territory.png|thumb|left|250px|Darvin jagase 4 administrativižhe ümbrikho.]]
'''Darvin''' ({{lang-en|Darwin}}, sijaline virkand: [ˈdɑːrwᵻn]) om lidn [[Avstralii|Avstralijan]] pohjoižes. Se om [[Pohjoine territorii|Pohjoižen territorijan]] pälidn da kaikiš suremb lidn.

== Enzne ==
Amuižiš aigoišpäi lidnan tahond seižui Avstralijan aborigenoiden torguindteil, vedihe tavaroid Suvipäivlaskmaižes Azijaspäi kaikedme kontinentadme. Eländpunktan aluz om pandud evropalaižil vl 1869 kuti ''Palmerston-meriport''. Se nimitase nügüdläižikš vspäi 1911 [[Čarl'z Darvin]]an oiktastuseks.

Darvinan ižandusen päsarakod oma samižtegimišt ([[kivivoi]] da [[londuseline gaz]] šel'fal, [[uran (himine element)|urankivend]], [[kuld]], [[cink]], [[marganc]], [[alüminii|boksitad]]), turizm, tatanmaižiden da [[Amerikan Ühtenzoittud Valdkundad|AÜV:oiden]] sodavägiden holituz.

== Geografijan andmused ==
Lidn sijadase [[Timoran meri|Timoran meren]] lapakol randal. Alištub lujile tropižile ciklonile (tal'vku-keväz'ku), kova tullei tegi lujid murendusid vozil 1897, 1937, 1974. Vspäi 2003 raudte ühtenzoitab lidnad [[Adelaid]]anke. Matkad [[Kanberr]]hasai om 3137 km suvipäivnouzmha orhal.

== Eläjad ==
Vl 2010 eläjiden lugu oli 127 532 ristitud. Kaikiš suremb ristitišt om nügüd'. [[Palmerston (Pohjoine territorii)|Palmerston]]-kaimdailidnan aluz om pandud vl 1981 jügedan klimatan tagut mererandištol, nece kaimdailidn sijadase 20 km suvhe Darvinaspäi.

Edeline lidnan pämez' oli Katrina Fong Lim (2012−2017).

== Irdkosketused ==
* [http://www.darwin.nt.gov.au/ Lidnan tobmuden oficialine sait (''darwin.nt.gov.au'').] {{ref-en}}
{{Commons|Darwin, Northern Territory}}

{{Avstralijan štatad da territorijad}}

[[Kategorii:Darvin| ]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Pohjoine territorii|*]]
