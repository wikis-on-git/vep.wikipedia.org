{{10000}}{{A10000}}
[[Fail:Calcium unter Argon Schutzgasatmosphäre.jpg|thumb|left|200px|Kal'cii [[argon]]as]]
{{Himine element|20|Kal'cii|Ca|40,078|Metall|2|8|8|2|0|0|0|}}
'''Kal'cii''' (''Ca'' — ''calcium'' latinan kelel) om 20nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendes gruppas (vanhtunuden klassifikacijan mödhe — kahtenden gruppan päalagruppas), tabluden nelländes periodas.

== Ühthine ümbrikirjutand ==
Kal'cii om lujas levitadud Man kores, otab 3,38% massan mödhe (5. sija). Mülünd merivedes — 400 mg/L. Ei voi löuta kal'cijad joudjas olendas londuses elementan korktan himižen aktivižusen tagut.

Vl 1808 anglijalaine Hemfri Devi-himik sai elementarišt kal'cijad ezmäižen kerdan nepsan sambutadud moucan (Ca(OH)<sub>2</sub>) i artutin hapandusen (HgO) [[elektroliz]]an abul platinan olendanke. Hän nimiti ut metallad latinižen ''calx''-sanal genitivas (''calcis'') «[[mouc]]», «pehmed kivi».

Kal'cii om tarbhaine element eläjiden täht. Ristitun hibjan lud i hambhad mülütadas kal'cijan ühtnendoid. Elementan ionad palahtoittas vert.

== Fizižed ičendad ==
Kal'cii om pehmed hobedaižvauged [[metall|muglmetall]], kudamb om lujas aktivine himižešti. Kristalline segluz om kubine, sen kaks' toižendad om olmas. Toižetamine α↔β tegese 443 C° lämudel, madalambal lämudel segluz om tahkoncentriruidud, korktembal — mülüncentriruidud.

Atommass — 40,078. Ninevuz (normaližiš arvoimižiš) — 1,55 g/sm³. Suladandlämuz — 1112 K (838,85 C°). Kehundlämuz — 1757 K (1483,85 C°).

Londuseline kal'cii kogoneb kudes izotopaspäi, niiden keskes viž oma stabiližed: <sup>40</sup>Ca (96,941%), <sup>42</sup>Ca (0,647%), <sup>43</sup>Ca (0,135%), <sup>44</sup>Ca (2,086%), <sup>46</sup>Ca (0,004%), <sup>48</sup>Ca (0,187%, T<sub>½</sub>=6,4 × 10<sup>19</sup> vot). Tetas mugažo 18 ratud radioaktivišt izotopad 34..39, 41, 45, 47, 49..57 atommassanke, izomärid ei ole olmas.

== Himižed ičendad ==
Reagiruib hapanikanke, hloranke, bromanke, jodanke i hil'muiktuzgazanke honuzližel lämudel. Reakcii [[vezi|vedenke]] om terav, no poukahtuseta. Muigotandmär om +2. Metall palab il'mas huldutamižel, leskusen muju om savičunvuitte rusked.

== Irdkosketused ==
* [http://www.webelements.com/webelements/elements/text/Ca/key.html Kal'cii ''webelements.com''-saital.] {{ref-en}}
* [http://n-t.ru/ri/ps/pb020.htm Kirjutuz kal'cijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Calcium}}

{{Periodine tablut}}

[[Kategorii:Himižed elementad kirjamišton mödhe]]
