{{10000}}
{{Valdkund
| Nimi = Bolivijan Äirahvahaline Valdkund<br >Estado Plurinacional de Bolivia <small>(isp.)</small><br />Buliwya Achka nasyunkunap Mama llaqta <small>(kečuaks)</small><br />Wuliwya Suyu <small>(aimaraks)</small><br />Tetã Volívia <small>(guaranikš)</small>
| Valdkundznam = Coat of arms of Bolivia.svg
| Flag = Flag of Bolivia.svg
| Valdkundznam text = Bolivijan valdkundznam
| Flag text = Bolivijan flag
| Pälidn = Sukre
| Eläjiden lugu = 11,306,341<ref>[https://www.cia.gov/library/publications/the-world-factbook/geos/bl.html Bolivijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,098,581
| Kart = Bolivia in its region.svg
| Kel' = [[ispanijan kel'|ispanijan]], [[kečuan kel'|kečuan]], [[aimaran kel'|aimaran]], [[guaranin kel'|guaranin]] da völ 33 valdkundkel't
| Valdkundan pämez' = [[Anjes Žanin|Žanin Anjes Čaves]]<br />''(velgusentäutai)''
| Päministr = ''hän-žo''
| Religii = [[hristanuskond]], [[inkanizm]]
| Valüt = [[bolivijan boliviano]] (BOB)
| Internet-domen = [[.bo]]
| Telefonkod = +591
| Aigvö = [[UTC]]−4
}}
'''Bolivii''', täuz' oficialine form — '''Bolivijan Äirahvahaline Valdkund''' ([[ispanijan kel'|ispanijaks]]: ''Estado Plurinacional de Bolivia'', [[kečuan kel'|kečuaks]]: ''Buliwya Achka nasyunkunap Mama llaqta'', [[aimaran kel'|aimaraks]]: ''Wuliwya Suyu'', [[guaranin kel'|guaranikš]]: ''Tetã Volívia''), om valdkund [[Suviamerik]]an keskuzpalas. Sen oficialine pälidn om [[Sukre]], no parlament da radonoigendajan tobmuden organad sijadasoiš [[La Pas (Bolivii)|La Pas]]-lidnas.

== Etimologii ==
Valdkundan nimituz om anttud [[Simon Bolivar]]an oiktastuseks, hän oli üks' liderišpäi ispaniž-amerikaižiden sodoiden ripmatomudes aigan.

== Istorii ==
Vn 1825 6. päiväl elokud Bolivii tedištoiti ripmatomudes [[Ispanii|Ispanijaspäi]].

Valdkundan ezmäine Konstitucii ({{lang-es|Constitución}}) oli olmas vspäi 1826. Nügüdläine 18nz' lugul Konstitucii<ref>[http://www.constituteproject.org/ontology/Bolivia?lang=en Bolivijan Konstitucijan tekst ''constituteproject.org''-saital.] {{ref-en}}</ref> om vahvištadud vl 2009, se om väges vajehtusita.

== Geografijan andmused ==
[[Fail:Bolivia Topography.png|thumb|left|250px|Bolivijan topografine kart.]]
Bolivii om röunoiš [[Čili]]nke (röunan piduz — 860 km) da [[Peru]]nke (1075 km) suvipäivlaskmas da päivlaskmas, [[Brazilii|Brazilijanke]] pohjoižes da pohjoižpäivnouzmas (3423 km), [[Paragvai]]nke suvipäivnouzmas (750 km), [[Argentin]]anke suves (832 km).

Valdkundan kaikiš korktemb čokkoim om [[Saham]]-vulkan, 6542 m valdmeren pindan päl. Leved [[Paragvai (jogi)|Paragvai]]-jogi jokseb [[Atlantine valdmeri|Atlantižhe valdmerhe]], no valdkund om mererandatoi.

Londuseližed pävarad oma [[londuseline gaz]], [[kivivoi]], [[tin]], [[cink]]; toižed varad oma [[vol'fram]], [[antimonii]], [[hahktin]], [[litii]], [[raud|raudkivend]], [[kuld]], [[hobed]], [[mec]], [[gidroenergii]].

== Tobmuz ==
[[Fail:LaPaz Plaza Pedro Di Murillo 10.2004.jpg|thumb|right|250px|Bolivijan parlamentan pert' Murillo-torgul [[La Pas (Bolivii)|La Pasan]] keskuses.]]
Bolivii om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-es|Presidente del Estado Plurinacional de Bolivia}}), hän-žo om ohjastusen pämeheks. Kaik rahvaz valičeb händast videks vodeks, enamba kaht strokud ei sa. Prezident paneb ministrid radnikusile.

Parlament om kaks'kodine Äirahvahaline Nacionaline Suim ({{lang-es|Asamblea Legislativa Plurinacional}}). Senat-üläkodi  (isp. ''Cámara de Senadores'') kogoneb 36 ühtnijaspäi, sidä kesken nell' ristitud kaikuččes departamentaspäi. Alakodi om Ezitajiden (Deputatoiden) Kodi (isp. ''Cámara de Diputados''), se mülütab 130 ezitajad-ühtnijad. Kaik rahvaz änestab parlamentan ühtnijoid videks vodeks.

Käskuzkundaline tobmuz om Bolivijan Ülembaine käskuzkund ({{lang-es|Corte Suprema de Justicia de Bolivia}}). Se om üks'jäine tobmuden sarak koumespäi, kudamb sijadase oficialižes [[Sukre]]-pälidnas.

Bolivijan päjärgvaličendad oliba vn 2019 20. päiväl redukud, valitihe prezidentad i parlamentan molembiden kodiden ühtnijoid. Edeline [[Evo Morales]]-prezident sai 47,08% da radoi nelländen strokun jäl'geten, no läksi erindha protestoiden jäl'ghe. [[Anjes Žanin|Žanin Anjes Čaves]] tegeb prezidentan velgusidme vs 2019 kül'mkun 12. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bolivijan administrativiž-territorialine jagand]].''

Bolivii jagase ühesaks agjaks (departamentaks, {{lang-es|departamento}}). Agjad alajagasoiš provincijoikš (niid om 112, isp. ''provincia''), ned — kantonoikš (isp. ''cantón'').

== Eläjad ==
Bolivijas elädas [[bolivijalaižed]]. Kaik 10 027 254 ristitud elihe valdkundas vl 2012<ref>[http://www.ine.gob.bo:8081/censo2012/ Boletín Informativo − Censo Nacional de Población y Vivienda 2012 (Informacine lehtez − Ristitišton i kodielon rahvahanlugemine 2012). — Instituto Nacional de Estadística (''INE, ine.gob.bo'').] {{ref-es}}</ref>. Kaikiš suremb ristitišt om nügüd'.

Ristitišt augotižlibundan mödhe (2009): mestizo (evropalaiž-indejalaižed) — 68%, indejalaižed ([[aimara]] i [[kečua]] tobjimalaz) — 20%, evropalaižed — 5%, [[čolo (rahvaz)|čolo / čola]] — 2%, afrikalaižed — 1%, toiženke augotižlibundanke — 1%, märhapanendata — 3%.

Oficialižen uskondan mödhe (2012): riman [[katoline jumalankodikund|katolikad]] — 76,8%, [[evangelistad]] i [[vižkümnenden päivän jumalankodikund]]an polenpidajad — 8,1%, toižed [[protestantizm|protestantad]] — 7,9%, toižed uskojad — 1,7%, religijatomad — 5,5%.

Bolivijan kaikiš surembad lidnad (enamba 200 tuh. ristituid vn 2012 rahvahanlugemižen mödhe, surembaspäi penembha): [[Santa Krus de la Sjerr]], [[El' Al'to (Bolivii)|El' Al'to]], [[La Pas (Bolivii)|La Pas]], [[Kočabamb]], [[Oruro]], [[Sukre]] (pälidn), [[Tarih]]. Lidnalaižiden pala om 70,1% (2020).

== Ižanduz ==
Bolivijan päeksport om [[londuseline gaz]], [[kivivoi]], [[soi]], [[cink|cinkkivend]] da [[tin]].

== Homaičendad ==
<references />

== Irdkosketused ==
* [http://www.presidencia.gob.bo/ Bolivijan prezidentan oficialine sait (''presidencia.gob.bo'').] {{ref-es}}
* [http://www.diputados.bo/ Bolivijan parlamentan alakodin sait (''diputados.bo'').] {{ref-es}}
* [http://www.ine.gob.bo/ Bolivijan Statistikan nacionaline institut (''ine.gob.bo'').] {{ref-es}}
{{Commons|Bolivia}}

{{Suviamerik}}

[[Kategorii:Bolivii| ]]
