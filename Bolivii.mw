{{Valdkund
| Nimi = Bolivijan Äirahvahaline Valdkund<br >Estado Plurinacional de Bolivia <small>(isp.)</small><br />Buliwya Achka nasyunkunap Mama llaqta <small>(kečuaks)</small><br />Wuliwya Suyu <small>(aimaraks)</small><br />Tetã Volívia <small>(guaranikš)</small>
| Valdkundznam = Coat of arms of Bolivia.svg
| Flag = Flag of Bolivia.svg
| Valdkundznam text = Bolivijan valdkundznam
| Flag text = Bolivijan flag
| Pälidn = Sukre
| Eläjiden lugu = 10,027,254<ref>[http://www.ine.gob.bo:8081/censo2012/ Boletín Informativo - Censo Nacional de Población y Vivienda 2012. — Instituto Nacional de Estadística (INE) (ine.gob.bo).] {{ref-es}}</ref>
| Voz' = 2012
| Pind = 1,098,581
| Kart = LocationBolivia.svg
| Kel' = [[ispanijan kel'|ispanijan]], [[kečuan kel'|kečuan]], [[aimaran kel'|aimaran]], [[guaranin kel'|guaranin]] da völ 33 valdkundkel't
| Valdkundan pämez' = [[Morales Huan Evo|Evo Morales]]
| Päministr = ''hän-žo''
| Religii = [[hristanuskond]], [[inkanizm]]
| Valüt = [[bolivijan boliviano]] (BOB)
| Internet-domen = [[.bo]]
| Telefonkod = +591
| Aigvö = [[UTC]]-4
}}
'''Bolivii''', täuz' oficialine form — '''Bolivijan Äirahvahaline Valdkund''' ([[ispanijan kel'|ispanijaks]]: ''Estado Plurinacional de Bolivia'', [[kečuan kel'|kečuaks]]: ''Buliwya Achka nasyunkunap Mama llaqta'', [[aimaran kel'|aimaraks]]: ''Wuliwya Suyu'', [[guaranin kel'|guaranikš]]: ''Tetã Volívia''), om valdkund [[Suviamerik]]an keskuzpalas. Sen oficialine pälidn om [[Sukre]], no parlament da radonoigendajan tobmuden organad sijadase [[La Pas (Bolivii)|La Pas]]-lidnas.

== Etimologii ==
Valdkundan nimi anttihe [[Simon Bolivar|Bolivaran Simonan]] oiktastuseks, hän oli üks' liderišpäi ispaniž-amerikaižiden sodiden ripmatomudes aigan.

== Istorii ==
Vl 1825 elokun 6. päiväl Bolivii tedoti ripmatomudes [[Ispanii|Ispanijaspäi]].

== Geografijan andmused ==
[[Fail:Bolivia Topography.png|thumb|left|250px|Bolivijan topografine kart.]]
Bolivii om röunoiš [[Čili]]n (röunan piduz — 860 km) da [[Peru]]nke (1075 km) suvipäivlaskmas da päivlaskmas, [[Brazilii|Brazilijanke]] pohjoižes da pohjoižpäivnouzmas (3423 km), [[Paragvai|Paragvajanke]] suvipäivnouzmas (750 km), [[Argentin]]anke suves (832 km).

Valdkundan kaikiš korktemb čokkoim om [[Saham]]-vulkan, 6542 m valdmeren pindan päl. Leved [[Paragvai (jogi)|Paragvai]]-jogi jokseb [[Atlantine valdmeri|Atlantižhe valdmerhe]], no valdkund om mererandatoi.

Londuseližed pävarad oma [[londuseline gaz]], [[kivivoi]], [[tin]], [[cink]]; toižed oma [[vol'fram]], [[antimonii]], [[hahktin]], [[litii]], [[raud|raudkivend]], [[kuld]], [[hobed]], [[mec]], [[gidroenergii]].

== Tobmuz ==
[[Fail:LaPaz Plaza Pedro Di Murillo 10.2004.jpg|thumb|right|250px|Bolivijan parlamentan pert' Murillo-torgul [[La Pas|La Pasan]] keskuses.]]
Bolivii om unitarine konstitucine [[prezidentine tazovaldkund|prezidentine]] tazovaldkund. Jäl'gmäine Konstitucijan udištamine oli vl 2009.

Valdkundan pämez' om prezident, hän-žo om ohjastusen pämeheks. Kaik rahvaz valičeb händast 5 vodeks, ühteks strokuks. Prezident paneb ministrid radnikusile.

Parlament om kaks'kodine Äirahvahaline Nacionaline Suim (isp. ''Asamblea Legislativa Plurinacional''). Üläkodi, Senat (isp. ''Cámara de Senadores''), kogoneb 36 ühtnijoišpäi (4 ristitud kaikuččes departamentaspäi). Alakodi, Ezitajiden (Deputatoiden) Kodi (isp. ''Cámara de Diputados'') mülüb 130 ezitajad-ühtnijad.

Käskuzkundaline tobmuz om Bolivijan Ülembaine käskuzkund (isp. ''Corte Suprema de Justicia de Bolivia''). Se koumiš tobmuden sarakoišpäi üks'jäine sijadase oficialižes pälidnas, [[Sukre]]s.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bolivijan administrativiž-territorialine jagand]].''

Bolivii alajagase 9 departamentha ([[ispanijan kel'|isp.]] ''departamento''), kudambad alajagase provincijoihe (niid om 112) (isp. ''provincia''), a ned — kantonoihe (isp. ''cantón'').

== Eläjad ==
Bolivijan surembaižed lidnad (enamba 200 tuh. ristitud vn 2012 rahvahanlugemižen mödhe, surembaspäi penembha): [[Santa Krus de la Sjerr]], [[El' Al'to (Bolivii)|El' Al'to]], [[La Pas (Bolivii)|La Pas]], [[Kočabamb]], [[Oruro]], [[Sukre]] (pälidn), [[Tarih]].

== Ižanduz ==
Bolivijan päeksport om [[londuseline gaz]], [[kivivoi]], [[soi]], [[cink|cinkkivend]] da [[tin]].

== Homaičendad ==
<references />

== Irdkosketused ==
* [http://www.presidencia.gob.bo Bolivijan prezidentan oficialine sait.] {{ref-es}}
* [http://www.diputados.bo Bolivijan parlamentan alakodin sait.] {{ref-es}}
* [http://www.ine.gob.bo Bolivijan Statistikan nacionaline institut.] {{ref-es}}

{{Commons|Bolivia}}
{{Suviamerik}}

[[Kategorii:Bolivii| ]]
