{{Eländpunkt
 | Nimi = Nadim<br />Надым
 | Lidnanznam = Coat of Arms of Nadym and Nadymsky rayon (Yamal Nenetsia).png
 | Flag = Flag of Nadymsky rayon (Yamalo-Nenetsky AO).svg
 | Lidnanznam text = Nadiman lidnanznam
 | Flag text = Nadiman flag
 | Valdkund = Venäma
 | Eläjiden lugu = 44,660
 | Voz' = 2017
 | Pind = 185
 | Fail = ProspektLeningradskiy.jpg
 | Pämez' = Leonid Däčenko<br />(2007−2012. reduku 2015—)
 | Telefonkod = +7-3499-xxx-xxx
 | Avtokod = 89
 | Aigvö = [[UTC]]+5 ([[MSK]]+2)
}}
'''Nadim''' ([[venäkel'|ven]]. i {{lang-tt|Надым}}, {{lang-uk|Надим}}) om [[Venäma]]n lidn da lidnankund [[Jamalan Nenciden avtonomine ümbrik|Jamalan Nenciden avtonomižen ümbrikon]] keskuzpalan suves. Se om [[Nadiman rajon]]an administrativine keskuz, ümbrikon nellänz' lidn eläjiden lugun mödhe.

== Istorii ==
Nadiman lidneihuden aluz oli pandud vl 1597 32 kilometras Nadim-jogensuspäi ülezjogen. Vl 1802 se oli znamasižeks. Nügüd'aigan tehtas arheologižid kaivandusid.

Panihe Uz' Nadim-žilon alust 60 kilometras ülezjogen vanhas Nadim-lidneihudespäi vl 1929 kuti perdankazvatusen sovhozan keskuz, vspäi 1934 muite faktorii oli puiženke pertištonke. Voden 1952 elokus ezmäine jonuz tuli Salehardaspäi, no jäl'geližil kezoil raudte upsi igähižhe roughu. Vspäi 1967 valitihe žilod keskuseks otmaha kävutamižhe gazan Medvežje-löudmižsijad kožujan kuivan tahon olendan tagut sauvomha lendimportad.

Nadim sai lidnan statusad vl 1972. Se šingotase [[londuseline gaz|londuseližen gazan]] samižel («[[Gazprom]]»- i «[[Novatek]]»-kompanijad). Venäman sadud gazan kümnendez läbitab lidnan ümbrištod i oigendase veimihe. Gazanveimiden kaikiš järedamb sol'm mail'mas sijadase Nadimanno.

== Geografijan andmused ==
Lidn sijadase ühtennimižen jogen hural randal, 6 m ü.m.t. keskmäižel korktusel. Om ümbärtud penil järvil. Matkad [[Salehard]]hasai om 290 km lodeheze. Toižed lähembaižed lidnad oma [[Uz' Urengoi]] pohjoižpäivnouzmha (passažirraudtestancii) i [[Gubkinskii]] suvipäivnouzmha. Nadim-Valdmad-raudtestancii om sarakon Udes Urengoišpäi lopstancijaks, raudtesarak radab vaiše vemha jüguid.

Nadim om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 46 611 ristitud, rajonan seičeme kümnendest. Kaikiš suremb lidnan ristitišt oli 52 586 eläjad vl 1989. [[Ortodoksine hristanuskond|Ortodoksižen hristanuskondan]] pühäpert' i [[islam]]an mečet' oma olmas lidnas.

Rahvahad (enamba 1,1% vl 2010): [[venälaižed]] — 75,1%, [[ukrainalaižed]] — 9,1%, [[totarlaižed]] — 5,1%, [[nencalaižed]] — 1,2%, [[baškiralaižed]] — 1,1%, [[vaugedvenälaižed]] — 1,1%, toižed rahvahad — 7,3%.

== Galerei ==
<gallery mode="packed" heights="125px">
Nadym Svyato-Nicolskiy hram.jpg|Ph. Mikulain jumalanpert', vn 2008 nägu
MosqueNadym.jpg|Islaman «Azat Safa»-pühäpert', vn 2007 nägu
Nadym dvorec brakosotchetaniy.jpg|Naindan pert'kulu (2008)
ParkNadym.jpg|Lidnan puišt (2008)
</gallery>

== Homaičendad ==
<references />

== Irdkosketused ==
* [http://nadymregion.ru/ Lidnan da sen rajonan tobmuden aluzkundoiden oficialine sait (''nadymregion.ru'').] {{ref-ru}}
{{Commons|Category:Nadym}}

{{Jamalan Nenciden avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jamalan Nenciden avtonomižen ümbrikon lidnad]]
[[Kategorii:Nadiman rajon|*]]
