{{Personalii
| изображение = Ilya Glazunov-new.jpg
| описание изображения = Il'ja Glazunov vl 2010
}}
'''Il'ja Sergejevič Glazunov''' ({{lang-ru|Илья Сергеевич Глазунов}}; sünd. 10. kezaku 1930, [[Piter|Leningrad]] (nügüd' Piter), [[Venäman NFST]], [[Nevondkundaline Ühtištuz|NSTÜ]] — kol. 9. heinku 2017, [[Moskv]], Venäma) oli nevondkundal'ne i venämalaine voimujupirdai, scenograf, pedagog. Sai [[NSTÜ:n rahvahan pirdai]]-arvnint (1980).

== Biografii ==
Mez' oli sündnu Leningradha intelligencijan kanzha: Sergei Glazunov-tat oli istorikan, tatan kanzan däd' — patalogoanatom i voikuviden M. Glazunov-keradai, Ol'ga-maman kanzan däd' — K. Flug-päivouzmmantedomez'. Vedihe prihašt 12-voččen blokadaspäi Elontedme i hän eli Uz'lidnan agjas, toižed lähižed heimolaižed pölištuiba Leningradan blokadas.

Priha pördui Leningradha i openui čomamahtoližes keskškolas, sid' Leningradan voimujupirdandan, skul'pturan i arhitekturan institutas Repinan nimed B. Jogansonan radhonuses (1951−1957). Pirdandan ezmäine ozutelend tegihe Moskvan Čomamahtoiden radnikoiden keskuzpertiš vn 1957 uhokus, mäni surenke satusenke. Opendusen jäl'ghe mez' oli oigetud Iževskha pirdandan i trigonometrijan opendajaks, radoi Ivanovos i Moskvas. [[Sergei Mihalkov]]-runokirjutai andoi surt abud pirdajale hätken aigan.

Vspäi 1978 Glazunov radoi portretan radhonusen ohjandajan Moskvan čomamahtoližes institutas Surikovan nimed. Vl 1981 organizui Kaiken NSTÜ:n dekorativižen da rahvahaližen čomamahton muzejad Moskvas i kändihe sen direktoraks. Vspäi 1987 Venäman voimujupirdandan, skul'pturan i sauvondan akademii radab Moskvas, sätihe sidä Glazunovan iniciativan mödhe, hän oli sen rektoran vajehtusita. Vn 2004 31. päiväl elokud Moskvan valdkundaline Il'ja Glazunovan kuvagalerei om avaitud.

== Homaičendad ==
<references/>

{{stub}}
[[Kategorii:NSTÜ:n pirdajad]]
[[Kategorii:Venäman pirdajad]]
[[Kategorii:Pirdajad kirjamišton mödhe]]
[[Kategorii:Personalijad kirjamišton mödhe]]
