{{Valdkund
| Nimi = Kolumbijan Tazovaldkund<br >República de Colombia
| Valdkundznam = Coat of arms of Colombia.svg
| Flag = Flag of Colombia.svg
| Valdkundznam text = Kolumbijan valdkundznam
| Flag text = Kolumbijan flag
| Pälidn = Bogot
| Eläjiden lugu = 46,245,297<ref>[https://www.cia.gov/library/publications/the-world-factbook/geos/co.html Kolumbijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 1,141,748
| Kart = LocationColombia.svg
| Kel' = [[ispanijan kel'|ispanijan]]
| Valdkundan pämez' = [[Santos Huan Manuel'|Huan Manuel' Santos]]
| Päministr = ''hän-žo''
| Religii = [[hristanuskond]]
| Valüt = [[kolumbijan peso]] (COP)
| Internet-domen = [[.co]]
| Telefonkod = +57
| Aigvö = [[UTC]]-5
}}
'''Kolumbii''', täuz' oficialine form — '''Kolumbijan Tazovaldkund''' ([[ispanijan kel'|ispanijaks]]: ''República de Colombia''), om valdkund [[Suviamerik]]an lodehes. Pälidn da kaikiš järedamb lidn om [[Bogot]].

== Etimologii ==
Valdkundan nimi anttihe [[Hristofor Kolumb|Kolumban Hristoforan]] oiktastuseks, hän avaiži Amerikad [[evropalaižed|evropalaižile]] da oli tetaban merimatkadajan.

== Istorii ==
Vl 1810 heinkun 20. päiväl [[Bolivar Simon|Simon Bolivar]], Kolumbijan vei, tedoti ripmatomudes [[Ispanii|Ispanijaspäi]]. Jäl'gmäine Konstitucijan udištamine oli vl 1991 heinkun 4. päiväl.

== Geografijan andmused ==
[[Fail:Colombia Topography.png|thumb|left|250px|Kolumbijan topografine kart.]]
Kolumbii om mavaldkundröunoiš [[Panam]]anke (röunan piduz — 266 km) päivlaskmas, [[Venesuel]]an (2219 km) da [[Brazilii|Brazilijanke]] (1645 km) päivnouzmas, [[Peru]]n (1626 km) da [[Ekvador]]anke (586 km) suves. Ühthine röun kuivmadme — 6342 km.<ref>[http://www.sogeocol.edu.co/Ova/fronteras_colombia/definicion/limites_definicion.html Definición de Límite. — Sociedad Geográfica de Colombia. — Sogeocol.edu.co.] {{ref-es}}</ref>.

Sen ližaks Kolumbijan [[San Andres da Providensii]]-departamentan sared sijadase päivnouzmha [[Nikaragua]]späi, ka mugažo Kolumbii röunatab meridme [[Kostarik]]an, [[Nikaragua]]n, [[Gonduras]]an, [[Jamaik]]an, [[Dominikan Tazovaldkund|Dominikan Tazovaldkundanke]] da [[Haiti]]nke<ref>[http://www.cancilleria.gov.co/en/colombia/sovereignty/maritime Röunad meridme. — Cancilleria.gov.co.] {{ref-en}}</ref>.

Ühthine randanpird om 3208 km. Kolumbijan päivlaskmaižed randad lainištab [[Tün' valdmeri]] (randanpird — 1448 km), a pohjoižed randad — [[Atlantine valdmeri|Atlantižen valdmeren]] [[Kariban meri]] (1760 km)<ref>[http://www.sogeocol.edu.co/Ova/fronteras_colombia/definicion/fronteras_definicion.html Definición de Frontera. — Sociedad Geográfica de Colombia. — Sogeocol.edu.co.] {{ref-es}}</ref>.

[[Andad]]-mäged ottas 60% man territorijad. Valdkundan kaikiš korktemb čokkoim om [[Kristobal' Kolon]]-mägenoc, 5776 m<ref>[http://www.peakbagger.com/peak.aspx?pid=8288 Kristobal' Kolon-mägenocan korktuz'. — Peakbagger.com.] {{ref-en}}</ref> valdmeren pindan päl. Kaikiš znamasine [[Magdalen (jogi)|Magdalen]]-jogi jokseb [[Kariban meri|Kariban merhe]]. [[Amazonk]]an da [[Orinoko]]n ližajoged oma äiluguižed. Enamba 240 lühüdad joged lankteb [[Tün' valdmeri|Tünhe valdmerhe]], sikš miše Tünen valdmererandaline alangišt nepstub lujas hüvin (oleskeleb 10 tuhad mm vodes).

Londuseližed pävarad oma [[kivivoi]], [[londuseline gaz]], [[kivihil']], [[nikel']], [[izumrud]]ad; toižed varad oma [[raud|raudkivend]], [[kuld]], [[vas'k]], [[gidroenergii]].

== Tobmuz ==
[[Fail:CapitolioNacionalDeColombia2004-7.jpg|thumb|right|250px|Kongressan pert' (''Capitolio Nacional''), [[Bogot]].]]
Kolumbii om unitarine konstitucine [[prezidentine tazovaldkund|prezidentine]] tazovaldkund.

Valdkundan pämez' om prezident (rahvaz valičeb händast 4 vodeks, kahtenden strokun om voimuz), hän-žo om ohjastusen pämeheks. Ministrad da varaprezident oma abuiš prezidental.

Parlament om kaks'kodine Kongress (isp. ''Congreso''), sen ühtnijoid mugažo rahvaz valičeb 4 vodeks. Üläkodi, Senat ([[ispanijan kel'|isp.]] ''Senado''), kogoneb 102 ühtnijoišpäi. Alakodi, Ezitajiden Kodi (isp. ''Cámara de Representantes'') mülütab 166 ezitajad-ühtnijad (162 ümbrikoile ližaks, om kvotid: 1 ristit — [[indejalaižed|indejalaižišpäi]], 1 — afrokolumbijalaižišpäi, 1 — röunantagaižiš kolumbijalaižišpäi da 1 — toižiš [[rahvahanvähembuz|vähembusišpäi]]).

Kaikiden munucipalitetoiden valičendad tegese 1 vodes da 5 kus prezidentan valičendoiden jäl'hge.

Jäl'gmäižed prezidentan valičendad oliba kahtil turil vl 2014 semendkun 25. da kezakun 15. päivil. Järgvaličendad parlamentha oliba vl 2014 keväz'kun 9. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kolumbijan administrativiž-territorialine jagand]].''

Kolumbii alajagase 32 departamentha ([[ispanijan kel'|isp.]] ''departamento'') da völ üks' Pälidnan ümbrik om departamentan oiktusidenke. Departamentad alajagase municipijoihe (niid 1123) (isp. ''municipio''), a ned — penembihe municipaližihe ühtnikoihe (isp. ''corregimientos'', ''comunas'').

== Eläjad ==
Kolumbijas elädas [[kolumbijalaižed]].

Kolumbijan toižed lidnad-millionerad (vl 2013<ref>[http://www.dane.gov.co/files/investigaciones/poblacion/proyepobla06_20/Municipal_area_1985-2020.xls Estimaciones de Población 1985 - 2005 y Proyecciones de Población 2005 - 2020 Total Municipal por Área (endustuz). — Departamento Administrativo Nacional de Estadística (dane.gov.co).] {{ref-es}}</ref>, surembaspäi penembha): [[Medel'jin]], [[Kali (lidn)|Kali]], [[Barrankil'j]], [[Kartahen (Kolumbii)|Kartahen]].

== Ižanduz ==
Kolumbijan päeksport om [[kivivoi]]n ümbriradmižen produktad, [[kofe]] (toine tegii mail'mas), [[kivihil']], [[sobad]] (sijaližes [[puvill]]aspäi), [[nikel']], [[izumrud]]ad (mail'man sal'hen 90%), [[banan]]ad, [[sahar (produkt)|sahar]] da [[änik]]od.

== Homaičendad ==
<references />

== Irdkosketused ==
* [http://www.gobiernoenlinea.gov.co/ Kolumbijan e-ohjastusen oficialine sait.] {{ref-es}}
* [http://www.dane.gov.co/ Kolumbijan Nacionaline statistikan administrativine departament.] {{ref-es}} {{ref-en}}
* [http://www.parquesnacionales.gov.co/ Kolumbijan nacionaližiden puištoiden oficialine sait.] {{ref-es}} {{ref-en}}
* [http://www.investincolombia.com.co/ Kolumbijan investicijoiden portal.] {{ref-en}} {{ref-es}}

{{Commons|Colombia}}
{{Suviamerik}}

[[Kategorii:Kolumbii| ]]
