{{1000}}
{{Valdkund
| Nimi = Kolumbijan Tazovaldkund<br >República de Colombia
| Valdkundznam = Coat of arms of Colombia.svg
| Flag = Flag of Colombia.svg
| Valdkundznam text = Kolumbijan valdkundznam
| Flag text = Kolumbijan flag
| Pälidn = Bogota
| Eläjiden lugu = 48,168,996<ref>[https://www.cia.gov/library/publications/the-world-factbook/geos/co.html Kolumbijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,141,748
| Kart = LocationColombia.svg
| Kel' = [[ispanijan kel'|ispanijan]]
| Valdkundan pämez' = [[Duke Markes Ivan|Ivan Duke Markes]]
| Päministr = ''hän-žo''
| Religii = [[hristanuskond]]
| Valüt = [[kolumbijan peso]] (COP)
| Internet-domen = [[.co]]
| Telefonkod = +57
| Aigvö = [[UTC]]−5
}}
'''Kolumbii''', täuz' oficialine form — '''Kolumbijan Tazovaldkund''' ([[ispanijan kel'|ispanijaks]]: ''República de Colombia'' [reˈpuβlika ðe koˈlombja]), om valdkund [[Suviamerik]]an lodehes. Pälidn da kaikiš järedamb lidn om [[Bogota]].

== Etimologii ==
Valdkundan nimituz om anttud [[Hristofor Kolumb]]an oiktastuseks, hän avaiži Amerikad [[evropalaižed|evropalaižile]] da oli tetaban merimatkadajan.

== Istorii ==
Vn 1810 20. päiväl heinkud [[Bolivar Simon|Simon Bolivar]], Kolumbijan vei, tedištoiti ripmatomudes [[Ispanii|Ispanijaspäi]].

Vlpäi 1964 [[Rahvahanikoiden soda Kolumbijas (1964−2016)|rahvahanikoiden soda]] astui Kolumbijan territorijan palas, se om loptüd vn 2016 formaližikš, kožundaktan mödhe ohjastusen i vasthalibujiden keskes.

Valdkundan ezmäine Konstitucii oli olmas vspäi 1811. Jäl'gmäine kümnenz' lugul Konstitucii<ref>[http://es.wikisource.org/wiki/Constituci%C3%B3n_de_Colombia_de_1991 Vn 1991 Kolumbijan Konstitucijan tekst Vikiaitas.] {{ref-es}}</ref><ref>[http://www.constituteproject.org/ontology/Colombia?lang=en Kolumbijan Konstitucijan tekst ''constituteproject.org''-saital.] {{ref-en}}</ref> om vahvištadud vn 1991 4. päiväl heinkud, se vajehti vn 1886 konstitucijad i om väges läz jogavoččidenke kohendusidenke, vn 2018 versii om nügüd'.

== Geografijan andmused ==
[[Fail:Colombia Topography.png|thumb|left|250px|Kolumbijan topografine kart.]]
Kolumbii om mavaldkundröunoiš [[Panam]]anke (röunan piduz — 266 km) päivlaskmas, [[Venesuel]]anke (2219 km) i [[Brazilii|Brazilijanke]] (1645 km) päivnouzmas, [[Peru]]nke (1626 km) i [[Ekvador]]anke (586 km) suves. Ühthine röun kuivmadme — 6342 km.<ref>[http://www.sogeocol.edu.co/Ova/fronteras_colombia/definicion/limites_definicion.html Definición de Límite (Röunoiden märhapanend). — Sociedad Geográfica de Colombia (''sogeocol.edu.co'').] {{ref-es}}</ref>

Kolumbijan [[San Andres da Providensii]]-departamentan sared sijadasoiš päivnouzmha [[Nikaragua]]späi suviamerikaižen kontinentaližen palan ližaks, ka mugažo Kolumbii röunatab meridme nenidenke valdkundoidenke: [[Kostarik]], [[Nikaragua]], [[Gonduras]], [[Jamaik]], [[Dominikanine Tazovaldkund]] i [[Haiti]].<ref>[http://www.cancilleria.gov.co/en/colombia/sovereignty/maritime Röunad meridme. — ''Cancilleria.gov.co''.] {{ref-en}}</ref>

Ühthine randanpird om 3208 km. Kolumbijan päivlaskmaižed randad lainištab [[Tün' valdmeri]] (randanpird — 1448 km), i pohjoižed randad — [[Atlantine valdmeri|Atlantižen valdmeren]] [[Kariban meri]] (1760 km).<ref>[http://www.sogeocol.edu.co/Ova/fronteras_colombia/definicion/fronteras_definicion.html Definición de Frontera (Randanpirdan märhapanend). — Sociedad Geográfica de Colombia (''sogeocol.edu.co'').] {{ref-es}}</ref>

[[Andad]]-mäged ottas man territorijan koume videndest. Valdkundan kaikiš korktemb čokkoim om [[Kristobal' Kolon]]-mägenoc, 5776 m<ref>[http://www.peakbagger.com/peak.aspx?pid=8288 Kristobal' Kolon-mägenocan korktuz'. — ''Peakbagger.com''.] {{ref-en}}</ref> valdmeren pindan päl. Kaikiš znamasižemb [[Magdalen (jogi)|Magdalen]]-jogi jokseb [[Kariban meri|Kariban merhe]]. [[Amazonas]]an da [[Orinoko]]n ližajoged oma äiluguižed. Enamba 240 lühüdad joged lanktas [[Tün' valdmeri|Tünhe valdmerhe]], sikš miše Tünen valdmererandaline alangišt nepstub lujas hüvin (oleskeleb 10 tuhad mm vodes).

Londuseližed pävarad oma [[kivivoi]], [[londuseline gaz]], [[kivihil']], [[nikel']], [[izumrud]]ad; toižed varad oma [[raud|raudkivend]], [[kuld]], [[vas'k]], [[gidroenergii]].

== Tobmuz ==
[[Fail:CapitolioNacionalDeColombia2004-7.jpg|thumb|right|250px|Kongressan pert' ({{lang-es|Capitolio Nacional}}), [[Bogota]].]]
Kolumbii om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-es|Presidente de la República de Colombia}}), hän-žo om ohjastusen pämeheks. Kaik rahvaz valičeb prezidentad nelläks vodeks, enamba kaht strokud ei voi. Ministrad da varaprezident oma abuiš prezidental.

Parlament om kaks'kodine Kongress ({{lang-es|Congreso}}), rahvaz valičeb sen ühtnijoid mugažo nelläks vodeks. Üläkodi, Senat (isp. ''Senado''), kogoneb 102 ühtnijaspäi. Alakodi, Ezitajiden Kodi (isp. ''Cámara de Representantes'') mülütab 166 ezitajad-ühtnijad (162 i om kvotid ümbrikoile ližaks: 1 ristit — [[indejalaižed|indejalaižišpäi]], 1 — afrokolumbijalaižišpäi, 1 — röunantagaižiš kolumbijalaižišpäi da 1 — toižiš [[rahvahanvähembuz|vähembusišpäi]]).

Kaikiden munucipalitetoiden valičendad tegesoiš ühtes vodes da vides kus prezidentan valičendoiden jäl'ghe.

Jäl'gmäižed prezidentan valičendad oliba kahtel tural vn 2018 semendkun 27. da kezakun 17. päivil, [[Ivan Duke Markes]] sai vägestust (1. tur 39,14%, 2. tur 53,98%) da radab vn 2018 elokuspäi ezmäižen strokun. Parlamentan ühtnijoiden järgenduseližed valičendad oliba vn 2018 keväz'kun 11. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kolumbijan administrativiž-territorialine jagand]].''

Kolumbii jagase 32 agjaks (departamentaks, {{lang-es|departamento}}) i üks' Pälidnan ümbrik om olmas agjan oiktusidenke. Agjad alajagasoiš municipijoikš, niid om 1123 (isp. ''municipio''), municipijad — penembikš municipaližikš ühtnikoikš (isp. ''corregimientos'', ''comunas'').

== Eläjad ==
Kolumbijas elädas [[kolumbijalaižed]]. Vn 2014 heinkus valdkundan ristitišt oli 46 245 297 eläjad. Kaikiš suremb ristitišt om nügüd'.

Augotižlibundan mödhe (2005): [[mestizo]] i evropalaižed — 84,2%, afrikalaižed — 10,3%, [[indejalaižed]] — 3,4%, augotižlibundan ozutandata — 2,1%.

Eläjad uskondan mödhe (2014): [[katoline jumalankodikund|riman katolikad]] — 79%, [[protestantizm|protestantad]] — 14%, toižed uskojad — 2%, uskondan ozutandata — 5%.

Kolumbijan toižed lidnad-millionerad (vl 2013<ref>[http://www.dane.gov.co/files/investigaciones/poblacion/proyepobla06_20/Municipal_area_1985-2020.xls Estimaciones de Población 1985−2005 y Proyecciones de Población 2005−2020 Total Municipal por Área (Ristitišton endustuz). — Departamento Administrativo Nacional de Estadística (''dane.gov.co'').] {{ref-es}}</ref>, surembaspäi penembha): [[Medel'jin]], [[Kali (lidn)|Kali]], [[Barrankil'j]], [[Kartahen (Kolumbii)|Kartahen]]. Lidnalaižiden pala om 81,4% (2020).

== Ižanduz ==
Valdkundan ižanduz om industrialiž-agrarine. Kaik 21% radnikoid om otnus tegimištho, 17% ratas maižandusen sarakos, 62% — servisan sferas (2011). Päsarakod: tekstiline i omblendedheotandad, sömtegimišt, kaivuztegimišt (kuld, kivihil') i cementan tehmine, kodielektronikan pästand, kivivoin samine, turizm.

Kolumbijan päeksport om [[kivivoi]]n ümbriradmižen produktad, [[kofe]] (kahtenz' tegii mail'mas), [[kivihil']], [[sobad]] (sijaližes [[puvill]]aspäi), [[nikel']], [[izumrud]]ad (mail'man sal'hen 90%), [[banan]]ad, [[sahar (produkt)|sahar]] da [[änik]]od.

== Homaičendad ==
<references />

== Irdkosketused ==
* [http://www.gobiernoenlinea.gov.co/ Kolumbijan e-ohjastusen oficialine sait (''gobiernoenlinea.gov.co'').] {{ref-es}}
* [http://www.dane.gov.co/ Kolumbijan Nacionaline statistikan administrativine departament (''dane.gov.co'').] {{ref-es}} {{ref-en}}
* [http://www.parquesnacionales.gov.co/ Kolumbijan nacionaližiden puištoiden oficialine sait (''parquesnacionales.gov.co'').] {{ref-es}} {{ref-en}}
* [http://www.investincolombia.com.co/ Kolumbijan investicijoiden portal (''investincolombia.com.co'').] {{ref-en}} {{ref-es}}
{{Commons|Colombia}}

{{Suviamerik}}

[[Kategorii:Kolumbii| ]]
