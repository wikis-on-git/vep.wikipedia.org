{{Eländpunkt
 | Nimi = Semiluki<br />Семилуки
 | Lidnanznam = Coat of arms of Semiluki (2008).gif
 | Flag = Flag of Semiluki (Voronezh oblast).png
 | Lidnanznam text = Semilukin lidnanznam
 | Flag text = Semilukin flag
 | Valdkund = Venäma
 | Eläjiden lugu = 26,732
 | Voz' = 2018-01-01
 | Pind = 16.04
 | Fail = Semiluki.jpg
 | Pämez' = Sergei Maršavin<br />(tal'vku 2013—)
 | Telefonkod = +7-47372-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Semiluki''' ({{lang-ru|Семилу́ки}}) om [[Venäma]]n lidn da lidnankund [[Voronežan agj]]an lodehes. Se om [[Semilukin rajon]]an administrativine keskuz da pala.

== Istorii ==
Löutihe ristitun amuižid seižutesid i 16.-17. voz'sadan lidneihuzid lidnan ümbrištos. «Voronež — Kursk»-raudten Semiluki-seižutezpunkt om saudud vl 1894, nimitihe lähižen žilon mödhe, žilo om olmas nügüd'-ki ani lidnan pohjoižen röunan taga. Nügüdläižen eländpunktan aluz om pandud vll 1926−1932 kuti Semiluki-radnikžilo rajonankeskusen statusanke, 1932. voz' om alusenpanendan oficialine. Sai lidnan statusad vn 1954 18. päiväl kül'mkud.

Semiluki šingotase sauvondmaterialiden pästandal (lämoinvastaižed tegesed, sauvondmaterialiden kombinat), mugažo sömkombinat i meblin edheotand ratas lidnas.

== Geografijan andmused ==
Lidn sijadase rajonan päivlaskmaižel röunal, vedase 10 km pidust' [[Don]]-jogen oiktad randad, 130 m ü.m.t. keskmäižel korktusel. ''Devic''-jogi ({{lang-ru|Деви́ца}} 89 km pitte) lankteb Donha lidnan suvipalas. Agjan [[Voronež]]-keskuz om ühtes kilometras Donan vastrandal. Semiluki ühtenzoitase senke kahtel avtotesildal Donas päliči pohjoižes i suves, raudtesild tuleb lidnan keskuzpalaha. ''Semiluki-seižutezpunkt'' radab lidnan keskuzpalas.

Semiluki om lidnankundan üks'jäine eländpunkt. Lidnankundan pind — 16,04 km².

== Eläjad ==
Vl 1939 žilon ristitišt oli 7 300 eläjad. Vn 2010 Venäman rahvahanlugemižen mödhe lidnan eläjiden lugu oli 26 023 ristitud, rajonan kaks' videndest. Kaikiš suremb lidnan ristitišt om 25..26 tuhad eläjid vll 2002−2003 i vspäi 2010 (26 797 rist. vl 2017). [[Ortodoksine hristanuskond|Ortodoksižen hristanuskondan]] koume jumalanpertid i časoun'<ref>[http://sobory.ru/geo/locat/8952 Semilukin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,3%, [[ukrainalaižed]] — 1,0%, toižed rahvahad — 1,7%.

Professionaližen opendusen aluzkund om Semilukin politehnine kolledž.<ref>[http://wp.sgtek.ru/ Semilukin politehnižen kolledžan sait (''wp.sgtek.ru'').] {{ref-ru}}</ref>

== Galerei ==
<gallery mode="packed" heights="125px">
Semiluki 27.04.2008.jpg|Lidnfartal (2008)
Church Mitrofan Voronezh Semiluki img 001.JPG|Ph. Mitrofan Voronežalaižen jumalanpert'<br />(om saudud vll 1994−2010,<br />vn 2011 nägu)
Дон у Семилук.JPG|[[Don]]-jogi lidnanno
Вокзал Семилуки.jpg|Raudteseižutezpunktan sauvuz<br />vl 2008
Semiluki in April.JPG|Muštnik sodalendajiden oiktastuseks
</gallery>

== Homaičendad ==
<references />

== Irdkosketused ==
* [http://semiluki-gorod.ru/ Lidnankundan tobmuden aluzkundoiden sait (''semiluki-gorod.ru'').] {{ref-ru}}
{{Commons|Category:Semiluki}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Semilukin rajon|*]]
