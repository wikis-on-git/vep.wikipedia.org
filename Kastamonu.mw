{{Eländpunkt
 | Nimi = Kastamonu
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Turkanma
 | Eläjiden lugu = 110,908
 | Voz' = 2015
 | Pind =
 | Fail = Kastamonu1.jpg
 | Pämez' =
 | Telefonkod = +90-(0)366
 | Aigvö = [[UTC]]+3
}}
'''Kastamonu''' (mugažo [[turkan kel'|turkan kelel]]; {{lang-el|Κασταμόνου}}) om lidn [[Turkanma]]n pohjoižes. Se om [[Kastamonun agj]]an administrativine keskuz.

== Istorii ==
Eländpunktan aluz om pandud 18. voz'sadal edel m.e.. Sen nimi oli ''Timonion'' (grek. ''Τιμόνιον'') 10. voz'sadahasai m.e., konz Vizantijan tulijan [[Isaak I Komnenos]]-imperatoran tat, Manuel Erotikos Komnenos, sai mad siš da sauvoi lidnusen. Lidnuz sai ''Kastra Komnenon''-nimen (grek. ''Κάστρα Κομνηνών''). Aigan mändes nece nimi oli lühetud ''Kastamone''-nimehesai, sid' kätihe nügüdläižikš, turkan kartte. Turkanman «sobiden revolücii» zavodihe [[Atatürk]]an paginan jäl'ghe neciš lidnas vn 1925 23. päiväl elokud.

== Geografijan andmused ==
Lidn sijadase agjan suves. Se seižub Karasomak-jogen alangištos (Mustmeren bassein), 774 m korktusel valdmeren pindan päl. Matkad [[Mustmeri|Mustmeren]] randhasai om 65 km pohjoižhe orhal, [[Ankar]]-pälidnhasai om 180 km suvhe-suvipäivlaskmha orhal vai 240 km avtotedme.

Klimat om [[ven vö|ven]] kontinentaline. Heinkun i elokun lämuz om +20 C°, vilukun — −1 C°, voden keskmäine lämuz om +9,8 C°. Absolütine minimum oleskeli −26,9 C°. Paneb sadegid 480 mm vodes, enamba semendkus-kezakus (71..74 mm vodes).

== Eläjad ==
Vn 2011 Turkanman rahvahanlugemižen mödhe lidnan eläjiden lugu oli 93 347 ristitud. Kaikiš suremb ristitišt om nügüd'.

Kastamonun universitet radab lidnas vspäi 2006.

== Transport ==
Avtote ühtenzoitab lidnad [[Mustmeri|Mustmeren]] randištonke.

Ühtennimine civiline lendimport (''KFS'', 90 tuhad passažiroid vl 2017) om olmas vspäi 2013, se sijadase 10 km suvipäivnouzmha lidnan keskusespäi. Tehtas reisid [[Stambul]]ha.

== Irdkosketused ==
* [http://kastamonu.bel.tr/ Lidnan oficialine sait (''kastamonu.bel.tr'').] {{ref-tr}}
{{Commons|Kastamonu}}

[[Kategorii:Turkanman lidnad]]
[[Kategorii:Eländpunktad kirjamišton mödhe]]
[[Kategorii:Kastamonun agj|*]]
