{{Eländpunkt
 | Nimi = Nändom<br />Няндома
 | Lidnanznam = Coat of Arms of Nyandoma city (Arkhangelsk oblast).png
 | Flag = 
 | Lidnanznam text = Nändoman lidnanznam
 | Flag text = 
 | Valdkund = Venäma
 | Eläjiden lugu = 20,143
 | Voz' = 2017
 | Pind = 21
 | Fail = Njandoma Bahnhof.jpg
 | Pämez' = Aleksandr Grigor'jev<br />(2015—)
 | Telefonkod = +7-81838-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
'''Nändom''' ({{lang-ru|Няндома}}) om [[Venäma]]n lidn [[Arhangel'skan agj]]an suvipäivlaskmas. Se om [[Nändoman rajon]]an administrativine keskuz (vspäi 1929) da üks'jäine lidn. Om municipaližen «Nändom»-ühtnikan (lidnankundan) keskuz. Rajonan ristitišton koume nelländest elädas Nändom-lidnas.

== Istorii ==
Eländpunktan aluz om pandud vl 1895 kuti ''Nändom-raudtestancii'' [[Vologd]] — [[Arhangel'sk]] raudtel, om nimitadud lähižen jogen mödhe. Vl 1910 sur' lämoipalo tegihe raudtestancijan žilos. Vl 1923 raudtestancijad ühtištuihe lähižen ''Šenkurskii-žilonke'' da nimitadihe ''Nändom-žiloks''. Vl 1939 radnikžilole anttihe lidnan statusad.

Vhesai 1917 Nändom mülüi [[Oloncan gubernii|Oloncan gubernijan]] [[Kargopolin makund]]ha, vozil 1917-1929 mülüi [[Vologdan gubernii|Vologdan gubernijha]].

== Geografijan andmused ==
Lidn sijadase ühtennimižen jogen randpolel ([[Änižjogi|Änižjogen]] bassein), [[Nändoman ülüz|Nändoman ülüden]] pohjoižel, 220 m keskmäižel korktusel valdmeren pindan päl. Matkad [[Arhangel'sk]]hasai om 342 km pohjoižhe.

Kaik 18 eländpunktad — 3 pen't žilod, 2 mecžilod, 3 raudtestancijad, 8 küläd, raudtesarak da lebun kodi — mülüdas lidnankundha Nändoman ližaks. Lidnankundan pind om 2501,16 km².

== Eläjad ==
Vl 1959 eläjiden lugu oli 21 668 ristitud. Vn 2010 Venäman rahvahanlugemižen mödhe lidnan eläjiden lugu oli 22 356 ristitud, lidnankundan — 23 878 ristitud. Vl 2017 21 409 eläjad om lidnankundas. [[Ortodoksine hristanuskond|Ortodoksižen hristanuskondan]] kaks' jumalanpertid om Nändomas.

== Ižanduz da transport ==
Ižandusen päsarakod oma raudtetransportan kävutand i kohenduz, mecan ümbriradmine.

Kaks' specialižen keskopendusen aluzkundad om lidnas: raudtetransportan kolledž i medicinine škol.

Ühtennimine raudtestancii om [[Konoš]] — [[Arhangel'sk]] raudtel. [[Dolmatovo]] (läz M8) — [[Kargopol']] — [[Pudož]] avtote (Р2) läbitab lidnad päivnouzmaspäi suvipäivlaskmha. Kaks' [[Pohjoine raudte|Pohjoižen raudten]] sured depod om lidnas.

== Homaičendad ==
<references />

== Irdkosketused ==
* [http://www.mo-nyandoma.ru/ Municipaližen ühtnikan tobmuden aluzkundoiden oficialine sait (''mo-nyandoma.ru'').] {{ref-ru}}
* [http://www.nyan-doma.ru/regions/history/1 Municipaline «Nändom»-ühtnik Nändoman rajonan oficialižel saital (''nyan-doma.ru'').] {{ref-ru}}
{{Commons|Category:Nyandoma}}

{{Arhangel'skan agjan lidnad}}

[[Kategorii:Nändom| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
[[Kategorii:Nändoman rajon|*]]
