{{1000}}
[[Fail:Graph charting income per capita throughout the Great Depression.svg|thumb|right|400px|Kogosüdäiprodukt ühtele hengele mail'man valdkundoidme Suren depressijan aigan.]]
'''Sur' depressii''' ({{lang-en|Great Depression}}) om voziden 1929−1939 mail'man [[ekonomine krizis]]. Terav faz — 1929−1933 voded. Zavodihe [[Amerikan Ühtenzoittud Valdkundad|AÜV:oiš]] Nju Jorkan biržan krahaspäi, leviganzi Evropan maihe AÜV:oiden torguindprotekcionizman märiden da jäl'ghižiden vastmäriden kal't.

Krizis kosketi ezikät nenid valdkundoid: AÜV (kaikiš suremb), [[Kanad]], [[Sur' Britanii]], [[Saksanma]], [[Francii]]. Kuvastui tegimištoližihe lidnoihe, sauvond lopihe ani täuzin. Söndtavaroiden arvod poleniba 30−40% kacmata produktoiden valamižen maha i näl'gnikoiden kogoihe.

Mail'man ekonomižen krizisan süd:
* [[Keinsan teorii]]: sil aigal [[rahad]] oliba sidodud [[kuld]]an varoihe. Kacmata tavaroiden pästandan ližadushe progressan tagut, rahamass ližadui vaiše kuldan samižel, i [[defläcii]] (arvoiden alenduz) vei uden sauvondan tühjitusennoks, kreditoiden pördmatomudehe i bankrotnendha.
* [[Marksizm]]: [[kapitalizm]]an ülätehmižen järgenduseline krizis, süvä muite.
* Maržinaline tarbhaičend akcijoiden ostmižes: voib ostta akcijoid maksarvon kümnendeses, no broker voib tarbhaita maksta velg kaks'kümnes nelläs časus vai sada bumag tagaz. Bankad ühtniba akcijoiden möndha mugažo, i niiden pol' tuli bankrotnendale.
* [[Ezmäine mail'man soda]] tuli lophu, mugažo pakitoitused-ki, rahaazjišton üläpanmine tegimištho.

Suren depressijan jäl'gused:
* AÜV:oiden bankoiden Federaline rezervsistem konfiskui kuldan varoid rahvahaspäi, järedad rahvahidenkeskeižed bankirad osttiba korporacijoid polenarvol;
* Ližakaz elonmaht — valdkundaline rahapanmine infrastrukturan objektoihe krizisan aigan, rahansijadusiden garantijan sistem, kundaližradoiden sistem, Arvokahiden bumagoiden laudkund i investicižbankoiden erigoitmine kommertižišpäi, minimaline pauk, valdkundmaksan rahasal'hes ližaduz;
* Produkcijan pästand poleni i sabusti 20. voz'sadan augotišen surut, keskklass putui gollüdehe, radotomuz ližadui 4..5 kerdha;
* Sündutandmär poleni teravas. Ristitišt mokučenus alasömižespäi;
* Radikaližiden partijoiden (kommunizm, fašizm) polenpidajiden lugu ližadui lujas, ned ottiba tobmut i veiba [[Toine mail'man soda|Surennoks sodannoks]].

{{Commons|Category:Great Depression}}

{{stub}}
[[Kategorii:AÜV:oiden istorii]]
[[Kategorii:Francijan istorii]]
[[Kategorii:Kanadan istorii]]
[[Kategorii:Saksanman istorii]]
[[Kategorii:Suren Britanijan istorii]]
[[Kategorii:Ekonomižed krizisad]]
[[Kategorii:Ekonomikan istorii]]
