{{1000}}
{{Valdkund
| Nimi = Suviafrikan Tazovaldkund<br />Republic of South Africa <small>(angl.)</small><br />Republiek van Suid-Afrika <small>(afrikaans)</small><sup>[[#Keled da oficialižed nimed|1]]</sup>
| Valdkundznam = 
| Flag = Flag of South Africa.svg
| Valdkundznam text = Suviafrikan Tazovaldkundan valdkundznam
| Flag text = Suviafrikan Tazovaldkundan flag
| Pälidn = Pretorii
| Eläjiden lugu = 52,981,991<ref name=newpopest>[http://www.statssa.gov.za/publications/P0302/P03022013.pdf Mid-year population estimates 2013. — Statistics South Africa (Statssa.gov.za).] {{ref-en}}</ref>
| Voz' = 2013
| Pind = 1,219,090<ref>[https://www.cia.gov/library/publications/the-world-factbook/geos/sf.html Suviafrikan Tazovaldkundan pind. — Mail'man faktoiden kirj (Cia.gov).] {{ref-en}}</ref>
| Kart = Location South Africa AU Africa.svg
| Kel' = [[anglijan kel'|anglijan]], [[afrikaans]], [[vendan kel'|vendan]], [[zulun kel'|zulun]], [[kosan kel'|kosan]], [[suvindebelen kel'|suvindebelen]], [[svati]], [[pohjoižsoton kel'|pohjoižsoton]], [[sesoto]], [[tsvanan kel'|tsvanan]] da [[tsongan kel'|tsongan]]
| Valdkundan pämez' = [[Zuma Džeikob|Džeikob Zuma]]
| Päministr = ''eile olmas''
| Valüt = [[suviafrikan rand]] (ZAR)
| Internet-domen = [[.za]]
| Telefonkod = +27
| Aigvö = [[UTC]]+2
}}
'''Suviafrikan Tazovaldkund''' (lühüdašti '''SAT''', '''ST''') vai '''Afrikan Suvitazovaldkund''' ([[afrikaans]] ''Republiek van Suid-Afrika'', [[anglijan kel'|angl.]] ''Republic of South Africa'') om nügüd' unitarine valdkund [[Afrik]]-kontinentan suvipoles. Pälidn om [[Pretorii]].

SAT om kaikiš šingotadud Afrikan valdkund, sen suverenitet om üks' amuižišpäi Afrikas. Nece valdkund šingoti [[südäitukuine azegišt]], a sen jäl'ghe pučihe sišpäi ičetahtol.

== Keled da oficialižed nimed ==
Suviafrikan Tazovaldkundas om 11 valdkundališt kel't (koumanz' sija mail'mas [[Indii|Indijan]] da [[Bolivii|Bolivijan]] jäl'ghe)<ref>[http://www.midas-tour.ru/country/text/47 Suviafrikan Tazovaldkundan keled. — Midas-tour.ru.] {{ref-ru}}</ref>, SAT:al om 11 oficiališt nint:

* '''Republiek van Suid-Afrika''' ([[afrikaans]])
* '''Republic of South Africa''' ([[anglijan kel'|anglijan]])
* '''IRiphabliki yeSewula Afrika''' ([[suvindebelen kel'|suvindebelen]])
* '''IRiphabliki yaseMzantsi Afrika''' ([[kosan kel'|kosan]])
* '''IRiphabliki yaseNingizimu Afrika''' ([[zulun kel'|zulun]])
* '''Rephaboliki ya Afrika-Borwa''' ([[pohjoižsoton kel'|pohjoižsoton]])
* '''Rephaboliki ya Afrika Borwa''' ([[sesoto]])
* '''Rephaboliki ya Aforika Borwa''' ([[tsvanan kel'|tsvanan]])
* '''IRiphabhulikhi yeNingizimu Afrika''' ([[svati]])
* '''Riphabuḽiki ya Afurika Tshipembe''' ([[vendan kel'|vendan]])
* '''Riphabliki ra Afrika Dzonga''' ([[tsongan kel'|tsongan]])

Eriline status om kelil, kudambid kävutadas religijan täht<ref>[http://www.constitutionalcourt.org.za/site/constitution/english-web/ch1.html Chapter 1, Article 6 of the South African Constitution. — Constitutionalcourt.org.za.] {{ref-en}}</ref>.

Mugoižhe surhe assortimentha kacmata, erased suviafrikalaižed nimitadas valdkundad ''Azanijaks'', ned oma mustverižed rasistad tobjimalaz, kudambad tahtoižiba distanciruidas evropalaižiden kolonialižiš jäl'gusišpäi.

== Istorii ==
Vl 1910 semendkun 30. päiväl Suviafrikan Ühtištuz sädihe.

Vl 1961 semendkun 30. päiväl Suviafrik sai täut ripmatomut [[Sur' Britanii|Sures Britanijaspäi]] da tegihe tazovaldkundaks.

Konflikt mustnahkaižen enambuden da vaugedverižen penembuden keskes tegihe päižeks Suviafrikan istorijas. Vozil 1948-1990 valdkundaline [[aparteid]]an režim oli olmas.

Jäl'gmäine valdkundan Konstitucii<ref>[https://en.wikisource.org/wiki/Portal:Constitutional_documents_of_South_Africa SAT:an Konstitucijan tekst Vikipurtkiš.] {{ref-en}}</ref> oli allekirjutadud vl 1996 tal'vkus [[Nel'son Mandela]]-prezidental da tuli väghe vl 1997 uhokun 4. päiväl. Se om väges möhembaižiden vajehtusidenke da ližadusidenke vozil 1997-2012.

== Geografijan andmused ==
[[Fail:South Africa Topography.png|thumb|left|250px|Suviafrikan Tazovaldkundan topografine kart.]]
Suviafrik sijadase Afrikan suvipoles. Valdkund om maröunoiš [[Namibii|Namibijanke]] (röunan piduz — 1005 km), [[Botsvan]]anke (1969 km) da [[Zimbabve]]nke (230 km) pohjoižes, [[Mozambik]]anke (496 km) da [[Svazilend]]anke (438 km) homendezbokas. Anklavine [[Lesoto]]-valdkund (röunan piduz — 1106 km) sijadase Suviafrikan Tazovaldkundan südäimes. Ühthine röunan piduz om 5244 km. Valdkundan suvipäivnouzmaižed randad lainištab [[Indine valdmeri]], suvipäivlaskmaižed randad — [[Atlantine valdmeri]]. [[Neglaine nem']] jagab nenid randištoid. Ühthine valdmererandan piduz — 2798 km.

Ndžesuti-mägi [[Drakonan mäged|Drakonan mägiš]] om ülembaine pä valdkundas, 3410 m valdmeren pindan päl.

Erazvuiččed klimatižed zonad oma Suviafrikas. Siš om kuiv [[Namib]]-rahvahatoi ma, mugažo subtropikad oma päivnouzmpoles Mozambikan röunan veres, om-ki [[Indine valdmeri|Indižen valdmeren]] randišton klimat. Päivnouzmpolele ma libub i kändase sureks Veld-südäimägitazangištoks Drakonan mägiden taga.

Man südäimes om äi kal'hid mineraližid torhuzid: [[kalližarvoižed kived]], [[kivihil']], [[londuseline gaz]], [[metall]]ad ([[kuld]], [[platin]], [[raud|raudkivend]], [[vas'k]], [[hrom]], [[nikel']], [[tin]], [[marganc]], [[vanadii]], [[uran (himine element)|uran]], harvad [[mametall]]ad), [[antimonii]], [[fosfatad]]. Toižed londuseližed varad oma [[keitandsol]], [[mahuz]].

== Tobmuden organad ==
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident. Üks' varaprezident om hänele abhu. Prezident sättutab ičeze pätandoid parlamentanke. Järgvaličendoiden parlamentan alakodihe jäl'ghe ezipartijan lider tegese prezidentaks.

Parlament om kaks'kodine. Üläkodi om Agjoiden Nacionaline Nevondkund 90 ristitunke (kümnin kaikuččen agjan suimaspäi). Alakodi om Nacionaline Suim 400 ühtnijanke, se formiruib ohjastust. Kaik rahvaz valičeb alakodin ühtnijoid videks vodeks.

Nügüdläine prezident om [[Džeikob Zuma]].

Ezmässai Suviafrik oli konfederacijan, sen tagut tobmuden organad seištas enččid pälidnoidme tazomäras. Valdkundan ohjastuz sijadase [[Pretorii|Pretorijas]], sen tagut Pretorii om administrativine pälidn. Parlament tegeb ištundoid [[Keiptaun]]as. Ülembaine käskuzkund om [[Blumfontein]]as. Suviafrikan Konstitucine käskuzkund sijadase [[Johannesburg]]as.

<center><gallery>
Fail:Houses of Parliament (Cape Town).jpg|Parliamentan sauvuz [[Keiptaun]]as, käskusenandajan tombuden ištmižsija
Fail:Uniegebou.jpg|Nevondišton sauvused [[Pretorii|Pretorijas]], ohjastusen ištmižsija
Fail:ConstitutionalCourtofSouthAfrica-entrance-20070622.jpg|Konstitucine käskuzkund [[Johannesburg]]as
</gallery></center>

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Suviafrikan Tazovaldkundan administrativiž-territorialine jagand]].''

Vspäi 1994 SAT alajagase 9 agjaha (provincijha).

== Eläjad ==
Suviafrikas elädas [[suviafrikalaižed]]. Suviafrik om üks' kaikiš erazvuiččiš rahvahal Afrikan valdkundoišpäi. Sen vaugedverižen, azijalaižen da segoitadud ristitišton pala om kaikiš suremb kontinental.

Lidnad-millionerad (surembaspäi penembha): [[Johannesburg]], [[Keiptaun]], [[Durban]], [[Pretorii]].

== Ižanduz ==
Suviafrikan ižandusen suruz om kahtendel sijal Afrikas [[Nigerii|Nigerijan]] jäl'ghe.

Vl 2012 SAT:an päeksport oli 108 milliardad [[AÜV:oiden dollar|US$]], se mülüti nenid tavaroid: [[kuld]] (12%), [[raud|raudkivend]] da raudan ühthesuladused (9%), [[platin]] (8%), [[almaz]]ad (8%), [[kivihil']] (8%); toine eksport oli [[avto]]d (4%), [[fruktad]] (3%), [[centrifug]]ad (2%), [[kivivoi]] (1%).

== Valdkundan praznikad ==
Suviafrikan Tazovaldkundan jogavoččed praznikad<ref>[http://www.info.gov.za/aboutsa/holidays.htm Public holidays. 2008-03-29. — Government Communications (GCIS) (info.gov.za).] {{ref-en}}</ref>:

{| cellpadding=4 cellspacing=0 border=1 style="font-family: verdana, sans-serif; margin: 0 0 1em 1em; font-size:90%; background-color: #f7f8ff;"
|'''Dat'''
|'''Nimituz'''
|----
|1. viluku
|[[Uz' voz']]
|----
|21. keväz'ku
|[[Mehen oiktusiden päiv]]
|----
|Videnz'päiv edel [[Äipäiv|Äipäiväd]]
|[[Sur' Videnz'päiv]]
|----
|Ezmärg [[Äipäiv|Äipäivän]] jäl'ghe
|[[Kanzanpäiv]]
|----
|27. sulaku
|SAT:an Ripmatomuden päiv
|----
|1. semendku
|[[Keväden i radon päiv|Radon päiv]]
|----
|16. kezaku
|[[Norišton päiv]]
|----
|9. eloku
|Nacionaline Naižiden päiv
|----
|24. sügüz'ku
|Jäl'gusiden päiv
|----
|16. tal'vku
|Kožundpäiv
|----
|25. tal'vku
|[[Raštvad]]
|----
|26. tal'vku
|Hüvän valdan päiv (Lahjoiden päiv)
|----
|}

Käskusenandmižakt (No 36, 1994)<ref>[http://www.info.gov.za/acts/1994/a36-94.pdf Käskusenandmižakt No 36 (1994. voz'). — SAT:an ohjastusen informacine sait (Info.gov.za).] {{ref-en}}</ref> sanub: ku rahvahaline praznik putub pühäpäivhä, ka jäl'geline ezmärg lugetas praznikpäiväks da lebupäiväks.

Vspäi 1994 valičendoiden päiväd mugažo lugetas praznikoikš da lebupäivikš.

== Homaičendad ==
<references />

== Irdkosketused ==
* [http://www.gov.za/ SAT:an ohjastusen oficialine sait.] {{ref-en}}
* [http://www.statssa.gov.za/ Suviafrikan Statistikan radnikoičendan sait.] {{ref-en}}
* [http://www.saembassy.ru/ Suviafrikan Tazovaldkundan sur'oigenduzkundan Venälaižes Federacijas sait.] {{ref-ru}}
* [http://www.bbc.co.uk/news/world-africa-14094760 Suviafrikan Tazovaldkund] BBC-uzištusiš. {{ref-en}}

{{Commons|South Africa}}
{{Afrik}}

[[Kategorii:Suviafrikan Tazovaldkund| ]]
