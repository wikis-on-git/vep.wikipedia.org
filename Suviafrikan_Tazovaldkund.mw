{{1000}}
{{Valdkund
| Nimi = Suviafrikan Tazovaldkund<br />Republic of South Africa <small>(angl.)</small><br />Republiek van Suid-Afrika <small>(afrikaans)</small><sup>[[#Keled da oficialižed nimed|1]]</sup>
| Valdkundznam = Coat of arms of South Africa (heraldic).svg
| Flag = Flag of South Africa.svg
| Valdkundznam text = Suviafrikan Tazovaldkundan valdkundznam
| Flag text = Suviafrikan Tazovaldkundan flag
| Pälidn = Pretorii
| Eläjiden lugu = 55,380,210<ref>[https://www.cia.gov/library/publications/the-world-factbook/geos/sf.html Suviafrikan Tazovaldkundan ristitišt vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,219,090
| Kart = Location South Africa AU Africa.svg
| Kel' = [[anglijan kel'|anglijan]], [[afrikaans]], [[vendan kel'|vendan]], [[zulun kel'|zulun]], [[kosan kel'|kosan]], [[suvindebelen kel'|suvindebelen]], [[svati]], [[pohjoižsoton kel'|pohjoižsoton]], [[sesoto]], [[tsvanan kel'|tsvanan]] da [[tsongan kel'|tsongan]]
| Valdkundan pämez' = [[Ramafosa Siril|Siril Ramafosa]]
| Päministr = ''eile olmas''
| Valüt = [[suviafrikan rand]] (ZAR)
| Internet-domen = [[.za]]
| Telefonkod = +27
| Aigvö = [[UTC]]+2
}}
'''Suviafrikan Tazovaldkund''' (lühüdašti '''SAT''', '''ST''') vai '''Afrikan Suvitazovaldkund''' ([[afrikaans]] ''Republiek van Suid-Afrika'', {{lang-en|Republic of South Africa}}) om nügüd' unitarine valdkund [[Afrik]]-kontinentan suvipoles. Pälidn om [[Pretorii]].

SAT om kaikiš šingotadud Afrikan valdkund kogosüdäiproduktan mödhe, sen suverenitet om üks' amuižišpäi Afrikas. Nece valdkund šingoti [[südäitukuine azegišt]], i sen jäl'ghe pučihe sišpäi ičetahtol.

== Keled da oficialižed nimed ==
Kaik om 11 valdkundališt kel't Suviafrikan Tazovaldkundas (koumanz' sija mail'mas [[Indii|Indijan]] i [[Bolivii|Bolivijan]] jäl'ghe)<ref>[http://www.midas-tour.ru/country/text/47 Suviafrikan Tazovaldkundan keled. — ''Midas-tour.ru''.] {{ref-ru}}</ref>, SAT:al om 11 oficiališt nimitust:

* '''Republiek van Suid-Afrika''' ([[afrikaans]])
* '''Republic of South Africa''' ([[anglijan kel'|anglijan]])
* '''IRiphabliki yeSewula Afrika''' ([[suvindebelen kel'|suvindebelen]])
* '''IRiphabliki yaseMzantsi Afrika''' ([[kosan kel'|kosan]])
* '''IRiphabliki yaseNingizimu Afrika''' ([[zulun kel'|zulun]])
* '''Rephaboliki ya Afrika-Borwa''' ([[pohjoižsoton kel'|pohjoižsoton]])
* '''Rephaboliki ya Afrika Borwa''' ([[sesoto]])
* '''Rephaboliki ya Aforika Borwa''' ([[tsvanan kel'|tsvanan]])
* '''IRiphabhulikhi yeNingizimu Afrika''' ([[svati]])
* '''Riphabuḽiki ya Afurika Tshipembe''' ([[vendan kel'|vendan]])
* '''Riphabliki ra Afrika Dzonga''' ([[tsongan kel'|tsongan]])

Eriline status om kelil, kudambid kävutadas religijan täht<ref>[http://www.constitutionalcourt.org.za/site/constitution/english-web/ch1.html Chapter 1, Article 6 of the South African Constitution (Suviafrikan Konstitucijan 1. jaguz, 6. kirjutuz). — ''Constitutionalcourt.org.za''.] {{ref-en}}</ref>.

Mugoižhe surhe assortimentha kacmata, erased suviafrikalaižed nimitadas valdkundad ''Azanijaks'', ned oma mustverižed rasistad tobjimalaz, kudambad tahtoižiba distanciruidas evropalaižiden kolonialižiš jäl'gusišpäi.

== Istorii ==
Vn 1910 30. päiväl semendkud sädihe Suviafrikan Ühtištust.

Vn 1961 30. päiväl semendkud Suviafrik sai täut ripmatomut [[Sur' Britanii|Sures Britanijaspäi]] da kändihe tazovaldkundaks.

Konflikt mustnahkaižen enambusen da vaugedverižen vähembusen keskes tegihe päižeks Suviafrikan istorijas. Vozil 1948−1990 valdkundaline [[aparteid]]an režim oli olmas.

Jäl'gmäine valdkundan Konstitucii<ref>[http://en.wikisource.org/wiki/Portal:Constitutional_documents_of_South_Africa SAT:an Konstitucijan tekst Vikipurtkiš.] {{ref-en}}</ref> om allekirjutadud vn 1996 tal'vkus [[Nel'son Mandela]]-prezidental da tuli väghe vn 1997 4. päiväl uhokud. Se om väges möhembaižidenke vajehtusidenke da ližadusidenke vozil 1997−2012.

== Geografijan andmused ==
[[Fail:South Africa Topography.png|thumb|left|250px|Suviafrikan Tazovaldkundan topografine kart.]]
Suviafrik sijadase Afrikan suviagjas. Valdkund om maröunoiš [[Namibii|Namibijanke]] (röunan piduz — 1005 km), [[Botsvan]]anke (1969 km) da [[Zimbabve]]nke (230 km) pohjoižes, [[Mozambik]]anke (496 km) da [[Esvatini]]nke (438 km) pohjoižpäivnouzmas. Anklavine [[Lesoto]]-valdkund (röunan piduz — 1106 km) sijadase Suviafrikan Tazovaldkundan südäimes. Ühthine röunan piduz om 5244 km. Valdkundan suvipäivnouzmaižed randad lainištab [[Indine valdmeri]], suvipäivlaskmaižed randad — [[Atlantine valdmeri]]. [[Neglaine nem']] jagab nenid randištoid. Ühthine valdmererandan piduz — 2798 km.

Ndžesuti-mägi [[Drakonan mäged|Drakonan mägiš]] om ülembaine pä valdkundas, 3410 m valdmeren pindan päl.

Erazvuiččed klimatižed zonad oma Suviafrikas. Siš om kuiv rahvahatoi [[Namib]]-ma, mugažo subtropikad oma päivnouzmpoles Mozambikan röunan veres, om-ki [[Indine valdmeri|Indižen valdmeren]] randišton klimatan tahondoid. Päivnouzmpolele ma libub i kändase sureks Veld-südäimägitazangištoks [[Drakonan mäged|Drakonan mägiden]] taga.

Man südäimes om äi kal'hid mineraližid torhuzid: [[kalližarvoižed kived]], [[kivihil']], [[londuseline gaz]], [[metall]]ad ([[kuld]], [[platin]], [[raud|raudkivend]], [[vas'k]], [[hrom]], [[nikel']], [[tin]], [[marganc]], [[vanadii]], [[uran (himine element)|uran]], harvad [[mametall]]ad), [[antimonii]], [[fosfatad]]. Toižed londuseližed varad oma [[keitandsol]], väghine [[mahuz]].

== Tobmuden organad ==
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-en|President of the Republic of South Africa}}, {{lang-af|President van Suid-Afrika}}), hän-žo radab ohjastusen pämehen. Üks' varaprezident om hänele abhu. Prezident sättutab ičeze pätandoid parlamentanke. Järgenduseližiden valičendoiden parlamentan alakodihe jäl'ghe ezipartijan lider kändase prezidentaks.

Parlament om kaks'kodine. Üläkodi om Agjoiden Nacionaline Nevondkund ({{lang-en|National Council of Provinces, NCOP}}, {{lang-af|Nasionale Raad van Provinsies}}) 90 ristitunke, kümnin kaikuččen agjan suimaspäi. Alakodi om Nacionaline Suim ({{lang-en|National Assembly}}, {{lang-af|Nasionale Vergadering}}) 400 ühtnijanke, se formiruib ohjastust. Kaik rahvaz valičeb alakodin ühtnijoid videks vodeks.

Parlamentan alakodin ühtnijoiden järgenduseližed valičendad oliba vn 2019 8. päiväl semendkud. Nügüdläine prezident om [[Siril Ramafosa]] ([[Afrikan rahvahaline kongress]]), valitihe händast vn 2018 15. päiväl uhokud parlamentan ühtnijoil üks'jäižeks kandidataks, vll 2014−2018 radoi valdkundan varaprezidentaks.

Ezmässai Suviafrik oli konfederacijan, sen tagut tobmuden organad seištas enččidme pälidnoidme tazomäras. Valdkundan ohjastuz sijadase [[Pretorii|Pretorijas]], sen tagut Pretorii om administrativine pälidn. Parlament tegeb ištundoid [[Keiptaun]]as. Ülembaine käskuzkund om [[Blumfontein]]as. Suviafrikan Konstitucine käskuzkund sijadase [[Johannesburg]]as.

<center><gallery>
Fail:Houses of Parliament (Cape Town).jpg|Parlamentan sauvuz [[Keiptaun]]as, käskusenandajan tobmuden ištmižsija
Fail:Uniegebou.jpg|Nevondišton sauvused [[Pretorii|Pretorijas]], ohjastusen ištmižsija
Fail:ConstitutionalCourtofSouthAfrica-entrance-20070622.jpg|Konstitucine käskuzkund [[Johannesburg]]as
</gallery></center>

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Suviafrikan Tazovaldkundan administrativiž-territorialine jagand]].''

Vspäi 1994 SAT jagase 9 agjaks (provincijaks).

== Eläjad ==
Suviafrikas elädas [[suviafrikalaižed]]. Suviafrik om üks' kaikiš erazvuiččiš rahvahal Afrikan valdkundoišpäi. Sen vaugedverižen, azijalaižen da segoitadud ristitišton pala om kaikiš suremb kontinental. Vl 2013 valdkundan eläjiden lugu oli 52 981 991 ristitud<ref name=newpopest>[http://www.statssa.gov.za/publications/P0302/P03022013.pdf Mid-year population estimates 2013 (Ristitišton endustuz vn 2013 keskes). — Statistics South Africa (''statssa.gov.za'').] {{ref-en}}</ref>. Kaikiš suremb ristitišt om nügüd'.

Uskondan mödhe (2015): [[hristanuskond|hristanuskojad]] — 86,0%, rahvahaližed veroližed uskondad — 5,4%, [[islam]]anuskojad — 1,9%, toižed uskojad — 1,5%, religijatomad — 5,2%.

Lidnad-millionerad (surembaspäi penembha): [[Johannesburg]], [[Keiptaun]], [[Durban]], [[Pretorii]].

== Ižanduz ==
Suviafrikan ižandusen suruz om kahtendel sijal Afrikas [[Nigerii|Nigerijan]] jäl'ghe.

Vl 2012 SAT:an päeksport oli 108 milliardad [[AÜV:oiden dollar|US$]], se mülüti nenid tavaroid: [[kuld]] (12%), [[raud|raudkivend]] da raudan ühthesuladused (9%), [[platin]] (8%), [[diamant]]ad (8%), [[kivihil']] (8%); toine eksport oli [[avto]]d (4%), [[fruktad]] (3%), [[centrifug]]ad (2%), [[kivivoi]] (1%).

== Valdkundan praznikad ==
Suviafrikan Tazovaldkundan jogavoččed praznikad<ref>[http://www.info.gov.za/aboutsa/holidays.htm Public holidays (Kundaližed praznikad). 2008-03-29. — Government Communications (GCIS) (''info.gov.za'').] {{ref-en}}</ref>:

{| cellpadding=4 cellspacing=0 border=1 style="font-family: verdana, sans-serif; margin: 0 0 1em 1em; font-size:90%; background-color: #f7f8ff;"
|'''Dat'''
|'''Nimituz'''
|----
|1. viluku
|[[Uz' voz']]
|----
|21. keväz'ku
|[[Mehen oiktusiden päiv]]
|----
|Videnz'päiv edel [[Äipäiv]]äd
|[[Sur' Videnz'päiv]]
|----
|Ezmärg [[Äipäiv]]än jäl'ghe
|[[Kanzanpäiv]]
|----
|27. sulaku
|SAT:an Ripmatomuden päiv
|----
|1. semendku
|[[Keväden i radon päiv|Radon päiv]]
|----
|16. kezaku
|[[Norišton päiv]]
|----
|9. eloku
|Nacionaline Naižiden päiv
|----
|24. sügüz'ku
|Jäl'gusiden päiv
|----
|16. tal'vku
|Kožundpäiv
|----
|25. tal'vku
|[[Raštvad]]
|----
|26. tal'vku
|Hüvän valdan päiv (Lahjoiden päiv)
|----
|}

Käskusenandmižakt (No 36, 1994)<ref>[http://www.info.gov.za/acts/1994/a36-94.pdf Käskusenandmižakt No 36 (1994. voz'). — SAT:an ohjastusen informacine sait (''info.gov.za'').] {{ref-en}}</ref> sanub: ku rahvahaline praznik putub pühäpäivhä, ka jäl'geline ezmärg lugetas praznikpäiväks da lebupäiväks.

Vspäi 1994 valičendoiden päiväd mugažo lugetas praznikoikš da lebupäivikš.

== Homaičendad ==
<references />

== Irdkosketused ==
* [http://www.parliament.gov.za/ SAT:an parlamentan oficialine sait (''parliament.gov.za'').] {{ref-en}}
* [http://www.gov.za/ SAT:an ohjastusen oficialine sait (''gov.za'').] {{ref-en}}
* [http://www.statssa.gov.za/ Suviafrikan Statistikan radnikoičendan sait (''statssa.gov.za'').] {{ref-en}}
* [http://www.saembassy.ru/ Suviafrikan Tazovaldkundan sur'oigenduzkundan Venälaižes Federacijas sait (''saembassy.ru'').] {{ref-en}} {{ref-ru}}
* [http://www.bbc.co.uk/news/world-africa-14094760 Suviafrikan Tazovaldkund] BBC-uzištusiš (''bbc.co.uk''). {{ref-en}}
{{Commons|South Africa}}

{{Afrik}}

[[Kategorii:Suviafrikan Tazovaldkund| ]]
