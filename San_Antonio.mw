{{Eländpunkt
 | Nimi = San Antonio
 | Lidnanznam = Coat of arms of San Antonio de Bexar, Texas.svg
 | Flag = Flag of San Antonio, Texas.svg
 | Lidnanznam text = San Antonion lidnanznam
 | Flag text = San Antonion flag
 | Valdkund = Amerikan Ühtenzoittud Valdkundad
 | Eläjiden lugu = 1,511,946
 | Voz' = 2017
 | Pind = 1,205.4
 | Fail = SA Montage Nima.png
 | Pämez' = Ron Nirenberg<br />(kezaku 2017—)
 | Telefonkod = +1-210
 | Aigvö = tal'vel [[UTC]]−6,<br />kezal [[UTC]]−5
}}
'''San Antonio''' (mugažo [[anglijan kel'|anglijan kelel]], virktas [ˌsæn ænˈtoʊnioʊ]) om [[Amerikan Ühtenzoittud Valdkundad|AÜV:oiden]] lidn [[Tehas]]-štatan suves. Se om štatan kahtenz' lidn ([[Hjuston]]an jäl'ghe) i federacijan seičemenz' lidn eläjiden lugun mödhe.

[[Meksik]]an generaline konsuluz sijadase lidnas.

== Istorii ==
Amussai indejalaižiden pajaija-heim eli täs da nimiti tahondad ''Janaguana'' — «verestajad veded». Vl 1691 ispanijalaižiden missii tuli neche tahondha ph. [[Antonii Padujalaine|Antonijan Padujalaižen]] päiväl (13. kezaku), nimitihe pühämehen mödhe tahondad da joged-ki.

Eländpunktan aluz om pandud vn 1718. Aigan mändes lähižed missijad da Alamo-lidnuz ühtištuihe da saiba lidnan oiktusid vn 1837 5. päiväl kezakud. Vl 1877 raudte tuli lidnha.

== Geografijan andmused ==
Lidn sijadase San Antonio-jogen randoil ([[Meksikan laht]]en bassein) da sen oiktan Medin-ližajogen hural randal ({{lang-en|Medina River}}), 198 m ü.m.t. keskmäižel korktusel. Matkad štatan [[Ostin (Tehas)|Ostin-pälidnhasai]] om 100 km pohjoižpäivnouzmha orhal, raudtel vai avtoteidme.

Klimat om [[subtropine vö|subtropine]] räk valdmeren. Voden keskmäine lämuz om +20,8 C°. Paneb sadegid 820 mm vodes, enamba 100 mm semendkus-kezakus i redukus.

San Antonio jagase 14 lidnanlaptha, ned alajagasoiš rajonihe.

== Eläjad ==
Vn 2010 AÜV:oiden rahvahanlugemižen mödhe lidnan eläjiden lugu oli 1 327 407 ristitud, heišpäi 63,2% oma ispaniženke vai latinižamerikaiženke augotižlibundanke. Kaikiš suremb lidnan ristitišt om nügüd'. Vl 2017 läz 2,5 mln ristituid elihe lidnas ezilidnoidenke.

San Antonio om järed openduzkeskuz, läz 100 tuhad openikoid 31 üläopendusen aluzkundas. Sen ližaks, [[AÜV:oiden azekahad väged|AÜV:oiden armijan]] medicinine openduzkeskuz pästab 24 tuhad specialistoid vodes.

== Irdkosketused ==
* [http://www.sanantonio.gov/ Lidnan tobmuden oficialine sait (''sanantonio.gov'').] {{ref-en}}
{{Commons|San Antonio, Texas}}

{{AÜV:oiden järedad lidnad}}

[[Kategorii:San Antonio| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Tehasan lidnad]]
