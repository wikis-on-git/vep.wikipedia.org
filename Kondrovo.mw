{{Eländpunkt
 | Nimi = Kondrovo<br />Кондрово
 | Lidnanznam =
 | Flag =
 | Lidnanznam text = Kondrovon lidnanznam
 | Flag text =
 | Valdkund = Venäma
 | Eläjiden lugu = 14,857
 | Voz' = 2018
 | Pind = 17.84
 | Fail = Kondrovo - Wooden houses.jpg
 | Pämez' = Tat'jana Petruhina<br />(heinku 2019—)
 | Telefonkod = +7-48434-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Kondrovo''' ({{lang-ru|Ко́ндрово}}) om [[Venäma]]n lidn da lidnankund [[Kalugan agj]]an pohjoižpalas. Se om [[Dzeržinskijan rajon (Kalugan agj)|Dzeržinskijan rajonan]] administrativine keskuz.

== Istorii ==
Eländpunkt mainitase ezmäižen kerdan voziden 1628−1629 makundan aigkirjas kuti anttud vl 1615 kirjeižen mödhe Kondirevo-žilo (vai Omel'janovskoje, {{lang-ru|Кондырево (Омельяновское)}}). Vl 1785 sauvoškanzihe bumaganfabrikad lähižes Troickoje-žilos. Vl 1799 zavottihe toižen bumaganfabrikan sauvomišt Kondirevo-žilos. Kondrovo sai radnikžilon statusad vl 1929. Vn 1938 25. päiväl keväz'kud ühtištuihe sidä Troickoje-radnikžilonke da kätihe lidnaks. [[Toine mail'man soda|Toižen mail'man sodan]] aigan lidn oli okkupiruidud nacistoil (9. reduku 1941 — 19. viluku 1942). Vspäi 1963 saudihe severz'-se uzid bumaganedheotandoid da rekonstruiruihe vanhid tegimid.

Kondrovo šingotase erazvuiččen [[bumag]]an tehmižel (viž edheotandad — gofriruidud bumag, gofrokarton, pergament, nepsudenvastaine bumag, pakuitez), gigijenan tegesiden edheotandal ([[pampersad]]), sömtegimištol (leibänkombinat, [[sagud]]en edheotand). Järed mototrass om tehtud lidnan röunal, eile kävutandas. Avtorižen pajon jogavozne festival' vedase vspäi 1998.

== Geografijan andmused ==
Lidn sijadase Šan'-jogen hural randal tobjimalaz ({{lang-ru|Шаня}} 131 km pitte, [[Okanjogi|Okan]] hurapol'ne bassein), 140 m ü.m.t. keskmäižel korktusel. Matkad [[Kalug]]hasai om 39 km pohjoižpäivnouzmha orhal, 46 km avtotel vai raudtel. Toižed lähembaižed lidnad oma [[Malojaroslavec]] 41 km pohjoižpäivnouzmha orhal, 60 km avtotedme vai 70 km raudtedme, i [[Juhnov]] 46 km päivlaskmha-suvipäivlaskmha orhal vai 56 km avtotedme. ''Govardovo''-raudtestancii radab ani suvhe lidnaspäi «Kalug — [[Väz'm]]»-keskustal, nell'kilometrine sarak tuleb sišpäi Kondrovoho jüguiden täht.

Kondrovo om lidnankundan üks'jäine eländpunkt. Lidnankundan pind — 17,84 km².

== Eläjad ==
Vl 1939 lidnan ristitišt oli 9 708 eläjad. Vn 2010 Venäman rahvahanlugemižen mödhe lidnan eläjiden lugu oli 16 672 ristitud, rajonan kaks' seičemendest. Kaikiš suremb lidnan ristitišt oli 17..18 tuhad eläjid vll 1989−2003 (18 100 rist. vl 1996). [[Ortodoksine hristanuskond|Ortodoksižen hristanuskondan]] kaks' pühäpertid om olmas lidnas.

Rahvahad (2010): [[venälaižed]] — 94,8%, [[ukrainalaižed]] — 1,2%, toižed rahvahad — 4,0%.

Professionaližen opendusen aluzkund om Kondrovon gumanitariž-tehnine kolledž.

== Galerei ==
<gallery mode="packed" heights="125px">
Один из лучших памятников классицизма в Калужской обл. - Троицкая церковь в Кондрово..JPG|Ph. Stroican jumalanpert' vl 2008
Kondrovo - Paper factory.jpg|Troickai-bumaganfabrik (2010)
Govardovo station.jpg|Govardovo-raudtestancii vl 2010
</gallery>

== Homaičendad ==
<references/>

== Irdkosketused ==
* [http://www.admkondrovo.ru/administration/gorodskie_i_selskie_poseleniya_dzerzhinskogo_rayon/gorodskoy_poselenie_gorod_kondrovo/ Lidnankundan lehtpoled rajonan tobmuden ''admkondrovo.ru''-saital.] {{ref-ru}}
{{Commons|Category:Kondrovo}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Dzeržinskijan rajon (Kalugan agj)|*]]
