{{1000}}{{A10000}}
[[Fail:Päiväižen sistem.png|thumb|right|400px|Päiväižen sisteman planetad]]
'''Päiväižen sistem''' om planetoiden sistem, sen üks'jäine tähtaz om [[Päiväine]]. Kaik objektad, kudambad punosoiš Päiväižes ümbri, mülüdas neche sistemha. Formiruihe 4,57 mlrd vozid tagaz. Saum [[Maidte]]n pindale om 60,19°.

Sisteman päobjekt om [[Päiväine]] — G2V-[[spektraline klass|spektraližen klassan]] [[pakuine karlut]].

Päiväižen sistemha mülüb kahesa planetad: [[Merkurii (planet)|Merkurii]], [[Vener (planet)|Vener]], [[Ma (planet)|Ma]], [[Mars (planet)|Mars]], [[Jupiter (planet)|Jupiter]], [[Saturn (planet)|Saturn]], [[Uran (planet)|Uran]], [[Neptun (planet)|Neptun]]. Zavottihe pagišta aktivižin gipotetižes [[Ühesanz' planet|Ühesandes planetas]] vl 2016. [[Pluton (pen' planet)|Pluton]] nügüd' (vn 2006 jäl'ghe) ei lugekoi jo todesižeks planetaks. Sisteman ühthine mass om 1,0014 Päiväižen massad. Läz kaik sisteman objektad punosoiš ühtes tazopindas — ekliptikan tazopindas.

Kaks' täuttud penil objektoil agjad oma Päiväižen sistemas. [[Asteroidine vö]] sijadase Marsan i Jupiteran orbitoiden keskes. Sen objektoiden mülünd om Man gruppan planetoihe pojav i kogoneb silikatoišpäi da metalloišpäi. Vönen surembad objektad oma liliputal'ne [[Cerer]]-planet, Pallad-, Vest- i Gigei-asteroidad. [[Transneptunižed objektad]] sijadasoiš Neptunan orbitan taga i kogotas jädunudes vedespäi, ammiakaspäi da metanaspäi. Kaikiš surembad niiden keskes oma [[Pluton]], [[Sedn]], [[Haumea]], [[Makemake]], [[Kvavar]], Ork i [[Erid]].

== Homaičendad ==
<references />

{{Commons|Solar System}}

{{stub}}
[[Kategorii:Päiväižen sistem| ]]
[[Kategorii:Astronomižed objektad kirjamišton mödhe]]
[[Kategorii:Planetologii]]
[[Kategorii:Kosmosantedo]]
