{{Eländpunkt
 | Nimi = Suviural'sk<br />Южноуральск
 | Lidnanznam = Coat of Arms of Yuzhnouralsk (Chelyabinsk oblast).svg
 | Flag = Flag of Yuzhnouralsk (Chelyabinsk oblast).svg
 | Lidnanznam text = Suviural'skan lidnanznam
 | Flag text = Suviural'skan flag
 | Valdkund = Venäma
 | Eläjiden lugu = 37,561
 | Voz' = 2020
 | Pind = 110,57
 | Fail = Южноуральский городской Дом культуры.jpg
 | Pämez' = Jaroslav Kulenko<br />(kül'mku 2020—)
 | Telefonkod = +7-35134-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Suviural'sk ''' ({{lang-ru|Южноура́льск}}) om [[Venäma]]n lidn [[Čeläbinskan agj]]an keskuzpalan suves. Se om Suviural'skan lidnümbrikon administrativine keskuz (vspäi 2005).

== Istorii ==
Eländpunktan aluz om pandud vl 1948 sauvomha da holitamha Suviural'skan GRES:ad. Augotase kuti ''Suviural'skii-radnikžilo'' 5..10 km päivlaskmha [[kozakišt|kozakoiden]] Nižneuvel'skai-stanicaspäi (nüg. Uvel'skii-žilo, aluz vl 1745). Suviural'skii oli lidnanvuiččeks žiloks vspäi 1950, sai lidnan statusad vl 1963.

Suviural'sk šingotase GRES:an elektrusen pästandal, [[kvarc]]an kristalliden tegimel, porcellanastjoiden i [[porcellan]]ižiden izolätoriden tegimil, sömtegimištol (maidtegim, leibän edheotand), sauvondmaterialiden edheotandoil (metalližkonstrukcijad i niiden cinkuind), avtoližavedamiden tegimel.

== Geografijan andmused ==
Lidn sijadase Uvel'k-jogen hural randal ({{lang-ru|Увелька}} 234 km pitte, [[Tobol]]an hurapol'ne bassein) läz täuzin, 238 m ü.m.t. keskmäižel korktusel. Suviural'skan vezivaradim (17,2 km²) om saudud jogel ani pohjoižhe-lodeheze lidnaspäi vl 1952. Matkad [[Čeläbinsk]]hasai om 80 km pohjoižhe orhal, 87 km avtotel vai raudtel. Lähembaižed lidnad oma [[Troick (Čeläbinskan agj)|Troick]] 44 km suvhe-suvipäivnouzmha orhal, 49 km avtotedme vai raudtedme, [[Plast (lidn)|Plast]] 31 km päivlaskmha orhal vai 35 km avtotedme, i [[Jemanželinsk]] 35 km pohjoižhe orhal, 40 km avtotedme vai raudtedme.

Suviural'skai-raudtestancii om 7-kilometrižen sarakon «Čeläbinsk — Troick»-keskustaspäi lopstancijaks. Se radab vspäi 1963, ezilidnelektrojonused ajoiba vhesai 2015. «Čeläbinsk — Troick»-avtote om lidnan päivnouzmaižeks röunaks.

Letägino-žilo (151 rist. vl 2017) mülüb lidnümbrikho Suviural'skan ližaks. Lidnümbrikon pind — 110,57 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 37 877 ristitud, lidnümbrikon — 38 030 ristitud. Kaikiš suremb lidnan ristitišt oli 40..41 tuhad eläjid vll 1989−2001 (41 700 rist. vl 1992). Kaik 37 687 eläjad oli lidnümbrikos vl 2019.

Rahvahad (2010): [[venälaižed]] — 93,4%, [[ukrainalaižed]] — 2,1%, [[totarlaižed]] — 1,3%, toižed rahvahad — 3,2%.

Professionaližen opendusen aluzkund om Suviural'skan energetine tehnikum<ref>[http://www.yets.ru/ Suviural'skan energetižen tehnikuman sait (''yets.ru'').] {{ref-ru}}</ref> sen politehniženke alajagudenke, mugažo Čeläbinskan üläopendusen koumen aluzkundan filialad ratas lidnas.

Edeline lidnan pämez' om Aleksandr Lazarev (kül'mku 2015 — sügüz'ku 2020).

== Galerei ==
<gallery mode="packed" heights="125px">
Yuzhnouralsk adm.jpg|Lidnümbrikon administracijan sauvuz (2017)
Yu-city chiesa.jpg|Spasan Toižetamižen jumalanpert', vn 2008 nägu
Южноуральская ГРЭС.jpg|Suviural'skan GRES vl 2013
АИЗ.jpg|Suviural'skan armaturiž-izolätorine tegim vl 2013 ([[joksusenoigendamižpird|JOP:oiden]] täht)
ГБПОУ «Южноуральский Энергетический Техникум».jpg|Suviural'skan energetine tehnikum (2017)
</gallery>

== Homaičendad ==
<references />

== Irdkosketused ==
* [http://u-uralsk.ru/ Lidnümbrikon oficialine sait (''u-uralsk.ru'').] {{ref-ru}}
{{Commons|Category:Yuzhnouralsk}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
