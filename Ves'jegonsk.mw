{{Eländpunkt
 | Nimi = Ves'jegonsk<br />Весьегонск
 | Lidnanznam = Coat of Arms of Vesegonsk (Tver oblast).png
 | Flag = 
 | Lidnanznam text = Ves'jegonskan lidnanznam
 | Flag text = 
 | Valdkund = Venäma
 | Eläjiden lugu = 6,280
 | Voz' = 2017
 | Pind = 10.08
 | Fail = Vesyegonsk 2020-12 1.jpg
 | Pämez' = Vladimir Komarov<br />(2013—)
 | Telefonkod = +7-48264-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Ves'jegonsk''' ({{lang-ru|Весьегонск}}) om [[Venäma]]n lidn [[Tverin agj]]an pohjoižpäivnouzmas. Se om [[Ves'jegonskan rajon]]an lidnankund da administrativine keskuz.

== Istorii ==
Eländpunkt mainitase ezmäižen kerdan vl 1564 kuti ''Ves' Jogonskai-külä'' ({{lang-ru|село Весь Ёгонская}}). 16.-19. voz'sadoil rahvahidenkeskeižen torguindan znamasine keskuz, sai lidnan statusad vl 1776 nügüdläiženke nimenke (''Ves'jögonsk'' variantaks). 19. voz'sadan keskes [[Tihvinan vezisistem]]an olend tuli lophu, i vl 1885 vaiše 2629 ristitud elihe lidnas. Ves'jegonskan koume nelländest oli upotadud [[Ribinskan vezivaradim]]en täutmižen aigan (1941−1947), lidn om sirtud ülembile korktusile.

== Geografijan andmused ==
Lidn sijadase [[so]]khas tahondas, [[Ribinskan vezivaradim]]en [[Molog]]an lahten suvipäivlaskmaižel randal, seižub 108 m keskmäižel korktusel valdmeren pindan päl. Matkad [[Tver'|Tverihesai]] om 216 km suvipäivlaskmha orhal vai 247 km avtotedme. Lähembaine lidn om [[Ustüžn]] 52 km lodeheze orhal, järed lidn — [[Čerepovec]] 64 km pohjoižpäivnouzmha orhal vai 185 km avtotedme. [[Darvinan kel'dtaho]] sijadase 10 km päivnouzmha lidnaspäi.

Ves'jegonsk om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 7 329 ristitud, rajonan ristitišton viž ühesandest. Kaikiš suremb ristitišt oli 9 700 eläjad vl 1992. [[Ortodoksine hristanuskond|Ortodoksižen hristanuskondan]] koume pühäpertid om kaičenus lidnas.

Tegimišton sarakod oma mecan ümbriradmine (pumaterialiden varhapanend i pilitižmaterialad) da sömtegimišt (vintegim). [[Bežeck]]an tegimištoliž-ekonomižen kolledžan filial om professionaližen keskopendusen aluzkundaks.

Avtobusad oma kundaližeks transportaks lidnas, ned-žo ühtenzoittas Ustüžnanke, Tverinke i Moskvanke. ''Ves'jegonsk-raudtestancii'' om «[[Kiriši]] — [[Kaläzin]]»-linijan sarakon lopstancii vspäi 1919. Sezonine jogiport oleskeleb lidnas. Nevondkundaližen aigan olnu lendimpöud om tactud.

== Galerei ==
<gallery mode="packed" heights="125px">
Vesyegonsk 2020-12 1 2.jpg|Municipaližen ümbrikon administracijan sauvuz (2020)
Vesyegonsk, Trinity Church (30222571414).jpg|Ph. Stroican jumalanpert', vn 2016 nägu
Vesyegonsk distillery buildings (30222567574).jpg|Ves'jegonskan vintegim vl 2016
Ves2006 40.jpg|Ves'jegonsk-raudtestancii vl 2006
Vesyegonsk, passenger ship pier (30222566284).jpg|Jogivaldmad vl 2016
</gallery>

== Homaičendad ==
<references />

== Irdkosketused ==
* [http://www.vesegonsk.ru/city/administrativno_territorialnoe_ustroystvo/g_vesegonsk/ Ves'jegonsk-lidnankundan lehtpoled Ves'jegonskan rajonan oficialižel saital (''vesegonsk.ru'').] {{ref-ru}}
{{Commons|Category:Vesyegonsk}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Ves'jegonskan rajon|*]]
