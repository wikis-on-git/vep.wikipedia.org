{{Eländpunkt
 | Nimi = Kel'ce<br />Kielce
 | Lidnanznam = POL Kielce COA.svg
 | Flag = POL Kielce flag.svg
 | Lidnanznam text = Kel'cen lidnanznam
 | Flag text = Kel'cen flag
 | Valdkund = Pol'šanma
 | Eläjiden lugu = 193,415
 | Voz' = 2020
 | Pind = 109.45
 | Fail = Collage of views of Kielce.png
 | Pämez' = Bogdan Venta<br />(kül'mku 2018—,<br/>''Bogdan Wenta'')
 | Telefonkod = +48-41
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Dzielnice i osiedla Kielc.svg|thumb|left|250px|Lidnan shematine kart]]
'''Kel'ce''' ({{lang-pl|Kielce}} [ˈkʲɛlt͡sɛ], Venäman imperijas venän nimituz oli ''Kel'ci'') om lidn [[Pol'šanma]]n keskuzpalan suves. Se om [[Sventokšistan sodaveikund]]an pälidn, vozil 1919−1998 oli Kel'cen sodaveikundan keskuseks.

== Istorii ==
Eländpunkt oli olmas kel'tižiden heimoiden aigaspäi völ. Nügüdläižen eländpunktan aluz om pandud 12. voz'sadan augotišespäi, se sai lidnan oiktusid vl 1295. Löutihe kivendoiden varoid lidnanno 15. voz'sadal (raud, vas'k, tin), mugažo om mramoran i mouckiven löudmižsijid, i Kel'ce šingotihe metallurgijal voz'sadoiš läbi.

Kel'cen ižandusen nügüdläine päsarak om mašinansauvomine ([[pörutügi|pörutüged]], pnevmatik, likutimed, pompad, kalindtohused).

== Geografijan andmused ==
Lidn sijadase Sventokšistan mägiden pohjanno, seižub Silnic-jogen randoil ({{lang-pl|Silnica}} 17 km pitte), 260..408 metrad ü.m.t. korktusil. Matkad [[Varšav]]hasai om 170 km pohjoižhe.

Klimat om [[ven vö|ven]] kontinentaline. Voden keskmäine lämuz om +8,2 C°, kaikiš lujemb pakaine oleli −29 C°. Paneb sadegid 631 mm vodes, enamba kaiked semendkus-elokus (68..94 mm kus).

== Eläjad ==
Vl 2016 Kel'cen eläjiden lugu oli 197 724 ristitud. Kaikiš suremb lidnan ristitišt oli 215 tuhad eläjid vl 1991.

Lidnan openduzaluzkundoiden keskes päižed oma Kel'cen tehnologine universitet<ref>[http://tu.kielce.pl/ Kel'cen tehnologižen universitetan sait (''tu.kielce.pl'').] {{ref-pl}}</ref> ({{lang-pl|Politechnika Świętokrzyska}}, alusenpanend 1965, 7,3 tuhad üläopenikoid vl 2018), Sventokšistan akademii, Kommercijan üläškol, Ekonomikan i ohjandusen üläškol.

== Homaičendad ==
<references />

== Irdkosketused ==
* [http://um.kielce.pl/ Lidnan oficialine sait (''um.kielce.pl'').] {{ref-pl}} {{ref-en}}
{{Commons|Category:Kielce}}

{{Pol'šanman sodaveikundad}}

[[Kategorii:Pol'šanman lidnad‎]]
[[Kategorii:Eländpunktad kirjamišton mödhe]]
[[Kategorii:Sventokšistan sodaveikund|*]]
