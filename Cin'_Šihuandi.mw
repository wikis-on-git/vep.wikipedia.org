{{1000}}
[[Fail:Qinshihuang.jpg|thumb|right|225px|Cin' Šihuandi]]
[[Fail:始皇帝 (篆文).svg|thumb|right|75px|Ezmäižen imperatoran arvnimi (Cin'-aigan šrift)]]
'''Cin' Šihuandi''' ([[kitain kel'|kit.]] 秦始皇帝, [[pin'jin']] ''Qín Shǐ Huáng-dì'', sana sanaha: «Ezmäine Cin'-imperator»), todesine nimi om '''In Čžen''' ([[kitain kel'|kit.]] 嬴政, [[pin'jin']] ''Yíng Zhèng'') (v. 259 edel m.e., 7. uhoku, [[Han'dan']] — v. 210 edel m.e., 10. sügüz'ku, [[Päivnouzmaine Kitai]]) — [[Cin' (valdkund)|Cin'-valdkundan]] ohjastai (vspäi 246 edel m.e.). Hän om [[Toradajiden Valdkundoiden aig]]an lopunpanii. Vl. 221 edel m.e. hän pani ičeze üksintobmuden [[Südäikitai]]n kaikel mal. Se azj tegi händast ezmäižeks [[Kitai]]-valdkundan ohjastajaks istorijas. [[Cin' (dinastii)|Cin'-dinastii]], kudamban alusen Cin' Šihuandi pani, tahtoi valdoita Kitajal 10 tuhan ičeze sugupol'viden aigan, no oli heittud hänen surman jäl'ghe severziš voziš (vl. 206 edel m.e.).

Cin' Šihuandi oli sündnu [[Han'dan'|Han'danihe]] ([[Čžao (valdkund)|Čžao-valdkundan]] pälidn) da oli kolnu matkan aigan Päivnouzmaižen Kitain territorijas. Hänen valdištmen jäl'gnik — [[Cin' Er Šihuandi]]. Lapsed (poigad): In Fu Su, In Hu Hai. Cinin znamasine tond Kitain šingoteshe om siš, miše kaik jäl'ghižed Kitain valdkundad kävutiba hänen administrativiž-bürokratišt ohjanduzsistemad<ref>[http://www.britannica.com/EBchecked/topic/540412/ Shihuangdi (emperor of Qin dynasty): Emperor of China. //Encyclopædia Britannica Online.] {{ref-en}}</ref>.

''Cin' Šihuandi'' sana sanaha znamoičeb «Cin'(-dinastijan) imperator-alusenpanii». Ezmässai ''Huan''- («tobmudenpidai») da ''Di''- («imperator») tärtused kävutihe eriži toine toižespäi. Niiden ühtištuz lujeni uden ohjastajan üksintobmut. Mugoine arvnimi oli olnu vhesai 1912 — Kitain imperijoiden lophusai ([[Sin'hai (revolücii)|Sin'hai-revolücii]]).

== Aigaližed voded (Cin'-car'kundan van) (vv. 259 — 221 edel m.e.) ==
[[Fail:EN-WarringStatesAll260BCE.jpg|thumb|right|300px|Toradajad valdkundad vl. 260 edel m.e.]]

In Čžen oli sündnu [[Han'dan'|Han'danihe]] ([[Čžao (valdkund)|Čžao-valdkundan]] pälidn]]). Hänen aristokratine tat, [[Čžuansän (van)|Čžuansän-van]], ištui sigä plenas založnikaks. Inan Čženan mam, [[Čžao (emänd)|Čžao-emänd]], oli valatoitajad Čžaon sugud. Jäl'ghižen sodan augotišes Čžao-valdkundan ohjastai tahtoškanzi surmita Cinin založnikoid da heiden kanzoid, ka aristokratine augotižlibund abuti Čžao-emändale da hänen poigale päzda henghe. Siloi Inan Čženan mamale heimolaižed andoiba katuz pän päl, a Čžuansän-van andoi oton varjoičijoile da pageni Cinin voinvägiden sijadushe. Elokaz [[Lüi Buvei]]-torgovan andoi hänele rahoid sihe azjaha da andoi toivotuz sirta händast tobmuses ülähäpäi. Sodan lopindan jäl'ghe Čžao-emänd poiganke ajoi Cin'-valdkundha. Sigä čoma tulii aig varasti hänen poigad.

Lüin Buvein koverikahiden intrigoiden tagut, vanhan Čžaosän-vanan surman jäl'ghe da hänen An'go-jäl'gnikan lühüdan ohjastandan (koli koumandel päiväl vencastusen jäl'ghe) taguiči, Čžuansän-van sai tobmuden valdatusid. Hän ohjasti Cin'-valdkundal penemb, mi koume vot, sen jäl'ghe koli 35-voččes igäs. Muga 13-voz'ne In Čžen vl. 246 edel m.e. varastamata sai Cinin vanan valdištint.

Sil aigal Cin'-valdkund oli jo kaikiš vägevaks ičeze susedoiden keskes. Lüi Buvei — ministrišton ezimez' — arvosti tedomehid lujas. Hän kucui läz tuhad tedomehid kaikiš Kitain valdkundoišpäi olmha koštul. Ned veiba tedoridoid da kirjutiba kirjoid. Sid' kerazihe tetabad [[Lüin Buvein annalad|Lüiši čun'cü]]-enciklopedijad<ref>The Annals of Lü Buwei //Knoblock, John and Riegel, Jeffrey Trans. Stanford University Press, 2001. ISBN 978-0-8047-3354-0.</ref>

== Ohjanduz ühtenzoittud Kitajal (vv. 221 — 210 edel m.e.) ==
[[Fail:秦代行政區劃及疆域圖.jpg|thumb|right|300px|Cin'-imperijan administrativine jagand]]

== Kaumuz da [[terrakot]]asine armii ==
Kaumusen sauvomine zavodidas ani imperijan alusenpanendan jäl'ghe läz nügüd'aigašt [[Sian'|Sianid]]. [[Sima Cän'|Siman Cänin]] tundištusen mödhe, 700 tuhad radnikoid da mastarid oli vedatud sen mavzolejan sauvomha. Kaumusen irdaližen seinän ühthine piduz om 6 km.

== Fil'mad Ciniš Šihuandiš ==
* Vl. 2002 [[Čžan Imou]] fil'mzi «[[Vägimez' (fil'm, 2002)|Vägimez']]»-fil'm satusetoman rikojan polhe. Mugoižed rikojad tegiba äi imperatoran rikondnaprindoid hänen elos. Nece fil'mdand linni kaikiš kal'hembaks Kitain istorijas sil aigal.
* Vl. 2008 edestihe «[[Mumii: Drakoniden imperatoran kaumuz]]»-fil'm. [[Džet Li]] edesti Cinin Šihuandin-rol' neciš [[Gollivud]]an blokbasteras.

== Homaičendad ==
<references />

{{stub}}

[[Kategorii:Kitain imperatorad]]
[[Kategorii:Valdkundmehed]]
[[Kategorii:Personalijad kirjamišton mödhe]]
