{{1000}}
[[Fail:Regionalização da América do Sul.png|thumb|left|200px|Suviamerikan biogeografižed regionad:
Tropikad:
{{legend|aqua|[[Kariban meren region]]}}
{{legend|blue|[[Amazonii]]}}
{{legend|lime|[[Čako]]nvuitte}}
{{legend|purple|[[Paran (mägitazangišt)|Parananvuitte]]}}
[[Andad]]:
{{legend|yellow|[[Čili]]n keskuzline}}
{{legend|grey|[[Subantarktik]]}}
{{legend|fuchsia|[[Patagonii]]}}
{{legend|red|Tranzitine zon (Andad)}}]]
[[Fail:South America (orthographic projection).svg|thumb|200px|Suviamerikan sijaduz.]]
[[Fail:South America - Blue Marble orthographic.jpg|thumb|250px|Suvižamerikan fizine kart.]]
'''Suviamerik''' ([[ispanijan kel'|isp]].: ''América del Sur, Sudamérica, Suramérica'', [[portugalijan kel'|port]].: ''América do Sul'', [[guaranin kel'|guar]].: ''Ñembyamérika'', [[kečuan kel'|keč]].: ''Urin Awya Yala, Urin Amerika'') om [[kontinent]]. Se da [[Pohjoižamerik]] mülüdas Man kuivha [[Amerik]]-palaha. Sijadase suvižel, pohjoižel i päivlaskmaižel šurupoliškoil.

Pind lähižidenke penidenke saridenke — 17,84 millionad km². Eläjiden lugu — 410 mln (2015). 12 valdkundad da 3 rippujad territorijad sijadasoiš Suviamerikas, [[Brazilii]] om kaikiš suremb niiden keskes.

Kaikiš suremb sar' om [[Lämoima (sar')|Lämoima-sar']] (Isla-Grande), 48 tuh. km². Sarištod: [[Čilin sarišt]] (Patagonijan sarištod), [[Lämoima (sarišt)|Lämoima]], [[Mal'vinan sared]], [[Galapagos (sared)|Galapagos-sared]].

Tropižed klimatižed vöd oma kontinentan tobmal palal. Suviamerikan päivnouzmaižed randad lainištab [[Atlantine valdmeri]], pohjoižed — sen [[Kariban meri]], päivlaskmaižed randad — [[Tün' valdmeri]]. Paneb sadegid enamba kaiked kontinentišpäi. [[Panam]]an röun [[Kolumbii|Kolumbijanke]] lugetas röunaks Pohjoižamerikanke, Kariban meren sared mülüdas Pohjoižamerikha päiči Suviamerik-kontinentan šel'fas. [[Dreikan sal'm]] om kontinentan da [[Antarktid]]an keskes.

[[Amazonas]] sen [[Purus]]-, [[Madeir (jogi)|Madeir]]-, [[Žapur (jogi)|Žapur]]- da [[Riu-Negru]]-ližajogidenke, [[Paran (jogi)|Paran]] sen [[Riu-Grandi (Paranan ližajogi)|Riu-Grandi]]- da [[Paragvai (jogi)|Paragvai]]-ližajogidenke i [[La Plat (estuarii)|La Plat-estuarijanke]], [[San Fransisku]], [[Tokantins (jogi)|Tokantins]] [[Araguai|Araguajanke]], [[Orinoko]] i [[Urugvai (jogi)|Urugvai]] oma Suviamerikan da mail'man znamasižed joged. Järedad järved oma [[Titikak]], [[Marakaibo (järv)|Marakaibo]] da [[Patus (järv)|Patus]]. Kaikiš vägev ([[Iguasu (vezilanktendad)|Iguasu]]) da kaikiš korktemb ([[Anhel']]) vezilanktendad sijadasoiš Suviamerikas. Kaikiš korktemb čokkoim om [[Akonkagua]]-mägi (6961 m) Argentinan päivlaskmas. Kaikiš alahamb čokkoim om solakahan [[Laguna del' Karbon]]-järven kendäk (-105 m) Argentinan suves.

Kontinentan eläjid da sündnuzid nimitadas [[suviamerikalaižed|suviamerikalaižikš]]. Suviamerikan tobj pala mülüb [[Latinine Amerik|Latinižen Amerikan]] regionha.

{{Kontinentad}}
{{Suviamerik}}

{{stub}}
[[Kategorii:Suviamerik| ]]
