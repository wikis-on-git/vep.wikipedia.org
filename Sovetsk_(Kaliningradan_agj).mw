{{Eländpunkt
 | Nimi = Sovetsk<br />Советск
 | Lidnanznam = Coat of Arms of Sovetsk.svg
 | Flag = Flag of Sovetsk.png
 | Lidnanznam text = Sovetskan lidnanznam (Kaliningradan agj)
 | Flag text = Sovetskan flag (Kaliningradan agj)
 | Valdkund = Venäma
 | Eläjiden lugu = 40,486
 | Voz' = 2017
 | Pind = 43.75
 | Fail = Karalienės Luizos tiltas.jpg
 | Pämez' = Natal'ja Soroka<br />(kül'mku 2015—)
 | Telefonkod = +7-40161-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
{{Znamoičendad|Sovetsk}}
[[Fail:Sovetsk location map.svg|thumb|left|150px|Lidnan kart (2021)]]
'''Sovetsk''' ({{lang-ru|Советск}}, {{lang-de|Sowetsk}}, {{lang-lt|Tilžė / Sovetskas}}, {{lang-pl|Sowieck / Tylża}}; edel 1946. vot — ''Til'zit'', {{lang-de|Tilsit}}) om [[Venäma]]n lidn da lidnümbrik [[Kaliningradan agj]]an pohjoižpäivnouzmas. Se om agjan kahtenz' lidn eläjiden lugun mödhe.

== Istorii ==
Vll 1404−1410 [[Tevtonan orden]]an ricarid sauvoiba Noihauz-zamkad. Til'ze-külän aluz om pandud sen seiniden taga, nimitihe penen jogen mödhe (Nämunasan ližajogi). Vl 1511 Til'ze sai torgusen oiktust Saksalaižen ordenan Al'breht-gercogan käzišpäi. Vn 1552 2. päiväl kül'mkud hän-žo andoi Til'ze-eländpunktale lidnan oiktusid.

Vll 1709−1710 eläjiden koumandez koli mustmoraspäi, i protestantad-sirdanikad [[Zal'cburg]]aspäi elänzoitiba lidnas. Vn 1707 heinkus Til'zitan kožundkirjutez om allekirjutadud Venäman i Francijan, Prussijan i Francijan keskes. Vspäi 1808 nimitihe lidnad ''Til'zit:aks''. Vll 1863−1865 saudihe «[[Černähovsk|Insterburg]] — Til'zit»-raudted i Til'zitan päraudtestancijad. Vl 1891 toine raudte radaškanzi [[Kaliningrad|Königsberghasai]]. Vll 1904−1907 Luiza-kunigaznaižen sild ühtenzoiti Nämunasan randoid (Germanijan sodaväged poukahtiba keskustoid vn 1944 redukus, udessaudihe raudbetonaspäi vl 1965). [[Toine mail'man soda|Suren sodan]] aigan Rusked Armii anasti lidnad vn 1945 17. päiväl vilukud.

Vn 2012 kezaspäi valdkundröunan zonan leveduz om penetud 500 metrhasai pidust' Nämunasad. Sovetsk šingotase turizmal, sömtegimišton edheotandoil (järed kalategim, lihaproduktad, leib, kan'fetad, mineralvezi, alkogoližed jomad) i omblendfabrikoil.

== Geografijan andmused ==
Lidn sijadase [[Nämunas]]-jogen hural randal, 14 m ü.m.t. keskmäižel korktusel. [[Litvanma]]n röun da kontrol'punkt sijadasoiš Nämunasanno. Matkad [[Kaliningrad]]an keskushesai om 98 km suvipäivlaskmha orhal, 117 km avtotedme vai raudtedme. Lähembaižed lidnad oma [[Panämune]] (294 rist. vl 2011, Litvanma) jogen ani vastrandal 416 m sildadme, [[Neman (lidn)|Neman]] 7 km suvipäivnouzmha i [[Slavsk]] 7 km päivlaskmha.

Sovetsk om lidnümbrikon üks'jäine eländpunkt.

== Eläjad ==
Vl 1959 lidnan ristitišt oli 31 941 eläjad. Vn 2010 Venäman rahvahanlugemižen mödhe eläjiden lugu oli 41 705 ristitud. Kaikiš suremb lidnan ristitišt oli 59 105 eläjad vl 1939, Suren sodan jäl'ghe — 43 400 rist. vozil 1998 i 2005. [[Ortodoksine hristanuskond|Ortodoksižen hristanuskondan]] päjumalanpert' i kaks' jumalanpertid<ref>[http://sobory.ru/geo/locat/21392 Sovetskan pühäpertid ''sobory.ru''-saital.] {{ref-ru}}</ref>, [[katoline jumalankodikund|katoližen jumalankodikundan]] pühäpert' oma olmas lidnas.

Rahvahad (enamba 0,4% vl 2010, ozutadud rahvahudenke): [[venälaižed]] — 86,7%, [[ukrainalaižed]] — 3,5%, [[litvalaižed]] — 3,3%, [[vaugedvenälaižed]] — 2,7%, [[čiganalaižed]] — 0,7%, [[saksalaižed]] — 0,6%, [[armenijalaižed]] — 0,4%, [[totarlaižed]] — 0,4%, toižed rahvahad — 1,7%.

Professionaližen opendusen aluzkundad oma Sovetsk-lidnan Tehnologine kolledž<ref>[http://www.kotk39.ru/ Sovetsk-lidnan Tehnologižen kolledžan sait (''kotk39.ru'').] {{ref-ru}}</ref> i Sovetskan tehnikum-internat<ref>[http://sspt-internat.ru/ Sovetskan tehnikuman-internatan sait (''sspt-internat.ru'').] {{ref-ru}}</ref> (ristituiden röunatud voimusidenke täht).

== Galerei ==
<gallery mode="packed" heights="125px">
Советск - Театральная 1.jpg|Lidnümbrikon administracijan sauvuz (2016)
Собор трёх святителей и часовенка.jpg|Koumen ijerarhan päjumalanpert' i časoun' senno (ortodoksine hristanuskond), vn 2012 nägu
Улица Гагарина. Советск.jpg|«Baltijskaja linija»-omblendfabrik (''Baltine jono'') vl 2012
Тильзит-театр.jpg|Til'zit-Teatr (dramteatr, 2014)
Музей Советска.jpg|Lidnan muzei (2012)
</gallery>

== Homaičendad ==
<references />

== Irdkosketused ==
* [http://sovetsk.gov39.ru/ Lidnümbrikon tobmuden aluzkundoiden oficialine sait (''sovetsk.gov39.ru'').] {{ref-ru}}
* [http://gov39.ru/vlast/muni/sovetskiy-gorodskoy-okrug.php Sovetskan lidnümbrik Kaliningradan agjan ohjastusen ''gov39.ru''-saital.] {{ref-ru}}
{{Commons|Category:Sovetsk}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Kaliningradan agjan lidnümbrikod]]
