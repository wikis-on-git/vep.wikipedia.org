{{Personalii
| изображение = Tigran Sargsyan.jpg
| описание изображения = Tigran Sargsän vn 2011 kezakus
}}
'''Tigran Surenovič Sargsän (Sarkisän)''' ({{lang-hy|Տիգրան Սուրենի Սարգսյան}}; sünd. [[29. viluku]] [[1960]], [[Vanadzor|Kirovakan]], [[Armenii|Armenijan NST]], [[Nevondkundaline Ühtištuz|NSTÜ]]) om armenine ekonomist i valdkundan šingotai. Mez' radoi 12. [[Armenii|Armenijan]] päministran (9. sulaku 2008 — 3. sulaku 2014).

== Biografii ==
Profškolan lopindan jäl'ghe Sargsän tuli openumha Jerevanan rahvahanižandusen institutha, sen planiruindan da ekonomikan fakul'tetha vl 1978. Vll 1980−1983 tuleban aigan politikanmez' openui Leningradan finansiž-ekonomižes institutas, om sen pästnikan parahimidenke arvznamoidenke. Vl 1987 mez' lopi sen institutan aspiranturad, vahvišti ekonomižiden tedoiden kandidatan arvod «Regionaližen socialiž-ekonomižen šingotesen planiruind Armenijanke ozuteseks»-temanke.

Toižed opendused mäniba [[Amerikan Ühtenzoittud Valdkundad|AÜV:oiden]] Vašington-pälidnas: 1994. voz' — Rahvahidenkeskeine oiktusen institut, «Käskusensädai radmine»-palakund, i vll 1996−1997 openui [[Mail'man bank]]an Ekonomikan šingotesen institutas, sen «Effektivine ohjanduz bankoil»-palakundas.

Sargsän radoi nenil radnikusil ende: Armenijan Keskuzbankan ezimez' (1998−2008), Armenijan sur'oigenu AÜV:oiš (2014−2016), Evrazijan ekonomižen laudkundan Kollegijan ezimez' (2016−2020). Vspäi 2020 mez' radab Evrazijan šingotesen bankan ohjastusen varaezimeheks.

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Armenijan politikanmehed]]
[[Kategorii:Politikanmehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Vanadzorha]]
