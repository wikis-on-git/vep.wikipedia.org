{{Eländpunkt
 | Nimi = Volgograd<br />Волгоград
 | Lidnanznam = Coat of arms of Volgograd city.svg
 | Flag = Flag of Volgograd.svg
 | Lidnanznam text = Volgogradan lidnanznam
 | Flag text = Volgogradan flag
 | Valdkund = Venäma
 | Eläjiden lugu = 1,015,586
 | Voz' = 2017
 | Pind = 859.35
 | Fail = VLG collage.jpg
 | Pämez' = Andrei Kosolapov (2015—)
 | Telefonkod = +7-844-xxx-xx-xx
 | Avtokod = 34. 134
 | Aigvö = [[UTC]]+3 ([[MSK]]+0)
}}
[[Fail:Volgograd, Russia, city and vicinities, near natural colors, LandSat-5, 2010-06-21.jpg|thumb|left|250px|Lidnan da ezilidnoiden nägu Man kaimdajaspäi.]]
[[Fail:Municipality of Volgograd 001.JPG|thumb|left|250px|Lidnan Duman ištundoiden zal.]]
[[Fail:Парусная регата (5 – 6 сентября 2009г).jpg|thumb|right|250px|Purehvoibištelend.]]
'''Volgograd''' ({{lang-ru|Волгоград}} [vəlɡɐˈɡrat]) om [[Venäma]]n millionerlidn da lidnümbrik [[Volg]]-jogen oiktal randal. Se om [[Volgogradan agj]]an administrativine keskuz da kaikiš suremb lidn.

== Istorii ==
Nügüd'aigaižen eländpunktan aluz om pandud vl 1589 kuti ''lidnuz Caricin-sarel'' ({{lang-ru|крепость на острове Царицын}}). Eländpunkt sai lidnan statusad vl 1780 ''Caricin''-nimenke. Vozil 1925−1961 nimitihe lidnad ''Stalingrad:aks''. Vs 1936 tal'vkun 5. päiväspäi Stalingrad kätihe [[Volgogradan agj|Stalingradan agjan]] keskuseks. Vozil 1942 (17. heinku) — 1943 (2. uhoku) [[Stalingradan tora]] tegihe lidnas.

Vozil 1945−1958 Stalingrad oli alištunu [[VNFST|VNFST:n]] tobmudele oikti, kuti federativižen tazovaldkundan toižed-ki sured lidnad. Vn 1961 10. päiväl kül'mkud udesnimitihe lidnad nügüdläižikš.

== Geografijan andmused ==
Kaik lidn om 60 km pitte, seižub [[Volgan gidroelektrostancii|Volgan GES:an]] padoseinän al. Lidnan tobj pala sijadase pidust' Volg-joged 0..156 metrad korktusil valdmeren pindan päl, [[Volgaveren ülüz|Volgaveren ülüdel]]. Lidnan keskuz da randaline pala om alemba valdmeren tazopindad, -13..0 m korktusil, [[Kaspijanveren alangišt]]on augpalas. Matkad [[Moskv]]hasai om 964 km lodeheze. Lähembaižed järedad lidnad oma [[Volžskii]] (pohjoižpäivnouzmaižes röunas Volgogradanke) i [[Kamišin]] 198 km pohjoižhe.

Lidn om lidnümbrikon üks'jäine eländpunkt. Volgograd jagase 8 territorialižhe rajonha vspäi 1975. Rajonad oma administracijoita (pohjoižespäi suvhe): Traktortegimen, Rusttan Oktäbrin, Keskuzrajon, Dzeržinskijan, Vorošilovan, Nevondkundaline, Kirovan, Rusttan Armijan rajonad.

== Eläjad ==
Vl 1901 eläjiden lugu oli 70 tuhad ristituid. Vn 2010 Venäman rahvahanlugemižen mödhe eläjiden lugu oli 1 021 215 ristitud (kaikiš suremb ristitišt).

== Transport ==
Lidn om järed avtotesol'm. Om koume irdad-avtoted pidust' kaikes lidnas. [[Volgan-Donan vezite]]n agj om lidnan suves. Jogitransport om šingotadud lidnas da sen ümbrištos. Keskuzline päraudtestancii om passažoroiden täht, suvine päraudtestancii om jügujonusiden täht.

Avtobusad, trolleibusad, tramvaid, kiruhtramvaid (vspäi 1984, 1 jono, 22 stancijad, 17 km raudted), taksid da lidnelektrojonused (vspäi 1959, 5 jonod, 38 stancijad, läz 100 km raudted) oma kundaližeks transportaks lidnas. Rahvahidenkeskeine civiline ''Volgograd (Gumrak)''-lendimport (''VOG / ВГГ'') sijadase 15 km lodeheze lidnan keskusespäi, Dzeržinskijan rajonas. Sišpäi tehtas sezonreisid [[Uzbekistan]]an da [[Kazahstan]]an lidnoihe, čarterreisid [[Stambul]]ha da [[Salonikid|Salonikihe]], om äi reisid Venämadme.

== Irdkosketused ==
* [http://www.volgsovet.ru/ Volgograd-lidnan Duman oficialine sait (''volgsovet.ru'').] {{ref-ru}}
* [http://www.volgadmin.ru/ Volgograd-lidnan administracijan oficialine sait (''volgadmin.ru'').] {{ref-ru}}
{{Commons|Volgograd}}

{{Volgogradan agjan lidnad}}
{{Venälaižen Federacijan subjektoiden pälidnad}}

[[Kategorii:Volgograd| ]]
[[Kategorii:Volgogradan agjan lidnad|*]]
[[Kategorii:Volgogradan agjan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agj|*]]
