{{Venälaižen Federacijan subjekt
|Nimi           = Nencan avtonomine ümbrik
|Venälaine nimi = Ненецкий автономный округ <small>(ven.)</small><br />Ненэцие автономной ӈокрук <small>(nenc.)</small>
|Flag           = [[Fail:Flag of Nenets Autonomous District.svg|150px|Nencan avtonomižen ümbrikon flag]]
|FSCoA          = [[Fail:Coat of arms of Nenets Autonomous Okrug.svg|110px|Nencan avtonomižen ümbrikon znam]]
|FlagLnk        = Nencan avtonomižen ümbrikon flag
|CoALnk         = Nencan avtonomižen ümbrikon znam
|FSMap          = [[Fail:Map of Russia - Nenets Autonomous Okrug.svg|300px]]
|FSCtrWhat      = Pälidn
|FSCtrNm        = [[Nar'jan Mar]]
|AreaRnk        = 20
|TotArea        = 176810
|WaterPrcnt     = 5.66
|PopRnk         = 85
|Eläjiden lugu  = 43,997
|PopCtDate      = 2018
|PopDens        = 0.25
|GDPRnk         = 65
|GDP            = 255.5
|GDPCtDate      = 2016
|GDP(PPP)       = 5821.6
|FedDistrNm     = Lodehline
|EcRegNm        = Pohjoine
|OfLangs        = [[venäkel']], [[nencan kel']]
|HeadTtl        = Gubernator - Administracijan pämez'
|HeadNm         = [[Cibul'skii Aleksandr|Aleksandr Cibul'skii]]<br />''(velgusentäutai)''
|LegislTtl      = Ümbrikon Ezitajiden Suiman ezimez'
|LegislNm       = [[Mändin Anatolii|Anatolii Mändin]]
|FSAnthem       = ''[[Nencan avtonomižen ümbrikon gimn|Nencan ümbrik, pajatam sindai!]]''
|Domain         = 
|CadNo          = 83
|MSK            = [[UTC]]+3 ([[MSK]]+0)
}}
'''Nencan avtonomine ümbrik''' ({{lang-ru|Ненецкий автономный округ}}, {{lang-yrk|Ненэцие автономной ӈокрук}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Lodehline federaline ümbrik|Lodehližhe federaližhe ümbrikho]]. Mugažo ümbrik om [[Arhangel'skan agj]]an palaks administrativižešti.

Ümbrikon pälidn da üks'jäine lidn om [[Nar'jan Mar]].

== Keled ==
Valdkundkel' om [[venäkel']].

[[Nencan kel']] kävutase oficialižeks [[nencalaižed|nencalaižiden]] elämižsijiš [[venäkel'|venäkelen]] kartte<ref>[http://docs.cntd.ru/document/453373316 О ненецком языке на территории Ненецкого автономного округа. Закон НАО от 18 марта 2013 года N 4-ОЗ (NAÜ:n №4-OZ-käskuz nencan keles Nencan avtonomižen ümbrikon territorijal. 18. keväz'ku 2013). — ''Docs.cntd.ru''.] {{ref-ru}}</ref>.

== Istorii ==
Nencan avtonomine ümbrik om olmas vs 1929 heinkun 15. päiväspäi.

Ümbrikon Päkäskuz<ref>[http://constitution.garant.ru/region/ustav_nenetsk/ Nencan avtonomižen ümbrikon Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1995 11. päiväl sügüz'kud Ümbrikon Ezitajiden Suiman deputatoil da om väges äiluguižidenke vajehtusidenke.

== Geografijan andmused ==
[[Fail:Relief Map of Nenets Autonomous Okrug.png|thumb|left|250px|Nencan avtonomižen ümbrikon reljefan kart.]]
Ümbrikol om röunoid Tümenin agjan [[Jamalan Nenciden avtonomine ümbrik|Jamalan Nenciden avtonomiženke ümbrikonke]] pohjoižpäivnouzmas, [[Komin Tazovaldkund]]anke päivnouzmas da suves, jättud [[Arhangel'skan agj]]anke suvipäivlaskmas da meredme pohjoižes. Ümbrikon randad lainištadas [[Jävaldmeri|Jävaldmeren]] mered: [[Vauged meri]] päivlaskmas, [[Barencan meri|Barencan]] da sen [[Pečoran meri|Pečoran]] mered pohjoižes, [[Karan meri]] pohjoižpäivnouzmas. Neniden meriden lähižed pened sared mülüdas ümbrikho.

Pind om 176 810 km², sidä kesken omaluižed pedroid paimendamha ottas koume nelländest, [[so]]d — 6,2%, [[mec]] — 4,8%. [[Arktine tundr]] otab territorijan tobjad palad. [[Igähine roug]] putub. Znamasižed joged oma [[Pečor (jogi)|Pečor]] (sen alajoksmuz da avar suhišt) ičeze ližajogidenke, [[Pöš]], [[Heibidä Pedar]], [[Korotaih]], [[Kar (jogi)|Karanjogi]].

Klimat om [[subarktine vö|subarktine]]. Heinkun keskmäine lämuz om +6 C° ümbrikon pohjoižes da +16 C° suves. Vilukun lämuz om −3 C° pohjoižes da −22 C° suvipäivnouzmas. Tal'v vedase 220..240 päiväd. Paneb sadegid 400 mm vodes mererandištol da 700 mm kontinentan südäimes.

Londuseližed varad oma [[kivivoi]], [[londuseline gaz]], [[kivihil']], [[turbaz]], metallad ([[vas'k]], [[nikel']], [[marganc]], [[kuld]], [[molibden]]), [[almaz]]ad, [[kala]], [[vezi|reskvezi]].

== Tobmuz ==
[[Fail:Администрация НАО.jpg|thumb|right|250px|Ümbrikon Ezitajiden Suiman ištundoiden sija, gubernatoran da Administracijan pert' [[Nar'jan Mar]]as.]]
Ümbrikon pämez' nimitase gubernatoraks vai Administracijan pämeheks, nene tärtused oma kohtaižed znamoičendal vs 2010 kül'mkuspäi. [[Cibul'skii Aleksandr|Aleksandr Cibul'skii]] radab gubernatoran velgusentäutajaks vs 2017 sügüz'kun 28. päiväspäi. Ümbrikon parlament änestab gubernatorad videks vodeks (vs 2014 tal'vkuspäi), enamba kaht strokud jäl'geten ei sa. Gubernator märičeb Administracijan strukturad da paneb sen valdkundmehid radnikusile. Ezmäine varagubernator da kahesa muite varagubernatorad oma hänele abhu.

Ümbrikon üks'kodine parlament om Ezitajiden Suim. Kaik rahvaz valičeb sen 19 ezitajad nelläks vodeks. [[Mändin Anatolii|Anatolii Mändin]] radab Ezitajiden Suiman ezimeheks vs 2014 redukun 8. päiväspäi.

Radonoigendai tobmuz om Nencan avtonomižen ümbrikon Administracii. Ümbrikon departamentad, ohjandused, valdkundaližed inspekcijad da üks' komitet alištudas Administracijale.

Ezitajiden Suiman ühtnijoiden järgenduseližed valičendad oliba vn 2014 14. päiväl sügüz'kud (6. kucund). Kaik rahvaz oli valičenu gubernatorad sil-žo päiväl, [[Košin Igor'|edeline gubernator]] sai vägestust ezmäižel tural (76,70%).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 42 090 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' ristit kümnespäi om lidnalaine.

Üks'jäine lidn om ümbrikos ([[Nar'jan Mar]]), 1 lidnanvuitte žilo da 42 küläd. Vl 2010 kaik om 4 eländpunktad enamba mi 1 tuh. eläjanke.

Rahvahad (enamba 0,4% vl 2010): [[venälaižed]] — 63,3%, [[nencalaižed]] — 17,8%, [[komilaižed]] — 8,6%, [[ukrainalaižed]] — 2,3%, [[vaugedvenälaižed]] — 0,7%, [[totarlaižed]] — 0,5%, [[azerbaidžanlaižed]] — 0,4%, toižed rahvahad — 2,1%, rahvahuden ozutandata — 4,3%.

== Homaičendad ==
<references />

== Irdkosketused ==
* [http://www.adm-nao.ru/ Nencan avtonomižen ümbrikon tombuden aluzkundoiden (gubernatoran da Administracijan) oficialine portal (''adm-nao.ru'').] {{ref-ru}}
* [http://www.sdnao.ru/ Nencan avtonomižen ümbrikon Ezitajiden Suiman oficialine sait (''sdnao.ru'').] {{ref-ru}} {{ref-en}}

{{Venälaižen Federacijan subjektad}}

[[Kategorii:Nencan avtonomine ümbrik| ]]
[[Kategorii:Arhangel'skan agj]]
