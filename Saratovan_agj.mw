{{Venälaižen Federacijan subjekt
|Nimi           = Saratovan agj
|Venälaine nimi = Саратовская область
|Flag           = [[Fail:Flag of Saratov Oblast.png|150px|Saratovan agjan flag]]
|FSCoA          = [[Fail:Coat of Arms of Saratov oblast.svg|110px|Saratovan agjan znam]]
|FlagLnk        = Saratovan agjan flag
|CoALnk         = Saratovan agjan znam
|FSMap          = [[Fail:Map of Russia - Saratov Oblast.svg|300px]]
|FSCtrWhat      = Pälidn
|FSCtrNm        = [[Saratov]]
|AreaRnk        = 32
|TotArea        = 101240
|WaterPrcnt     = 2.05
|PopRnk         = 20
|Eläjiden lugu  = 2,493,024
|PopCtDate      = 2015
|PopDens        = 24.62
|GDP            = 
|GDPCtDate      =
|GDP(PPP)       = 
|FedDistrNm     = Volgaveren
|EcRegNm        = Volganrandaline
|OfLangs        = [[venäkel']]
|HeadTtl        = Gubernator
|HeadNm         = [[Radajev Valerii|Valerii Radajev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Kapkajev Vladimir|Vladimir Kapkajev]]
|FSAnthem       = 
|Domain         = 
|CadNo          = 64, 164
|MSK            = [[UTC]]+3 ([[MSK]]+0)
}}
'''Saratovan agj''' ([[venäkel'|ven]].: ''Саратовская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Saratov]].

== Keled ==
Valdkundkel' om üks'jäine — [[venäkel']].

== Istorii ==
Saratovan agj om olmas vl 1936 tal'vkun 5. päivälpäi.

Saratovan agjan Päkäskuz<ref>[http://constitution.garant.ru/region/ustav_sarat/ Saratovan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2005 semendkun 24. päiväl Agjan Duman ezitajil, om allekirjutadud gubernatoral sil-žo vodel kezakun 2. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1995 sulakun 5. päiväl.

== Geografijan andmused ==
[[Fail:Relief Map of Saratov Oblast.png|thumb|left|250px|Saratovan agjan reljefan kart.]]
Agjal om röunoid [[Samaran agj|Samaran agjanke]] pohjoižpäivnouzmas, [[Orenburgan agj]]anke päivnouzmas, [[Kazahstan]]anke suvipäivnouzmas (sen [[Päivlaskmaiž-Kazahstanan agj]]anke), [[Volgogradan agj]]anke suves, [[Voronežan agj|Voronežan]] da [[Tambovan agj|Tambovan]] agjoidenke päivlaskmas, [[Penzan agj|Penzan]] da [[Ul'janovskan agj|Ul'janovskan]] agjoidenke pohjoižes. Saratovan agj om mererandatoi.

Pind om 101 240 km². [[Step'|Stepid]] da [[mustma]] ottas territorijan tobjad palad. Agjan päivlaskmpolen joged jokstas [[Don]]ha, niišpäi [[Hopr]] da [[Medvedic (Donan ližajogi)|Medvedic]] oma znamasižed. Agjan suvipäivnouzmpol'žed [[Sur' Uzen']]- da [[Pen' Uzen' (jogi)|Pen' Uzen']]-joged kadodas Kazahstanan letkihe. Kaikiš pit'kemb jogi om [[Volg]], sen znamasižed ližajoged oma [[Sur' Irgiz]] da [[Terešk]]. Volgan hura rand nimitase ''Volgantagaižeks''. Kaikiš järedambad vezištod oma [[Saratovan vezivaradim|Saratovan]] da [[Volgogradan vezivaradim|Volgogradan]] vezivaradimed.

Reljef om tazo tobjimalaz. [[Volgaveren ülüz]] läbitab agjan kesked suvespäi pohjoižhe pidust' Volgan oiktad randad.

Klimat om [[ven vö|ven]] kontinentaline. Keza om läm' +20...+22°C keskmäižen lämudenke. Vilukun da uhokun kesklämuz om -8°C, pakaižed oleldas -30 Cel'sijan gradushasai. Paneb sadegid 500 mm vodes, kevädel penemba (30...35 mm kus).

Londuseližed varad oma [[kivivoi]], [[londuseline gaz]], [[palab šoidkivi]], [[sauvondmaterialad]] ([[mouckivi]], [[savi|saved]], [[lete|letked]], [[mergel']]), [[fosfor|fosforitad]], [[kaliisol]], [[mahuz|mustma]].

== Tobmuz ==
[[Fail:Панно на Областной Думе-Саратов.JPG|thumb|right|250px|Agjan Ohjastusen pert' [[Saratov]]as.]]
Agjan pämez' nimitase gubernatoraks. [[Radajev Valerii|Valerii Radajev]] radab gubernatoran vs 2012 sulakun 5. päiväspäi, Agjan Dum pani händast radsijha [[Medvedev Dmitrii|Venäman prezidentan]] taričendan mödhe. Hänen valdatusiden strok om viž vot. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Varagubernator, nell' Ohjastusen varaezimest da Gubernatoran Apparat oma hänele abhu.

Saratovan agjan üks'kodine parlament om Agjan Dum. Kaik rahvaz valičeb sen 45 ezitajad videks vodeks. [[Kapkajev Vladimir|Vladimir Kapkajev]] radab Agjan Duman ezimeheks vs 2012 redukun 24. päiväspäi.

Radonoigendai tobmuz om Saratovan agjan Ohjastuz. Agjan ministrused, komitetad, ohjandused da valdkundaližed inspekcijad alištudas Ohjastusele.

Järgvaličendad Agjan Dumha oliba vl 2012 redukun 14. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 2 521 892 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte koumanz' ristit nelläspäi om lidnalaine.

Agjas om [[Saratovan agjan lidnad|kahesatoštkümne lidnad]] da 26 lidnanvuittušt žilod. Toižed sured lidnad (enamba 100 tuh. ristitud, surembaspäi penembha) oma [[Engel's (lidn)|Engel's]] da [[Balakovo]]. Vl 2015 kaik om 20 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (85,3%), [[kazahlaižed]] (3,0%), [[totarlaižed]] (2,1%), [[ukrainalaižed]] (1,7%), [[armenijalaižed]] (1,0%), [[azerbaidžanlaižed]] (0,6%), [[čuvašalaižed]] (0,5%), [[mordvinalaižed]] (0,4%), toižed — 2,8%, rahvahuden ozutandata — 2,6%.

== Homaičendad ==
<references />

== Irdkosketused ==
* [http://www.saratov.gov.ru/ Saratovan agjan gubernatoran da Ohjastusen oficialine portal.] {{ref-ru}}
* [http://www.srd.ru/ Saratovan agjan Duman oficialine sait.] {{ref-ru}}

{{Saratovan agjan lidnad}}
{{Venälaižen Federacijan subjektad}}

[[Kategorii:Saratovan agj| ]]
