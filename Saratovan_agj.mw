{{Venälaižen Federacijan subjekt
|Nimi           = Saratovan agj
|Venälaine nimi = Саратовская область
|Flag           = [[Fail:Flag of Saratov Oblast.svg|150px|Saratovan agjan flag]]
|FSCoA          = [[Fail:Coat of Arms of Saratov oblast.svg|110px|Saratovan agjan znam]]
|FlagLnk        = Saratovan agjan flag
|CoALnk         = Saratovan agjan znam
|FSMap          = [[Fail:Map of Russia - Saratov Oblast.svg|300px]]
|FSCtrWhat      = Pälidn
|FSCtrNm        = [[Saratov]]
|AreaRnk        = 32
|TotArea        = 101240
|WaterPrcnt     = 3.54
|PopRnk         = 20
|Eläjiden lugu  = 2,462,950
|PopCtDate      = 2018
|PopDens        = 24.33
|GDPRnk         = 28
|GDP            = 655,1
|GDPCtDate      = 2016
|GDP(PPP)       = 263,8
|FedDistrNm     = Volgaveren
|EcRegNm        = Volganrandaline
|OfLangs        = [[venäkel']]
|HeadTtl        = Gubernator
|HeadNm         = [[Radajev Valerii|Valerii Radajev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Kuz'min Ivan|Ivan Kuz'min]]
|FSAnthem       = 
|Domain         = 
|CadNo          = 64, 164
|MSK            = [[UTC]]+4 ([[MSK]]+1)
}}
'''Saratovan agj''' ({{lang-ru|Саратовская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Saratov]].

== Keled ==
Valdkundkel' om üks'jäine — [[venäkel']].

== Istorii ==
Saratovan agj om olmas vs 1936 tal'vkun 5. päiväspäi.

Saratovan agjan Päkäskuz<ref>[http://constitution.garant.ru/region/ustav_sarat/ Saratovan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2005 24. päiväl semendkud Agjan Duman ezitajil, om allekirjutadud gubernatoral sen-žo voden 2. päiväl kezakud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1995 5. päiväl sulakud.

== Geografijan andmused ==
[[Fail:Relief Map of Saratov Oblast.png|thumb|left|250px|Saratovan agjan reljefan kart.]]
Agjal om röunoid [[Samaran agj|Samaran agjanke]] pohjoižpäivnouzmas, [[Orenburgan agj]]anke päivnouzmas, [[Kazahstan]]anke suvipäivnouzmas (sen [[Päivlaskmaiž-Kazahstanan agj]]anke), [[Volgogradan agj]]anke suves, [[Voronežan agj|Voronežan]] da [[Tambovan agj|Tambovan]] agjoidenke päivlaskmas, [[Penzan agj|Penzan]] da [[Ul'janovskan agj|Ul'janovskan]] agjoidenke pohjoižes. Saratovan agj om mererandatoi.

Pind om 101 240 km². [[Step'|Stepid]] da [[mustma]] ottas territorijan tobjad palad. Agjan päivlaskmpolen joged jokstas [[Don]]ha, niišpäi [[Hopr]] da [[Medvedic (Donan ližajogi)|Medvedic]] oma znamasižed. Agjan suvipäivnouzmpol'žed [[Sur' Uzen']]- da [[Pen' Uzen' (jogi)|Pen' Uzen']]-joged kadodas Kazahstanan letkihe. Kaikiš pidemb jogi om [[Volg]], sen znamasižed ližajoged oma [[Sur' Irgiz]] da [[Terešk]]. Volgan hura rand nimitase ''Volgantagaižeks''. Kaikiš järedambad vezištod oma [[Saratovan vezivaradim|Saratovan]] i [[Volgogradan vezivaradim|Volgogradan]] vezivaradimed.

Agjan päivnouzman reljef om tazo. Päivlaskmaižen reljef om kukhikaz da vanoikaz. [[Volgaveren ülüz]] läbitab agjan kesked suvespäi pohjoižhe pidust' Volgan oiktad randad. Kaikiš korktemb čokkoim om [[Hvalinskan mäged|Hvalinskan mägiden]] nimetoi kukkaz agjan pohjoižes (369 m).

Klimat om [[ven vö|ven]] kontinentaline, kontinentaližuz ližadab päivlaskmaspäi päivnouzmha. Keza om läm' +20..+22 C° keskmäiženke lämudenke. Vilukun da uhokun keskmäine lämuz om −8 C°, pakaižed oleldas −30 Cel'sijan gradushasai. Paneb sadegid 250 mm vodes agjan suvipäivnouzmas da 550..580 mm vodes agjan päivlaskmas. Kevädel oleleb sadegid kaikiš penemba.

Londuseližed varad oma [[kivivoi]], [[londuseline gaz]], [[palab šoidkivi]], [[sauvondmaterialad]] ([[mouckivi]], [[savi|saved]], [[lete|letked]], [[mergel']]), [[fosfor|fosforitad]], [[kaliisol]], [[mahuz|mustma]].

== Tobmuz ==
[[Fail:Панно на Областной Думе-Саратов.JPG|thumb|right|250px|Agjan Ohjastusen pert' [[Saratov]]as.]]
Agjan pämez' nimitase gubernatoraks. [[Radajev Valerii|Valerii Radajev]] radab gubernatoran vs 2012 sulakun 5. päiväspäi, Agjan Dum pani händast radsijha eziauguižešti [[Medvedev Dmitrii|Venäman prezidentan]] taričendan mödhe. Hänen valdatusiden strok om viž vot. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Varagubernator, nell' Ohjastusen varaezimest da Gubernatoran Apparat oma hänele abhu.

Saratovan agjan üks'kodine parlament om Agjan Dum. Kaik rahvaz valičeb sen 45 ezitajad videks vodeks. [[Kuz'min Ivan|Ivan Kuz'min]] radab Agjan Duman ezimeheks vs 2017 sügüz'kun 26. päiväspäi.

Radonoigendai tobmuz om Saratovan agjan Ohjastuz. Agjan ministrused, komitetad, ohjandused da valdkundaližed inspekcijad alištudas Ohjastusele.

Agjan Duman ühtnijoiden järgenduseližed valičendad oliba vn 2017 10. päiväl sügüz'kud (6. kucund). Valitihe gubernatorad sil-žo päiväl, [[Radajev Valerii|nügüdläine gubernator]] sai vägestust ezmäižes turas 74,63% änid rezul'tatanke da radab kahtenden strokun jäl'geten.

== Eläjad ==
Vn 2010 Venäman rahvahanlugemižen mödhe eläjiden lugu oli 2 521 892 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte koumanz' ristit nelläspäi om lidnalaine.

Kaik om [[Saratovan agjan lidnad|kahesatoštkümne lidnad]] agjas da 26 lidnanvuittušt žilod. Toižed järedad lidnad (enamba 100 tuh. ristituid, surembaspäi penembha) oma [[Engel's (lidn)|Engel's]] da [[Balakovo]]. Vl 2017 kaik om 20 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 85,3%, [[kazahlaižed]] — 3,0%, [[totarlaižed]] — 2,1%, [[ukrainalaižed]] — 1,7%, [[armenijalaižed]] — 1,0%, [[azerbaidžanlaižed]] — 0,6%, [[čuvašalaižed]] — 0,5%, [[mordvinalaižed]] — 0,4%, toižed rahvahad — 2,8%, rahvahuden ozutandata — 2,6%.

== Homaičendad ==
<references />

== Irdkosketused ==
* [http://www.saratov.gov.ru/ Saratovan agjan gubernatoran da Ohjastusen oficialine portal (''saratov.gov.ru'').] {{ref-ru}}
* [http://www.srd.ru/ Saratovan agjan Duman oficialine sait (''srd.ru'').] {{ref-ru}}

{{Saratovan agjan lidnad}}
{{Venälaižen Federacijan subjektad}}

[[Kategorii:Saratovan agj| ]]
