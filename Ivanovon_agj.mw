{{Venälaižen Federacijan subjekt
|Nimi           = Ivanovon agj
|Venälaine nimi = Ивановская область
|Flag           = [[Fail:Flag of Ivanovo Oblast.svg|150px|Ivanovon agjan flag]]
|FSCoA          = [[Fail:Coat of Arms of Ivanovo Oblast.svg|110px|Ivanovon agjan znam]]
|FlagLnk        = Ivanovon agjan flag
|CoALnk         = Ivanovon agjan znam
|FSMap          = [[Fail:Map of Russia - Ivanovo Oblast.svg|300px]]
|FSCtrWhat      = Pälidn
|FSCtrNm        = [[Ivanovo]]
|AreaRnk        = 74
|TotArea        = 21437
|WaterPrcnt     = 3.03
|PopRnk         = 52
|Eläjiden lugu  = 1,014,646
|PopCtDate      = 2018
|PopDens        = 47.33
|GDPRnk         = 69
|GDP            = 179,6
|GDPCtDate      = 2016
|GDP(PPP)       = 175,0
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Voskresenskii Stanislav|Stanislav Voskresenskii]] ''(velgusentäutai)''
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Smirnov Viktor|Viktor Smirnov]]
|FSAnthem       = 
|Domain         = 
|CadNo          = 37
|MSK            = [[UTC]]+3 ([[MSK]]+0)
}}
'''Ivanovon agj''' ({{lang-ru|Ивановская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Ivanovo]]. Agjan ristitišton läz kaht videndest eläb siš.

== Keled ==
Valdkundkel' om üks'jäine — [[venäkel']].

== Istorii ==
Ivanovon agj om olmas vs 1936 keväz'kun 11. päiväspäi.

Ivanovon agjan Päkäskuz<ref>[http://constitution.garant.ru/region/ustav_ivanov/ Ivanovon agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2009 29. päiväl vilukud Agjan Duman ezitajil, om allekirjutadud gubernatoral sen-žo voden 18. päiväl uhokud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1996 8. päiväl semendkud.

== Geografijan andmused ==
[[Fail:Relief Map of Ivanovo Oblast.jpg|thumb|left|250px|Ivanovon agjan reljefan kart.]]
Agj röunatab [[Alalidnan agj]]anke päivnouzmas, [[Vladimiran agj]]anke suves, [[Jaroslavlin agj]]anke lodehes, [[Kostroman agj]]anke pohjoižes. Ivanovon agj om mererandatoi.

Pind om 21 437 km², sidä kesken mec otab 10 375 km² (vl 2005). Znamasižed joged oma [[Volg]] da [[Kläz'm]] sen huridenke ližajogidenke ([[Nerl' (Kläz'man ližajogi)|Nerl']], [[Uvod']], [[Tez (jogi)|Tez]] da [[Luh (jogi)|Luh]]). Kaikiš suremb ratud vezišt om [[Gor'kijan vezivaradim]].

Reljef om alangoikaz da vanoikaz. Kaikiš korktemb čokkoim om kukkazsel'gan nimetoi taho Volgan hural randal (196 m) agjan pohjoižes. Kaikiš madalamb čokkoim om [[Kläz'm]]-jogen kendäk suves (75 m).

Klimat om [[ven vö|ven]] kontinentaline. Heinkun keskmäine lämuz om +18 C°, vilukun lämuz om −8 C°. Paneb sadegid 650 mm vodes, sidä kesken kezal — 213 mm.

Londuseližed varad oma [[turbaz]], [[fosfor|fosforitad]], [[sauvondmaterialad]] ([[savi|saved]], [[lete|letked]], [[mouckivi]]), [[mec]], [[vezi|reskvezi]].

== Tobmuz ==
Agjan pämez' nimitase gubernatoraks. [[Voskresenskii Stanislav|Stanislav Voskresenskii]] tegeb gubernatoran velgusidme vs 2017 redukun 10. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Ühesa Ohjastusen varaezimest oma hänele abhu.

Ivanovon agjan üks'kodine parlament om Agjan Dum. Kaik rahvaz valičeb sen 24 ezitajad videks vodeks. [[Smirnov Viktor|Viktor Smirnov]] radab Agjan Duman ezimeheks vs 2013 sügüz'kun 14. päiväspäi.

Radonoigendai tobmuz om Ivanovon agjan Ohjastuz. Agjan departamentad, komitetad da radnikoičendad alištudas Ohjastusele.

Vn 2014 14. päiväl sügüz'kud valitihe edelišt gubernatorad, [[Kon'kov Pavel|Pavel Kon'kov]] sai vägestust ezmäižel tural 80,32% änid satusenke. Agjan Duman ühtnijoiden järgenduseližed valičendad oliba vn 2013 8. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 1 061 651 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kahesanz' eläi kümnespäi om lidnalaine.

Kaik om [[Ivanovon agjan lidnad|seičemetoštkümne lidnad]] agjas da 14 lidnanvuittušt žilod. Toižed järedad lidnad (enamba 50 tuh. eläjidenke, surembaspäi penembha) oma [[Kinešm]] da [[Šui]]. Vl 2017 kaik om 11 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 90,6%, [[ukrainalaižed]] — 0,7%, [[totarlaižed]] — 0,6%, [[armenijalaižed]] — 0,4%, toižed rahvahad — 2,5%, rahvahuden ozutandata — 5,2%.

== Homaičendad ==
<references />

== Irdkosketused ==
* [http://www.ivanovoobl.ru/ Ivanovon agjan gubernatoran da Ohjastusen oficialine portal (''ivanovoobl.ru'').] {{ref-ru}}
* [http://www.ivoblduma.ru/ Ivanovon agjan Duman oficialine sait (''ivoblduma.ru'').] {{ref-ru}}
* [http://www.ivanovoweb.ru/mywiki/ Ivanovon agjan internet-enciklopedii (''ivanovoweb.ru'').] {{ref-ru}}

{{Ivanovon agjan lidnad}}
{{Venälaižen Federacijan subjektad}}

[[Kategorii:Ivanovon agj| ]]
