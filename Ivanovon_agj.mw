{{Venälaižen Federacijan subjekt
|Nimi           = Ivanovon agj
|Venälaine nimi = Ивановская область
|Flag           = [[Fail:Flag of Ivanovo Oblast.svg|150px|Ivanovon agjan flag]]
|FSCoA          = [[Fail:Coat of Arms of Ivanovo Oblast.svg|110px|Ivanovon agjan znam]]
|FlagLnk        = Ivanovon agjan flag
|CoALnk         = Ivanovon agjan znam
|FSMap          = [[Fail:Map of Russia - Ivanovo Oblast.svg|300px]]
|FSCtrWhat      = Pälidn
|FSCtrNm        = [[Ivanovo]]
|AreaRnk        = 73
|TotArea        = 21437
|WaterPrcnt     = 2.01
|PopRnk         = 50
|Eläjiden lugu  = 1,036,909
|PopCtDate      = 2015
|PopDens        = 48.37
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Kon'kov Pavel|Pavel Kon'kov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Smirnov Viktor|Viktor Smirnov]]
|FSAnthem       = 
|Domain         = 
|CadNo          = 37
|MSK            = [[UTC]]+3 ([[MSK]]+0)
}}
'''Ivanovon agj''' ([[venäkel'|ven]].: ''Ивановская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Ivanovo]]. Agjan ristitišton läz 40% eläb siš.

== Keled ==
Valdkundkel' om üks'jäine — [[venäkel']].

== Istorii ==
Ivanovon agj om olmas vl 1936 keväz'kun 11. päivälpäi.

Ivanovon agjan Päkäskuz<ref>[http://constitution.garant.ru/region/ustav_ivanov/ Ivanovon agjan Päkäskusen tekst (constitution.garant.ru).] {{ref-ru}}</ref> om vahvištadud vl 2009 vilukun 29. päiväl Agjan Duman ezitajil, om allekirjutadud gubernatoral sil-žo vodel uhokun 18. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1996 semendkun 8. päiväl.

== Geografijan andmused ==
[[Fail:Relief Map of Ivanovo Oblast.jpg|thumb|left|250px|Ivanovon agjan reljefan kart.]]
Agj röunatab [[Alalidnan agj]]anke päivnouzmas, [[Vladimiran agj]]anke suves, [[Jaroslavlin agj]]anke lodehes, [[Kostroman agj]]anke pohjoižes. Ivanovon agj om mererandatoi.

Pind om 21 437 km², sidä kesken mec otab 10 375 km² (vl 2005). Surembaižed joged oma [[Volg]] da [[Kläz'm]] sen huriden ližajogidenke ([[Nerl' (Kläz'man ližajogi)|Nerl']], [[Uvod']], [[Tez (jogi)|Tez]] da [[Luh (jogi)|Luh]]). Surembaine ratud vezišt om [[Gor'kijan vezivaradim]].

Reljef om alangoikaz da vanoikaz. Korktembaine čokkoim om kukkazsel'gan nimetoi taho Volgan hural randal (196 m) agjan pohjoižes. Madalambaine čokkoim om [[Kläz'm]]-jogen kendäk suves (75 m).

Klimat om [[ven vö|ven]] kontinentaline. Heinkun keskmäine lämuz om +18°C, vilukun kesklämuz om -8°C. Paneb sadegid 650 mm vodes, sidä kesken kezal — 213 mm.

Londuseližed varad oma [[turbaz]], [[fosfor|fosforitad]], [[sauvondmaterialad]] ([[savi]], [[lete]], [[mouckivi]]), [[mec]], [[reskvezi]].

== Tobmuz ==
Agjan pämez' nimitase gubernatoraks. [[Kon'kov Pavel|Pavel Kon'kov]] radab gubernatoran vs 2013 redukun 16. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Ühesa Ohjastusen varaezimest oma hänele abhu.

Ivanovon agjan üks'kodine parlament om Agjan Dum. Kaik rahvaz valičeb sen 24 ezitajad videks vodeks. [[Smirnov Viktor|Viktor Smirnov]] radab Agjan Duman ezimeheks vs 2013 sügüz'kun 14. päiväspäi.

Radonoigendai tobmuz om Ivanovon agjan Ohjastuz. Agjan departamentad, komitetad da radnikoičendad alištudas Ohjastusele.

Vl 2014 sügüz'kun 14. päiväl gubernatorad valitihe, [[Kon'kov Pavel|nügüdläine gubernator]] sai vägestust ezmäižel tural 80,32% änid satusenke. Järgvaličendad Agjan Dumha oliba vl 2013 sügüz'kun 8. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 061 651 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte kahesanz' eläi kümnespäi om lidnalaine.

Agjas om [[Ivanovon agjan lidnad|seičemetoštkümne lidnad]] da 14 lidnanvuittušt žilod. Toižed sured lidnad (enamba 50 tuh. eläjidenke, surembaspäi penembha) oma [[Kinešm]] da [[Šuj]]. Vl 2015 kaik om 11 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (90,6%), [[ukrainalaižed]] (0,7%), [[totarlaižed]] (0,6%), [[armenijalaižed]] (0,4%), toižed — 2,5%, rahvahuden ozutandata — 5,2%.

== Homaičendad ==
<references />

== Irdkosketused ==
* [http://www.ivanovoobl.ru/ Ivanovon agjan gubernatoran da Ohjastusen oficialine portal.] {{ref-ru}}
* [http://www.ivoblduma.ru/ Ivanovon agjan Duman oficialine sait.] {{ref-ru}}
* [http://www.ivanovoweb.ru/mywiki/ Ivanovon agjan internet-enciklopedii.] {{ref-ru}}

{{Ivanovon agjan lidnad}}
{{Venälaižen Federacijan subjektad}}

[[Kategorii:Ivanovon agj| ]]
