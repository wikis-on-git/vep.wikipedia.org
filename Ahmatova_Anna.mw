{{10000}}{{A10000}}
{{Personalii
| изображение = Kuzma petrov-vodkin, ritratto di anna akhmatova, 1922.JPG
| описание изображения = Anna Ahmatovan portret ''(pirdi Kuz'ma Petrov-Vodkin, 1922)''
}}
'''Anna Andrejevna Ahmatova (Gorenko)''' ({{lang-ru|Анна Андреевна Ахматова (Горенко)}}; sünd. [[23. kezaku]] [[1889]], [[Odess]], [[Ukrain]], [[Venäman imperii]] — kol. [[5. keväz'ku]] [[1966]], [[Domodedovo (lidn)|Domodedovo]], [[Moskvan agj]], [[Venäman NFST]], [[Nevondkundaline Ühtištuz|NSTÜ]]) oli tetab venämalaine i nevondkundaline runokirjutai, kirjutai, literaturarvostelii da kändai. Aigaline sädamine sättub literaturan [[akmeizm]]-likundale, mohemba oli [[modernizm]]an ezitajan.

== Sädamine ==
Ezmäižed runod oma publikoitud aiglehtesihe vl 1911. Akmeizman runokogodused oma «Eht» ({{lang-ru|Вечер}}, 1912) i «Čotkad» (''Чётки'', 1914). Ahmatovan sädamižen pirdad oma olendan moraližiden alusiden arvostuz, mujandan psihologijan tarkoiged el'genduz, rahvahan 20. voz'sadan tragedijoiden meletamine. Navedi runokelen klassižen stilin.

Avtobiografine «Rekviem»-poem (1935−1940; om pästtud Münhenha vl 1963, NSTÜ:he vl 1987) om üks' ezmäižiš runosädusišpäi 1930-nziden voziden repressijoiden polhe. «Poem pähengeta» (''Поэма без героя'', 1940−1962, om pästtud NSTÜ:he läz täuzin vl 1976) kuvastab runokirjutajan nügüd'aigan kacegid Hobedaižes aigaspäi Toižhe mail'man sodahasai. Ahmatova jäti kirjutusid [[Aleksandr Puškin]]an i [[Mihail Lermontov]]an sädamižes, mainitesid nügüd'aigaižiš kirjutajiš.

Zavotten vspäi 1922 Anna Ahmatovan kirjad alištuiba cenzurale. Vll 1925−1939 i 1946−1955 Ahmatovan runoišt ei olend pästtud ani. Ezmäine znamasine nevondkundaline runokogoduz om pästtud Leningradha vl 1976.

== Kanz ==
Naine oli lähtnu mehele koume kerdad. Üks'jäine [[Lev Gumilöv]]-poig ezmäižes naimiželospäi.

== Homaičendad ==
<references/>

{{Commons|Anna Akhmatova}}

{{stub}}
[[Kategorii:NSTÜ:n runokirjutajad]]
[[Kategorii:Venäman runokirjutajad]]
[[Kategorii:NSTÜ:n kirjutajad]]
[[Kategorii:Venäman kirjutajad]]
[[Kategorii:Literaturarvostelijad]]
[[Kategorii:Kändajad]]
[[Kategorii:Kirjutajad kirjamišton mödhe]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Odessha]]
[[Kategorii:Kolnuded Moskvan agjas]]
