{{Taxobox
 | name         = Babarm
 | image file   = Raspberries (Rubus Idaeus).jpg
 | image title  = Järgeline babarm (''Rubus idaeus'')
 | image descr  = Järgeline babarm (''Rubus idaeus'')
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Rozänikoižed]] (''Rosales'')
 | familia      = [[Rozanvuiččed]] (''Rosaceae'')
 | subfamilia   = [[Rozananvuiččed]] (''Rosoideae'')
 | genus        = '''Rubus'''
 | latin        = Rubus idaeus [[L.]]
 | wikispecies  = Rubus idaeus
 | commons      = Category:Rubus idaeus
 | itis         = 24947
 | ncbi         = 32247
 | range map    = 
}}
'''Järgeline babarm''' ({{kel’+la|''Rubus idaeus''}}) om [[pol'penzhišt]], sen varded nimitadas babarmheinikš. Ku babarmheinid om äi, ka pagištas, miše nece om babarmik (babarmišt, babarmkišt, babarmžom). Mecbabarmos om enamba ližad, mi sadbabarmospäi, sikš miše ištmižsija niken ei valiči. Mecbabarm ajase paloile, jogiden randoil.

== Areal (Leviganduz) ==
Eziauguine ''Rubus idaeus''-erikon areal om [[Evrazii|Evrazijan]] pohjoižmecad. Nügüd'aigan necen erikon sadbabarmod kazvatadas [[Pohjoižamerik]]as-ki.

== Ümbrikirjutand ==
[[Fail:Rubus_idaeus_-_Köhler–s_Medizinal-Pflanzen-124.jpg|thumb|left|300px|Babarmon ümbrikirjutand.]]
Järgeline babarm om lehtesenlähtendaine pol'penzhišt äivoččen ujelijan [[jurišk]]onke. Jurišpäi seižujad kaks'voččed [[seikh]]ed kazdas 1,5 — 2,5 m korktusel. Ned anttas satust vaiše kahtendel vodel, a sid' kuivehtudas, no niile vajehtuseks kazdas uded seikhed juriškospäi.

Änikod oma vauktad, 1 sm diametran, keratud ripsuikš. Babarm änikoičeb kezakus - heinkus. [[Plod]] om ühtištadud semnikahad murud, rusttan mujun (om olmas vauhpakuine babarmon alaerik, mugažo [[ježevik]]al-ki).

== Himine mülünd ==
Plodud mülüdas [[saharad]] (4,5-11,5%), [[pektinad]] da [[vauktušed]], [[A (vitamin)|A-]], [[B (vitamin)|B-]] da [[C (vitamin)|C-]]vitaminad. Semniden südäimes om 22%hesai void<ref>Вехов В.Н. и др. Культурные растения СССР /Отв. ред. Т.А. Работнов. — М.: Мысль, 1978. — Lp. 144.</ref>.

== Kazvatuz ==
Om äi babarmon sortuid. Remontantižen babarmon satuz om üks'voččil seikhil, satusen voz'aig tegese pit'kemb.

Vanhid seikhid heittas ičeze aigal. Lahkoil röunatadas juriden kazvandad. Heinid purskutadas [[bordon segoituz|bordon segoitusel]] borcuimha [[Maižandusen travijad|travijoidenke]].

== Kävutand ==
=== Sömhä ===
Babarmon ploduišpäi keittas [[varenj]], tehtas [[džem]], puzertas [[südäivezi]], valadas [[marmelad]]an jäloihe, mugažo sättas [[vin]], [[nastoik]], [[likör]].

Babarmonke tehtas [[kolobad]], [[vahlid]], [[marjpudr]] (muss).

Lehtesed kävutadas čajun vajehtuseks.

=== Zelläks ===
Vaiše mecbabarm mäneb zelläks.

Tehtas čajud kuiviš ploduišpäi da jodas kuti hibjanahjonvastaine zell' [[kül'mehtuz|kül'mehtusen]] aigan, mugažo kuti profilaktine higonajai zell' muite<ref>Лекарственные свойства сельскохозяйственных растений /Под ред. Борисова М.И. — Мн.: Ураджай, 1974. — Lp. 236.</ref>.

== Galerei ==
<center>
<gallery>
Fail:Rubus idaeus Oulu, Finland 09.06.2013.jpg|Babarmon änikod da lehtesed<br />(Oulu, Suomenma)
Fail:Woodlot NW of Kornilovo - raspberries - DSCF5595.JPG|Babarm umbikoidenke
Fail:Raspberries05.jpg|Rusttan babarmon plodud<br />([[latinan kel'|latin.]] ''Fructus Rubi idaei'')
Fail:Golden yellow raspberries, 2009.jpg|Vauhpakuine babarm
Fail:Panna Cotta with fresh berries (detail).jpg|Babarmdesert
</gallery>
</center>

== Homaičendad ==
<references />

== Irdkosketused ==
* [http://protect.gost.ru/document.aspx?control=7&id=179886 ГОСТ Р 54691-2011. Малина и ежевика свежие. Технические условия (Verez babarm da ježevik. Tehnižed arvoimižed)] {{ref-ru}}

[[Kategorii:Kazmused kirjamišton mödhe]]
[[Kategorii:Marjad]]
[[Kategorii:Rozanvuiččed]]
[[Kategorii:Sömkazmused]]
[[Kategorii:Mezikazmused]]
[[Kategorii:Maižanduzkul'turad]]
