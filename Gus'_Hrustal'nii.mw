{{Eländpunkt
 | Nimi = Gus' Hrustal'nii<br />Гусь-Хрустальный
 | Lidnanznam = Coat of Arms of Gus-Khrustalny (Vladimir oblast).png
 | Flag = Flag of Gus-Khrustalny (Vladimirskaya oblast).svg
 | Lidnanznam text = Gus' Hrustal'nijan lidnanznam
 | Flag text = Gus' Hrustal'nijan flag
 | Valdkund = Venäma
 | Eläjiden lugu = 55,421
 | Voz' = 2017
 | Pind = 43
 | Fail = Georgivky sobor 1.jpg
 | Pämez' = Aleksei Sokolov (2017—)
 | Telefonkod = +7-49241-xx-xxx
 | Avtokod = 33
 | Aigvö = [[UTC]]+3 (MSK+0)
}}
'''Gus' Hrustal'nii''' ({{lang-ru|Гусь-Хрустальный}} «hrustaline hanh'», edel 1926 vot — '''Gus' ''' i '''Gus'-Mal'cevskii''') om [[Venäma]]n lidn da lidnümbrik [[Vladimiran agj]]an suves. Se om [[Gus' Hrustal'nijan rajon]]an administrativižeks keskuseks, no ei mülü rajonha.

== Istorii ==
[[Fail:Gus-Hrustalnyj.-Osobnyak-Malcova.jpg|thumb|left|250px|Mal'cov-torgovanoiden erižpert'.]]
Eländpunktan aluz om pandud vl 1756 kuti ''Gus'-žilo'' sauvomha stöklantegint Mal'covad-torgovanoiden pätandan mödhe, sirdihe kaikid stöklantegimid Moskvan gubernijaspäi ohjastusen käskön mödhe [[mec]]an mairhen tagut. Om nimitadud Gus'-jogen mödhe ([[Okanjogi|Okan]] hura ližajogi). Vl 1931 radnikžilo sai lidnan statusad.

== Geografijan andmused ==
Lidn sijadase [[Meščoran alangišt]]os, 125 m keskmäižel korktusel valdmeren pindan päl. Lidnan vezivaradim om olmas Gus'-jogel vspäi 1756, sen pind om 0,86 km². Matkad [[Vladimir (lidn)|Vladimirhasai]] om 51 km pohjoižhe.

Lidnanvuitte Gusevskii-žilo (2768 rist. vl 2017) da pen' Panfilovo-žilo (108 rist. vl 2017) mülüdas lidnümbrikho Gus' Hrustal'nijan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 60 784 ristitud, lidnümbrikon — 64 050 ristitud. Kaikiš suremb lidnan ristitišt oli vozil 1986—1996, 75..76 tuhad eläjid (vl 1989 — 76 360 rist.). [[Ortodoksine hristanuskond|Ortodoksižen hristanuskondan]] hengeline škol i ph. Varvaran pühäpert'-časoun' oma lidnas.

== Ižanduz da transport ==
Ižandusen päsarakod oma mašiništonsauvomine (veimiden armaturan «Gusar»-tegim), stöklantegimišt ([[hrustal']], [[stökolkuid]]), sauvondmaterialiden pästand ([[stökol]], [[savič]]), sömtegimišt (maidtegim, leibän edheotand). Professionaližen opendusen aluzkundad oma stöklan kolledž, tehnologine kolledž, Vladimiran universitetan i Vladimiran ekonomikan da oiktusen tehnikuman filialad.

Avtobusad, maršruttaksid da taksid oma kundaližtransportaks lidnas. ''Gus'-Hrustal'nii-raudtestancii'' om olmas vspäi 1899 Vladimir — Tum-žilo ([[Räzanin agj]]) raudtel, ezilidnjonused ajadas Vladimirhasai. Toižen [[Moskv]] — [[Murom]] raudten Nečajevskai-stancii sijadase 14 km suvhe lidnaspäi, voib sadas taksil sihesai.

== Irdkosketused ==
* [http://www.gusadmin.ru/ Lidnan tobmuden aluzkundoiden oficialine sait (''gusadmin.ru'').] {{ref-ru}}
{{Commons|Category:Gus-Khrustalny}}

{{Vladimiran agjan lidnad}}

[[Kategorii:Gus' Hrustal'nii| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Vladimiran agjan lidnümbrikod]]
[[Kategorii:Gus' Hrustal'nijan rajon|*]]
