{{10000}}{{A10000}}
[[Fail:Platinum crystals.jpg|thumb|left|200px|Platinan kristallad]]
{{Himine element|78|Platin|Pt|195,084|Metall|2|8|18|32|17|1|0|}}
[[Fail:3 Rubl 1834.JPG|thumb|200px|Venäman imperijan platinaine monet, 1834]]
'''Platin''' (''Pt'' — ''platinum'' latinan kelel) om 78nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kümnendes gruppas (vanhtunuden klassifikacijan mödhe — kahesanden gruppan laptalagruppas), tabluden kudendes periodas.

Element om lujas harv londuses, pala Man kores — 0,005 grammad tonnas. Voib löuta sidä paksus joudjas olendas. Platin om lujas tetab hüväsuguine metall.

== Avaidusen istorii da nimi ==
[[Andad|Andiden]] civilizacijad saiba elementad amussai. Ispanijalaine Antonio de Ul'joa-matkadai toi ičesündujad platinad Evropha ezmäižen kerdan [[Suviamerik]]aspäi vl 1735. Vl 1750 britanine Uil'jam Braunrigg-lekar' ozuti platinad himižeks elementaks [[Londonan kunigazkund]]as da tegi metallan ezmäšt tedolišt ümbrikirjutandad.

Platinan nimi om anttud sen tagut, miše nece metall lujas koskub [[hobed]]ha (ispanijan kelel ''plata'').

== Fizižed ičendad ==
Platin om jüžmak pehmed hobedaižvauged [[metall|päličmänendmetall]].

Atommass — 195,084. Ninevuz (normaližiš arvoimižiš) — 21,45 g/sm³. Suladandlämuz — 2041,4 K (1768,3 C°). Kehundlämuz — 4098 K (3825 C°).

Kaik om 6 londuselišt izotopad, viž oma stabiližed: <sup>190</sup>Pt (0,012%, radioaktivine vähän, T<sub>½</sub>=6.5&times;10<sup>11</sup> vot), <sup>192</sup>Pt (0,782%), <sup>194</sup>Pt (32,864%), <sup>195</sup>Pt (33,775%), <sup>196</sup>Pt (25,211%), <sup>198</sup>Pt (7,356%). Sen ližaks, om tetab 31 ratud izotopad, niiden pol'čihodamižen pord om päivän lühüdamb tobjimalaz, <sup>193</sup>Pt — 50 vot.

== Himžed ičendad ==
Platin om lujas inertine himižešti, inertižuz poleneb lämbituses. Muigotandmärad: +6..−3, sidä kesken +2 i +4 tobjimalaz.

== Kävutand ==
Platin om juvelirine metall; kävutadas sidä tehnikas da medicinas tobjimalaz. Se om hüvä katalizator mugažo. Ezmäine otand kävutamižhe rahoikš tegihe Venäman imperijas, löihe rahuzid vll 1828−1845. Torguidas platinad Nju Jorkan (''PPLT''-indeks) i Londonan (''PHPT''-indeks) biržil. Lödas kapitalanpanmižen monetoid.

Pälöudmižsijad oma [[Suviafrikan Tazovaldkund|SAT:as]] (satusen koume nelländest), [[Venäma]]s ([[Noril'sk]] i Habarovskan rand), [[Amerikan Ühtenzoittud Valdkundad|AÜV:oiš]], [[Zimbabve]]s da [[Kitai]]š, ned kogotas varoiden ühesa kümnendest. Sadas platinan 150..200 tonnad vodes kaikes mail'mas.

== Irdkosketused ==
* [http://www.webelements.com/webelements/elements/text/Pt/key.html Platin ''Webelements.com''-saital.] {{ref-en}}
* [http://n-t.ru/ri/ps/pb078.htm Kirjutuz platinas Himižiden elementoiden populärižes ''n-t.ru''-kirjištos.] {{ref-ru}}
{{Commons|Platinum}}

{{Periodine tablut}}

[[Kategorii:Himižed elementad kirjamišton mödhe]]
