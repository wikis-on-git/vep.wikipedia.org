[[Fail:Platinum crystals.jpg|thumb|left|250px|Platinan kristallad.]]
{{Himine element|78|Platin|Pt|195,084|Metall|2|8|18|32|17|1|0|}}
[[Fail:3 Rubl 1834.JPG|thumb|200px|Venälaine monet platinaspäi, 1834.]]
'''Platin''' (''Pt'') om 78nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesanden gruppan laptalagruppas, tabluden kudendes periodas. Platin om lujas harv londuses, sidä voi paksus löuta joudjas olendas. Se om jüged pehmed hobedaižvauged [[metall|päličmänendmetall]]. Platin om lujas tetab hüväsuguine metall.

== Istorii ==
Ičesündujad platinad toi Evropha [[Suviamerik]]aspäi ezmäižen kerdan vl 1748 ispanijalaine matkai A. de Ul'joa. Vl 1835 italijalaine himik D. Skaliger ozuti, miše platin om himine element.

== Nimen sündund ==
Platinan nimi om anttud sikš, miše nece metall lujas koskub [[hobed]]ha (ispanijan kelel ''plata'').

== Löudmižsijad ==
Platinan pälöudmižsijad oma [[Amerikan Ühtenzoittud Valdkundad|AÜV:oiš]], [[Suviafrikan Tazovaldkund|SAT:as]], [[Venäma]]s, [[Zimbabve]]s da [[Kitai]]š.

== Ičendad da kävutand ==
Platin om lujas inertine himižešti.

Atommass — 195,084. Ninevuz (normaližiš arvoimižiš) — 21,45 g/sm³. Suladandlämuz — 2041 K. Kehundlämuz — 4098 K.

Platin om juvelirine metall; sidä kävutadas tobjimalaz tehnikas da medicinas. Se om mugažo hüvä katalizator.

[[Kategorii:Himižed elementad kirjamišton mödhe]]
