{{A10000}}
{{Taxobox
 | name         = Umbezjur'
 | image title  = Umbezjur'
 | image file   = Typha latifolia norway.jpg
 | image descr  = [[Levedlehtesine umbezjur']] (''Typha latifolia'') [[Oslo]]s, Norvegii
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Üksidülehtesižed]] (''Monocotyledoneae'')
 | ordo         = [[Tähkänikoižed]] (''Poales'')
 | familia      = [[Umbezjurižed]] (''Typhaceae'')
 | genus        = '''Umbezjur''''
 | latin        = {{btname|Týpha |[[Linnei Karl|L.]] (1753)}}
 | wikispecies  = Typha
 | commons      = Category:Typha
 | itis         = 42324
 | ncbi         = 4732
 | range map    =
}}
'''Umbezjur' ''' ({{lang-la|Typha}}) om äivoččiden kazmusiden heim. Mülütadas [[Umbezjurižed]]-sugukundha. Heim kogoneb läz 30 erikospäi (sidä kesken 19 kazdas [[Venäma]]n evropižes palas), tetas niiden seičeme gibridad mugažo.

== Leviganduz ==
Kazmusen erikod oma levitadud [[Pohjoine mapolišk|Pohjoižes mapoliškos]], sen venon i tropižen vöiden [[so]]khiš tahondoiš. Umbezjuren erased erikod oma introduciruidud [[Avstralii|Avstralijha]] i [[Uz' Zelandii|Udhe Zelandijha]].

Umbezjured navettäs muiktoid, sodunuzid, no väghižid mahusid, erasti solačun polhe, hüvänke pidatuzmäranke. Kazmused sätas avaroid žomid vegetativižel äikerdoičendal. Žom harvneb aigan mändes. Vezoiden kaikiš suremb lugu šingotase vezištos 60..90 sm süvütte, sen ühtes kazmuz om seižui veden tazopindan vajehtusid vaste.

== Ümbrikirjutand ==
Korged kazmuz, oleleb 2 m kortte. Lehtesed oma pit'kad kaks'rivižed, ned oma lentanvuiččed oiktanke röunanke. Seikh lopiše tähkusenvuiččel änikusel kezakus. Änikusen üläpala om sätud burol mužikänikoil-pölükil, koričma alapala om sanktemb i kogoneb naižänikoišpäi-petkloišpäi. Küps plod om höunhenvuitte, semned lanktas maha tullein puhuil.

== Kävutand ==
Levedlehtesižen i kaidlehtesižen umbezjuren jurištod mülütadas [[trahmal]]an läz 15% i [[vauktuš]]en 2%. Tegihe [[jauh]]od niišpäi 30 tuhad vozid tagaz völ, aigemba mi tähkkul'turoišpäi. Jauhtas da pašttas jurid Kavkazan regionas. Tehtas [[kofe]]n vajehtint. Voib keitta norid änikoičijoid vezoid, niiden magu om [[asparagus]]an pojav, mugažo voib marinuida niid i söda salataks.

Ottas zelläks umbezjuren jurištod, lehtesid, änikoid i tähkusid.

== Valitud erikod ==
* ''Typha angustifolia'' — [[Kaidlehtesine umbezjur']], heimon tipine erik
* ''Typha caspica'' — Kaspijan umbezjur'
* ''Typha latifolia'' — [[Levedlehtesine umbezjur']]
* ''Typha laxmannii'' — Laksmannan umbezjur'
* ''Typha minima'' — Madal umbezjur'
* ''Typha orientalis'' — Päivnouzmaine umbezjur'
* ''Typha przewalskii'' — Prževal'skijan umbezjur'

== Kacu mugažo ==
* [[Rogohein]]

== Homaičendad ==
<references />

[[Kategorii:Umbezjurižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Sokazmused]]
[[Kategorii:Sömkazmused]]
[[Kategorii:Zell'kazmused]]
