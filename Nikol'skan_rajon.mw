{{Rajon
| Nimi          = Nikol'skan rajon<br />Никольский район
| Znam          = Coat of Arms of Nikolsk (Vologda oblast).png
| Flag          = Flag of Nikolsk rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Nikol'sk
| Eläjiden lugu = 20,571
| Year          = 2015
| Pind          = 7,476.71
| Map           = Vologda-Oblast-Nikolsk.png
| Map width     = 
}}
'''Nikol'skan rajon''' ([[venäkel'|ven.]]: ''Никольский район'') om [[rajon]] [[Vologdan agj]]as.

Administrativine keskuz om [[Nikol'sk]]-lidn.

== Istorii ==
Rajonan aluz om pandud vn 1924 elokus [[Pohjoižen Dvinan gubernii|Pohjoižen Dvinan gubernijha]]. Sil aigal rajonan pind oli 8863 nellikkilometrad, ristitišt — 59317 eläjad. Vs 1929 heinkun 15. päiväspäi rajon mülüi [[Pohjoine rand|Pohjoižen randan]] [[Pohjoižen Dvinan ümbrik]]ho. Vl 1930 heinkun 30. päiväl heitihe ümbrikod, i vodhe 1936 tal'vkun 5. päivhäsai rajon mülüi Pohjoižhe randha kuti administrativine ühtnik. Vozil 1936-1937 oli [[Pohjoine agj|Pohjoižen agjan]] palaks. Vs 1937 sügüz'kun 23. päiväspäi rajon mülüb Vologdan agjaha. Rajon om olmas nügüdläižiš röunoiš vspäi 2004.

== Geografijan andmused ==
Nikol'skan rajon sijadase agjan suvipäivnouzmas. Pind — 7 476 nellikkilometrad. [[Mec]]ad ottas territorijan 86% (6448 km²). Koivikod habikoidenke oma enambuses, kavag'mec otab koumandest (kuz', pedai).

Om röunoid 7 Venäman rajonanke:
* päivnouzmas [[Kostroman agj]]an [[Vohman rajon]]anke;
* suvipäivnouzmas [[Kostroman agj]]an [[Pavinon rajon]]anke;
* suves [[Kostroman agj]]an [[Piščugan rajon|Piščugan]] da [[Mežan rajon|Mežan]] rajonidenke;
* suvipäivlaskmas [[Kostroman agj]]an [[Kologrivan rajon]]anke;
* päivlaskmas [[Vologdan agj]]an [[Babuškinan rajon]]anke;
* pohjoižes da pohjoižpäivnouzmas [[Vologdan agj]]an [[Kičmengan rajon]]anke.

Reljef om kukhikaz tobjimalaz, pened sod oma sijidme. [[Pohjoižed Uvalad]]-ülüden päivlaskmaine pala otab rajonan territorijad läz täuzin. Znamasine jogi om [[Jug (jogi)|Jug]] sen huran [[Šaržen'g]]-ližajogenke, mülüdas [[Pohjoine Dvin|Pohjoižen Dvinan]] ([[Jävaldmeri|Jävaldmeren]]) basseinha. Rajonan päivlaskmas [[Unž]]-jogi ližajodidenke mülüb [[Volg]]an ([[Kaspijan meri|Kaspijan meren]]) basseinha. Penid da surid jogid om läz seičemed sadad. Om vähä penid järvid (1 km² penemba pindal). [[So]]d oma 1% territorijad.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[dolomit]], [[mec]], [[vezi|reskvezi]].

Vs 2015 kezakun 25. päiväspäi rajonan territorii alajagase 8 municipaližhe ühtnikha: 1 lidnkundha da 7 küläkundha.

== Tobmuz ==
Vs 2008 keväz'kuspäi [[Panov Väčeslav|Väčeslav Panov]] om valitud i radab rajonan da sen administracijan pämehen kahtenden strokun. Rajonan pämehen järgvaličendad oliba vl 2012 keväz'kun 4. päiväl, hänen valdatusiden strok om viž vot. Nell' administracijan varapämest oma hänele abhu. Kaks' ohjandust, 8 palakundad da 1 komitet alištudas rajonan administracijale.

Käskusenandai tombuz om Ezitajiden Suim (ven. ''Представительное собрание'') 19 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2012 keväz'kun 4. päiväl. [[Podnebesnikov Väčeslav|Väčeslav Podnebesnikov]] radab sen ezimehen vl 2015.

== Eläjad ==
Vn 2010 Venäman rahvahanlugemižen mödhe eläjiden lugu oli 24 488 ristitud.

Kaik om 223 eländpunktad rajonas, sidä kesken 1 lidn, 13 žilod da 209 küläd, niišpäi 40 seištas kaikenaigažeta ristitištota. Toižid surid eländpunktoid ei ole.

== Ižanduz ==
Rajonan ižandusen päsarakod oma mecan varhapanend da ümbriradmine ([[pilindmaterialad]], [[strub]]ad brusaspäi), sömtegimišt da maižanduz, omblendtegimišt da turizm<ref>[http://nikolskreg.ru/up/files/economika/Investitcionnyi_pasport_2014.pdf Nikol'skan rajonan investicine pasport (nikolskreg.ru). — 32 lp. — Lpp. 5-6.] {{ref-ru}}</ref>.

== Homaičendad ==
<references />

== Irdkosketused ==
* [http://www.nikolskreg.ru/ Nikol'skan rajonan oficialine sait.] {{ref-ru}}
* [http://vologda-oblast.ru/municipalitety/nikolskiy_rayon/ Nikol'skan rajon Vologdan agjan ohjastusen oficialižel portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Nikol'skan rajon| ]]
