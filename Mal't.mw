{{Valdkund
| Nimi = Mal'tan Tazovaldkund<br />Repubblika ta' Malta <small>(mal't.)</small><br />Republic of Malta <small>(angl.)</small>
| Valdkundznam = Coat of arms of Malta.svg
| Flag = Flag of Malta.svg|border
| Valdkundznam text = Mal'tan znam
| Flag text = Mal'tan flag
| Pälidn = Vallett
| Eläjiden lugu = 449,043<ref>[https://www.cia.gov/library/publications/the-world-factbook/geos/mt.html Mal'tan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 316
| Kart = EU-Malta.svg
| Kel' = [[mal'tan kel'|mal'tan]], [[anglijan kel'|anglijan]]
| Valdkundan pämez' = [[Vella Džordž|Džordž Vella]]
| Päministr = [[Abela Robert|Robert Abela]]
| Religii = [[hristanuskond]]
| Valüt = [[evro]] (€) (EUR)<ref>Edel 2008 vot — [[mal'tan lir]].</ref>
| Internet-domen = [[.mt]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +356
| Aigvö = tal'vel [[UTC]]+1,<br />kezal [[UTC]]+2
}}
{{Znamoičendad|Mal't (znamoičendad)}}
'''Mal't''', täuz' oficialine nimi — '''Mal'tan Tazovaldkund''' ([[mal'tan kel'|mal'taks]]: ''Repubblika ta' Malta'', {{lang-en|Republic of Malta}}), om sar'hihe valdkund [[Keskmeri|Keskmeres]]. Om neitraline valdkund, vspäi 2004 [[Evropan Ühtištuz|EÜ:n]] ühtnii. Sen pälidn om [[Vallett]].

== Etimologii ==
Valdkundan da saren nimituz sündui [[finikijan kel'|finikižes]] ''malat''-sanaspäi (znamoičeb «port», «poht», «kar», «peitsija»).

== Istorii ==
Vn 1964 21. päiväl sügüz'kud Mal't tedištoiti ičeze ripmatomudes [[Sur' Britanii|Sures Britanijaspäi]]. Sil-žo päiväl nügüdläine Mal'tan Konstitucii<ref>[http://www.constituteproject.org/ontology/Malta?lang=en Mal'tan Konstitucijan tekst ''constituteproject.org''-saital.] {{ref-en}}</ref> om vahvištadud. Konstitucii om väges jäl'ghižidenke vajehtusidenke, ned oliba läz kaikuččel kahtendel vodel.

== Geografijan andmused ==
[[Fail:Malta topographic map.png|thumb|left|300px|Mal'tan topografine kart.]]
Mal't sijadase seičemel sarel ([[Mal'tan sarišt]]ol), niišpäi kaikiš surembad oma [[Mal't (sar')|Mal't]] da [[Gozo]]. Mal'talpäi [[Italii|Italijhasai]] om 80 km pohjoižpolehe, [[Tunis]]hasai — 284 km päivnouzmpolehe, [[Livii|Livijhasai]] — 333 km suvipolehe.

Mal'tan randad lainištab [[Keskmeri]]. Randanpird om 196,8 km.

Valdkundan kaikiš korktemb čokkoim om [[Ta Dmeirek]]-mägi Mal't-saren suvipäivlaskmal randpolel, 253 m valdmeren pindan päl.

Londuseline pävara om [[mouc|mouckivi]], sared oma saudud sišpäi. Mal'tan olendsija om lujas ližakaz.

Mal'tan 95% om lidnoitadud territorii. Se om nellänz' ma mail'mas rahvahantihedusen mödhe, no [[EÜ|EÜ:n]] kaikiš penemb valdkund ristitišton da pindan mödhe (vaiše [[Vatikan]] penemb necidä [[Evrop]]as).

== Politine sistem ==
[[Fail:Parliament House (Malta).jpeg|thumb|right|250px|Mal'tan parlamentan pert' [[Vallett]]as, vspäi 2015.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund.

Mal'tan parlament om üks'kodine. Mülüdas sihe:
* Ezitajiden Kodi (''Kamra tad-Deputati / House of Representatives''), kogoneb 67 deputatad-ühtnijad, rahvaz valičeb heid videks vodeks.
* Prezident ({{lang-mt|President ta' Malta}}, {{lang-en|President of Malta}}). Ezitajiden Kodi valičeb da paneb radsijha händast videks vodeks.

Prezident vajehti monarhad ripmatomuden jäl'ghe. Hän promul'giruib käskusid, voib pästta parlamentad radmaspäi päministran kirjutadud pakičendan mödhe vai ku ohjastuz sai uskelmatomuden votum. Prezident i parlament pandas radsijha päministrad ({{lang-mt|Prim Ministru ta' Malta}}, angl. ''Prime Minister of Malta''), hän om parlamentan lidirujan partijan ezimez' tobjimalaz. Konstitucijan mödhe, kaik ohjastusen ministrad voidas ühtneda parlamentan ištundoiš.

Päministr om [[Robert Abela]] vs 2020 vilukun 13. päiväspäi. [[Džordž Vella]] om vahvištadud parlamental (oli üks'jäižeks kandidataks järgvaličendoil) da radab prezidentan vs 2019 sulakun 4. päiväspäi. Parlamentan ühtnijoiden valičendad oliba edel strokud, vn 2017 3. päiväl kezakud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mal'tan administrativiž-territorialine jagand]].''

Mal'tan Tazovaldkund jagase 68 municipalitetaks ({{lang-mt|kunsill lokali}}, {{lang-en|local council}}). Ned ühtenzoittas 6 statistižhe ümbrikho (angl. ''district'') vai 3 statistižhe regionha (angl. ''region'').

== Eläjad ==
Mal'tas elädas [[mal'talaižed]]. Vl 2011 valdkundan eläjiden lugu oli 417 432 ristitud<ref>[http://www.nso.gov.mt/statdoc/document_file.aspx?id=3998 Census of Population and Housing 2011: Final Report (Ristitišton da kodiižandusiden rahvahanlugemine 2011: finaline satusenladind). Valletta: National Statistics Office, 2014. 335 p. — Lp. 11.] ISBN 978-99957-29-47-9. {{ref-en}}</ref>. Kaikiš suremb ristitišt om nügüd'.

Kodikelen mödhe (2005): [[mal'tan kel']] — 90,1%, [[anglijan kel']] — 6,0%, äikel'žed — 3,0%, toižed keled — 0,9%.

Uskondan mödhe enamba 90% eläjid oma riman [[katoline jumalankodikund|katolikad]] (oficialine religii, 2006).

Mal'tan kaikiš surembad lidnad (enamba 15 tuh. ristituid, vn 2005 rahvahanlugemižen mödhe, surembaspäi penembha): [[Birkirkar]], [[Most]], [[Kormi]], [[Zabbar]].

== Ižanduz ==
Mal'tan päeksport om [[mikroshem]]ad, [[kompjuter]][[program]]ad, [[sport]]kalud, [[zell'|zelläd]]; toštmižeksport — transport[[mašin]]oiden palad, [[kivivoi]].

== Homaičendad ==
<references />

== Irdkosketused ==
* [http://www.gov.mt/ Mal'tan Tazovaldkundan oficialine portal (''gov.mt'').] {{ref-mt}} {{ref-en}}
* [https://www.parlament.mt/ Mat'tan parlamentan oficialine sait (''parlament.mt'').] {{ref-mt}} {{ref-en}}
{{Commons|Malta}}

{{Evrop}}

[[Kategorii:Mal't| ]]
