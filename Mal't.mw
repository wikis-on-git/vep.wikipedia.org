{{Znamoičendad|Mal't (znamoičendad)}}
{{Valdkund
| Nimi = Mal'tan Tazovaldkund<br />Repubblika ta' Malta <small>(mal't.)</small><br />Republic of Malta <small>(angl.)</small>
| Valdkundznam = Coat of arms of Malta.svg
| Flag = Flag of Malta.svg|border
| Valdkundznam text = Mal'tan znam
| Flag text = Mal'tan flag
| Pälidn = Vallett
| Eläjiden lugu = 417,432<ref>[http://www.nso.gov.mt/statdoc/document_file.aspx?id=3998 Census of Population and Housing 2011: Final Report. Valletta: National Statistics Office, 2014. 335 p. — Lp. 11.] ISBN 978-99957-29-47-9. {{ref-en}}</ref>
| Voz' = 2011
| Pind = 316
| Kart = EU-Malta.svg
| Kel' = [[mal'tan kel'|mal'tan]], [[anglijan kel'|anglijan]]
| Valdkundan pämez' = [[Koleiro Preka Mari-Luiz|Mari-Luiz Koleiro Preka]]
| Päministr = [[Muskat Džozef|Džozef Muskat]]
| Religii = [[hristanuskond]]
| Valüt = [[evro]] (€) (EUR)<ref>Edel 2008 vot — [[mal'tan lir]].</ref>
| Internet-domen = [[.mt]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +356
| Aigvö = tal'vel [[UTC]]+1,<br />kezal [[UTC]]+2
}}
'''Mal't''', täuz' oficialine nimi — '''Mal'tan Tazovaldkund''' ([[mal'tan kel'|mal'taks]]: ''Repubblika ta' Malta'', [[anglijan kel'|angl.]]: ''Republic of Malta''), om sar'hihe valdkund [[Keskmeri|Keskmeres]]. Vspäi 2004 [[EÜ]]:n ühtnii. Sen pälidn om [[Vallett]].

== Etimologii ==
Valdkundan da saren nimituz sündui [[finikijan kel'|finikižes]] ''malat''-sanaspäi (znamoičeb «port», «poht», «kar», «peitsija»).

== Istorii ==
Vl 1964 sügüz'kun 21. päivän Mal't tedištoiti ičeze ripmatomudes [[Sur' Britanii|Sures Britanijaspäi]], sil-žo päivän nügüdläine Mal'tan Konstitucii vahvištadud (jäl'ghižiden vajehtusidenke).

== Geografijan andmused ==
[[Fail:Malta topographic map.png|thumb|left|300px|Mal'tan topografine kart.]]
Mal't sijadase seičimil saril ([[Mal'tan sarišt]]ol), kaikiš surembad niišpäi oma [[Mal't (sar')|Mal't]] da [[Gozo]]. Mal'talpäi [[Italii|Italijahasai]] om 80 km pohjoižpolehe, [[Tunis]]hasai — 284 km päivnouzmpolehe, [[Livii|Livijhasai]] — 333 km suvipolehe.

Mal'tan randad lainištab [[Keskmeri]]. Randanpird om 196,8 km.

Valdkundan kaikiš korktemb čokkoim om [[Ta Dmeirek]]-mägi Mal't-saren suvipäivlaskmal randpolel, 253 m valdmeren pindan päl.

Londuseližed päresursad — [[mouc|mouckivi]] (sared saudud necišpäi). Mal'tan olendsija om lujas ližakaz.

Mal'tan 95% om lidnoitadud territorii. Se om 4nz' ma mail'mas rahvahantihedusen mödhe, no [[EÜ]]:n kaikiš penemb valdkund ristitišton da pindan mödhe ([[Evrop]]as penemb necidä vaiše [[Vatikan]]).

== Politine sistem ==
[[Fail:Valletta, Großmeisterpalast, Merchantsstreet.JPG|thumb|right|250px|''Sur'mastariden pert'kulu'' om Mal'tan parlamentan ištundsija [[Vallett]]as, sil aigal parlamentan uz' pert' om sauvomas.]]
Ohjandusen form om unitarine konstitucine [[parlamentine tazovaldkund]].

Mal'tan parlament om üks'kodine. Sihe mülüdas:
* Ezitajiden Kodi (''Kamra tad-Deputati/House of Representatives''), kogoneb 69 deputatad-ühtnijad, heid rahvaz valičeb 5 vodeks.
* Prezident. Ezitajiden Kodi valičeb da paneb radsijha händast.

Konstitucijan mödhe, kaik ministrad voidas ühtneda parlamentan ištundoiš.

Vl 2013 keväz'kun 9. päivän järgvaličendad parlamentha oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mal'tan administrativiž-territorialine jagand]].''

Mal'tan Tazovaldkund alajagase 68 municipalitetha ([[mal'tan kel'|mal't.]] ''kunsill lokali'', [[anglijan kel'|angl.]] ''local council''). Ned ühtenzoittas 6 statistižhe ümbrikho (angl. ''district'') vai 3 statistižhe regionha (angl. ''region'').

== Eläjad ==
Mal'tas elädas [[mal'talaižed]].

Mal'tan kaikiš surembad lidnad (enamba 15 tuh. rist., vn 2005 rahvahanlugemižen mödhe, surembaspäi penembha): [[Birkirkar]], [[Most]], [[Kormi]], [[Zabbar]].

== Ižanduz ==
Mal'tan päeksport om [[mikroshem]]ad, [[kompjuter]][[program]]ad, [[sport]]kalud, [[zell'|zelläd]]; tošttud eksport — transport[[mašin]]oiden palad, [[kivivoi]].

== Homaičendad ==
<references />

== Irdkosketused ==
* [http://www.gov.mt/ Mal'tan Tazovaldkundan oficialine portal.] {{ref-mt}} {{ref-en}}

{{Commons|Malta}}
{{Evrop}}

[[Kategorii:Mal't| ]]
