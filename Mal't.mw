{{Znamoičendad|Mal't (znamoičendad)}}
{{Valdkund
| Nimi = Mal'tan Tazovaldkund<br />Repubblika ta' Malta <small>(mal't.)</small><br />Republic of Malta <small>(angl.)</small>
| Valdkundznam = Coat of arms of Malta.svg
| Flag = Flag of Malta.svg|border
| Valdkundznam text = Mal'tan znam
| Flag text = Mal'tan flag
| Pälidn = Vallett
| Eläjiden lugu = 449,043<ref>[https://www.cia.gov/library/publications/the-world-factbook/geos/mt.html Mal'tan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 316
| Kart = EU-Malta.svg
| Kel' = [[mal'tan kel'|mal'tan]], [[anglijan kel'|anglijan]]
| Valdkundan pämez' = [[Koleiro Preka Mari-Luiz|Mari-Luiz Koleiro Preka]]
| Päministr = [[Muskat Džozef|Džozef Muskat]]
| Religii = [[hristanuskond]]
| Valüt = [[evro]] (€) (EUR)<ref>Edel 2008 vot — [[mal'tan lir]].</ref>
| Internet-domen = [[.mt]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +356
| Aigvö = tal'vel [[UTC]]+1,<br />kezal [[UTC]]+2
}}
'''Mal't''', täuz' oficialine nimi — '''Mal'tan Tazovaldkund''' ([[mal'tan kel'|mal'taks]]: ''Repubblika ta' Malta'', {{lang-en|Republic of Malta}}), om sar'hihe valdkund [[Keskmeri|Keskmeres]]. Vspäi 2004 [[Evropan Ühtištuz|EÜ:n]] ühtnii. Sen pälidn om [[Vallett]].

== Etimologii ==
Valdkundan da saren nimituz sündui [[finikijan kel'|finikižes]] ''malat''-sanaspäi (znamoičeb «port», «poht», «kar», «peitsija»).

== Istorii ==
Vn 1964 21. päiväl sügüz'kud Mal't tedištoiti ičeze ripmatomudes [[Sur' Britanii|Sures Britanijaspäi]]. Sil-žo päiväl nügüdläine Mal'tan Konstitucii om vahvištadud, se om väges jäl'ghižidenke vajehtusidenke.

== Geografijan andmused ==
[[Fail:Malta topographic map.png|thumb|left|300px|Mal'tan topografine kart.]]
Mal't sijadase seičemel sarel ([[Mal'tan sarišt]]ol), niišpäi kaikiš surembad oma [[Mal't (sar')|Mal't]] da [[Gozo]]. Mal'talpäi [[Italii|Italijhasai]] om 80 km pohjoižpolehe, [[Tunis]]hasai — 284 km päivnouzmpolehe, [[Livii|Livijhasai]] — 333 km suvipolehe.

Mal'tan randad lainištab [[Keskmeri]]. Randanpird om 196,8 km.

Valdkundan kaikiš korktemb čokkoim om [[Ta Dmeirek]]-mägi Mal't-saren suvipäivlaskmal randpolel, 253 m valdmeren pindan päl.

Londuseline pävara om [[mouc|mouckivi]], sared oma saudud sišpäi. Mal'tan olendsija om lujas ližakaz.

Mal'tan 95% om lidnoitadud territorii. Se om nellänz' ma mail'mas rahvahantihedusen mödhe, no [[EÜ|EÜ:n]] kaikiš penemb valdkund ristitišton da pindan mödhe (vaiše [[Vatikan]] penemb necidä [[Evrop]]as).

== Politine sistem ==
[[Fail:Valletta, Großmeisterpalast, Merchantsstreet.JPG|thumb|right|250px|''Sur'mastariden pert'kulu'' om Mal'tan parlamentan ištundsija [[Vallett]]as, sil aigal parlamentan uz' pert' om sauvomas.]]
Ohjandusen form om unitarine konstitucine [[parlamentine tazovaldkund]].

Mal'tan parlament om üks'kodine. Mülüdas sihe:
* Ezitajiden Kodi (''Kamra tad-Deputati / House of Representatives''), kogoneb 67 deputatad-ühtnijad, rahvaz valičeb heid videks vodeks.
* Prezident ({{lang-mt|President ta' Malta}}). Ezitajiden Kodi valičeb da paneb radsijha händast videks vodeks.

Prezident i parlament pandas radsijha päministrad ({{lang-mt|Prim Ministru ta' Malta}}, angl. ''Prime Minister of Malta''), hän om parlamentan lidirujan partijan ezimez' tobjimalaz. Konstitucijan mödhe, kaik ohjastusen ministrad voidas ühtneda parlamentan ištundoiš.

Päministr om [[Džozef Muskat]] vs 2013 keväz'kun 11. päiväspäi. [[Mari-Luiz Koleiro Preka]] om valitud da radab prezidentan vs 2014 sulakun 4. päiväspäi. Parlamentan ühtnijoiden valičendad oliba edel strokud, vn 2017 3. päiväl kezakud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Mal'tan administrativiž-territorialine jagand]].''

Mal'tan Tazovaldkund jagase 68 municipalitetha ({{lang-mt|kunsill lokali}}, {{lang-en|local council}}). Ned ühtenzoittas 6 statistižhe ümbrikho (angl. ''district'') vai 3 statistižhe regionha (angl. ''region'').

== Eläjad ==
Vl 2011 valdkundan eläjiden lugu oli 417 432 ristitud.<ref>[http://www.nso.gov.mt/statdoc/document_file.aspx?id=3998 Census of Population and Housing 2011: Final Report (Ristitišton da kodiižandusiden rahvahanlugemine 2011: finaline satusenladind). Valletta: National Statistics Office, 2014. 335 p. — Lp. 11.] ISBN 978-99957-29-47-9. {{ref-en}}</ref>

Mal'tas elädas [[mal'talaižed]].

Mal'tan kaikiš surembad lidnad (enamba 15 tuh. ristituid, vn 2005 rahvahanlugemižen mödhe, surembaspäi penembha): [[Birkirkar]], [[Most]], [[Kormi]], [[Zabbar]].

== Ižanduz ==
Mal'tan päeksport om [[mikroshem]]ad, [[kompjuter]][[program]]ad, [[sport]]kalud, [[zell'|zelläd]]; toštmižeksport — transport[[mašin]]oiden palad, [[kivivoi]].

== Homaičendad ==
<references />

== Irdkosketused ==
* [http://www.gov.mt/ Mal'tan Tazovaldkundan oficialine portal (''gov.mt'').] {{ref-mt}} {{ref-en}}
{{Commons|Malta}}

{{Evrop}}

[[Kategorii:Mal't| ]]
