{{Eländpunkt
 | Nimi = Zavolžje<br/>Заволжье
 | Lidnanznam = Zavolgie.svg
 | Flag = 
 | Lidnanznam text = Zavolžjen lidnanznam
 | Flag text = 
 | Valdkund = Venäma
 | Eläjiden lugu = 38,527
 | Voz' = 2017
 | Pind = 20.08
 | Fail = Заволжье (2012.01.21) - panoramio.jpg
 | Pämez' = Aleksandr Penskii<br />(sügüz'ku 2015—)
 | Telefonkod = +7-83161-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Zavolžje''' ({{lang-ru|Заво́лжье}}) om [[Venäma]]n lidn da lidnankund [[Alalidnan agj]]an päivlaskmas. Se om [[Gorodecan rajon]]an kaikiš suremb lidn.

== Istorii ==
Nevondkundaližen ohjastusen käsk Gor'kovskai-[[gidroelektrostancii|gidroelektrostancijan]] sauvondas om vahvištadud vn 1947 kül'mkus. Eländpunktan aluz om pandud Pestovo-külän sijha vl 1948 kuti sen gidroelektrostancijan (nüg. Alalidnan GES) sauvojiden žilo. Raudte tuli žilho vn 1948 lopus i ühtenzoiti sidä Alauz'lidnanke. Zavolžjen keskuz om saudud N. Šelomov-arhitektoran mödhe. Odvan energijan purde i enččiden sauvojiden äjüz tegihe hüvikš süikš panemha materialanümbriradmižen edheotandoiden alust. Radnikžilo sai lidnan statusad vl 1964.

Zavolžje šingotase Alalidnan GES:al, mašinansauvomižel (likutimtegim, ujelimtraktoriden tegim, avtokertkäreged, pörutüged), sauvondmaterialiden pästandal (mecan ümbriradmižen tegim, lämuzizoläcii, raudbetontegim), mugažo mebel'fabrik i medicinižen stökolpakuitesen tegim ratas lidnas.

== Geografijan andmused ==
Lidn sijadase rajonan keskuzpalan päivlaskmas, [[Volg]]an oiktal randal, 75 m ü.m.t. keskmäižel korktusel. Jüguraudtestancii nimitase ''Zavolžje-tovarnai'', raudten lopuline punkt om ''Zavolžje-passažirskai''-platform elektrojonusiden täht. Matkad [[Alauz'lidn]]an keskushesai om 51 km suvipäivnouzmha orhal, 61 km avtotedme vai 59 km raudtedme. Toižed lähembaižed lidnad oma [[Gorodec]] (rajonankeskuz) 2 km päivnouzmha orhal vai 8 km avtotedme, [[Balahn]] 12 km suvipäivnouzmha orhal, avtotedme vai raudtedme, i [[Čkalovsk (Alalidnan agj)|Čkalovsk]] 17 km lodeheze orhal vai 39 km avtotedme.

Zavolžje om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 40 460 ristitud, rajonan nell' ühesandest. Kaikiš suremb lidnan ristitišt oli 45..46 tuhad eläjid vll 1992−2001 (46 800 rist. vl 1998).

Rahvahad (2010): [[venälaižed]] — 98,3%, toižed rahvahad — 1,7%.

Professionaližen opendusen aluzkund om Zavolžjen avtolikutimiden tehnikum.<ref>[http://www.замт.рф/ Zavolžjen avtolikutimiden tehnikuman sait (''замт.рф'').] {{ref-ru}}</ref>

== Homaičendad ==
<references />

== Irdkosketused ==
* [http://zavnnov.ru/ Lidnankundan oficialine sait (''zavnnov.ru'').] {{ref-ru}}
{{Commons|Category:Zavolzhye, Nizhny Novgorod Oblast}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Gorodecan rajon]]
