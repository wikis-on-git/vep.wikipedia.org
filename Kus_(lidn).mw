{{Eländpunkt
 | Nimi = Kus<br />Куса
 | Lidnanznam = Coat of Arms of Kusa (Chelyabinsk oblast).png
 | Flag = Flag of Kusa (Chelyabinsk oblast).png
 | Lidnanznam text = Kusan lidnanznam
 | Flag text = Kusan flag
 | Valdkund = Venäma
 | Eläjiden lugu = 16,722
 | Voz' = 2020
 | Pind = 15
 | Fail = Стоянка - panoramio (23).jpg
 | Pämez' = Aleksei Čistäkov<br />(viluku 2021—)
 | Telefonkod = +7-35154-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Kus''' ({{lang-ru|Куса́}}, {{lang-ba|Ҡуҫа}}) om [[Venäma]]n lidn da lidnankund [[Čeläbinskan agj]]an lodehes. Se om [[Kusan rajon]]an administrativine keskuz (vspäi 1940).

== Istorii ==
Eländpunktan aluz om pandud vl 1778 kuti žilo sauvomha da holitamha Kusan raudantegint. Nimitihe Kus-jogen mödhe ({{lang-ba|Ҡуҫа}} 59 km pitte). Šingotihe kaugedraudan čomamahtoližel valamižel 19. voz'sadan aigan. Kätihe Kusinskii Tegim-radnikžiloks vn 1928 28. päiväl elokud, se sai lidnan statusad vn 1943 8. päiväl vilukud.

Kus-lidn šingotase valamižmašinansauvomižen tegimel<ref>[http://www.klmz74.ru/ Kusan valamižmašinansauvomižen tegimen sait (''klmz74.ru'').] {{ref-ru}}</ref> (katilmašiništ), mecan ümbriradmižen mašiništon tegimel, henoiden [[diamant]]oiden ümbriradmižel, sömtegimištol (lihaproduktad, olud).

== Geografijan andmused ==
Lidn sijadase rajonan suvipäivlaskmas, Kus-jogen lanktendan sijas Ai-jogehe oiktalpäi ({{lang-ba|Әй}}, [[Kam (jogi)|Kaman]] hurapol'ne bassein), 352 m ü.m.t. keskmäižel korktusel. Matkad [[Čeläbinsk]]hasai om 126 km päivnouzmha orhal, 178 km avtotedme vai 220 km raudtedme. Lähembaine lidn om [[Zlatoust]] 24 km suvipäivnouzmha orhal, 31 km avtotel vai 70 km raudtel.

Kus-raudtestancii ({{lang-ru|Куса}}) om olmas lidnan lodehes, edel 2012 vot se radoi passažiroiden-ki täht.

Koume žilod mülüdas lidnankundha Kusan ližaks, niiden ühthine ristitišt oli 87 eläjad vl 2010.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 18 792 ristitud, lidnankundan — 18 879 ristitud. Kaikiš suremb lidnan ristitišt oli 21..22 tuhad eläjid vll 1959−1998 (22 800 rist. vl 1992). Kaik 17 368 ristitud elihe lidnas i 17 436 ristitud kaikes lidnankundas vl 2017.

Rahvahad (2010): [[venälaižed]] — 86,9%, [[baškiralaižed]] — 7,7%, [[totarlaižed]] — 3,8%, toižed rahvahad — 1,6%.

Professionaližen opendusen lähembaižed aluzkundad ratas Zlatoustas.

Edeline lidnankundan pämez' om Valerii Vasenöv (kül'mku 2015 — tal'vku 2020).

== Homaičendad ==
<references />

== Irdkosketused ==
* [http://www.gorodkusa.ru/ Lidnankundan oficialine sait (''gorodkusa.ru'').] {{ref-ru}} {{ref-en}}
{{Commons|Category:Kusa}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Kusan rajon|*]]
