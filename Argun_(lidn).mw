{{Eländpunkt
 | Nimi = Argun<br />Аргун <small>(ven.)</small><br />УстаргӀардойн-Эвла / Орга-ГІала <small>(čeč.)</small>
 | Lidnanznam = Coat of Arms of Argun (Chechnya).svg
 | Flag = Flag of Argun (Chechnya).svg
 | Lidnanznam text = Argunan lidnanznam
 | Flag text = Argunan flag
 | Valdkund = Venäma
 | Eläjiden lugu = 36,486
 | Voz' = 2017
 | Pind = 63
 | Fail = Argun PB040146 2200.jpg
 | Pämez' = Eskerhan Bašaev<br />(sügüz'ku 2016—)
 | Telefonkod = +7-87147-xx-xxx
 | Avtokod = 20. 95
 | Aigvö = [[UTC]]+3 (MSK+0)
}}
'''Argun''' ({{lang-ru|Аргун}}, {{lang-ce|УстаргӀардойн-Эвла}} vai ''Орга-ГІала'') om [[Venäma]]n lidn da lidnümbrik [[Čečenijan Tazovaldkund]]an keskuzpalas.

== Istorii ==
Eländpunktan aluz om pandud 18. voz'sadal kuti ''Ustargardoi''. Žilo sai lidnan statusad vl 1967, venäkel'ne nimituz — jogen mödhe. Vspäi 1990 alištub tazovaldkundan tobmudele oikti.

Voziden 1994−1996 sodan aigan Argunan tegimišt i äjad pertid oliba muretud. Lidn šingotase sauvondmaterialiden tehmižel (raudbetontegesed, metalline lava), «[[VAZ]]»-avtoiden ühthekeradamižedheotandal (enzne mašiništon tegim jomižcehoiden täht), metalližtegesiden pästandal (sured vezibakad, katl'ad), sömtegimištol (sahar, jauh), mugažo Argunan LEK radab.

== Geografijan andmused ==
Lidn sijadase Argun-jogen oiktal randal ({{lang-ce|ЧІаьнтий-Орг}}, [[Terek (jogi)|Terekan]] oigedpol'ne bassein), 116 m keskmäižel korktusel valdmeren pindan päl. Matkad [[Groznii]]hasai om 10 km päivlaskmha raudtedme vai avtol. Toižed lähižed lidnad oma [[Gudermes]] 25 km pohjoižpäivnouzmha i [[Šali]] 10 km suvhe orhal vai 15 km avtol. Argun-raudtestancii om lidnan pohjoižes.

Argun om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 29 525 ristitud. Kaikiš suremb ristitišt oli 41 767 eläjad vl 2009, mitte-se eländpunkt mülüi Argunha kaks' vot. [[Islam]]an pämečet' om saudud lidnas vll 2011−2014.

Argunan mehaniž-tehnologine tehnikum om professionaližen opendusen aluzkundaks.

== Irdkosketused ==
* [http://newargun.ru/ Municipaližen «Argun-lidn»-ühtnikan tobmuden aluzkundoiden oficialine sait (''newargun.ru'').] {{ref-ru}}
{{Commons|Category:Argun}}

{{Čečenijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čečenijan Tazovaldkundan lidnad]]
[[Kategorii:Čečenijan Tazovaldkundan lidnümbrikod]]
