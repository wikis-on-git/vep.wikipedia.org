{{Eländpunkt
 | Nimi = Milan<br />Milano
 | Lidnanznam = CoA Città di Milano.svg
 | Flag = Flag of Milan.svg
 | Lidnanznam text = Milanan lidnanznam
 | Flag text = Milanan flag
 | Valdkund = Italii
 | Eläjiden lugu = 1,372,810
 | Voz' = 2018-07-31
 | Pind = 181.76
 | Fail = Milano collage.jpg
 | Pämez' = Džuzeppe Sala<br />(kezaku 2016—)
 | Telefonkod = +39-02
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Milan, administrative divisions - Nmbrs - colored.svg|thumb|left|250px|Lidnan administrativine jagand.]]
'''Milan''' ({{lang-it|Milano}} [miˈlaːno], [[lombardijan kel'|lomb]].: ''Milan'' [miˈlãː]) om lidn [[Italii|Italijan]] pohjoižes, kahtenz' valdkundas eläjiden lugun mödhe, valdkundan järed transporttesol'm. Se om [[Lombardii]]-agjan da Milan-provincijan administrativine keskuz.

Milan om Italijan rahaazjoiden da ižandusen päkeskuz. Nece lidn om [[modaižed sobad|modan]] üks' päkeskusišpäi mail'mas.

== Etimologii ==
Lidnan nimi om sündnu [[latinan kel'|latinižen]] ''Mediolanum''-sanaspäi, znamoičeb «tazangišton keskuses».

== Geografijan andmused ==
Lidn sijadase tazosijal, [[Pojogi|Pojogen]] hural randpolel, 120 m keskmäižel korktusel valdmeren pindan päl, kaikiš korktemb — 122 metrad. Pojogi om 50 km suvhe lidnan keskusespäi, [[Al'pad]] da niiden järved seištas pohjoižhe. Ezilidnad levinedas pohjoižhe Milanaspäi tobjimalaz.

Klimat om [[subtropine vö|subtropine]] neps, [[sumeg]] oleskeleb paksus. Voden keskmäine lämuz om +12 C°. Paneb sadegid 944 mm vodes, tal'vel lumikurod oleldas.

Milan jagase ühesha nomeruidud municipijha ({{lang-it|municipio}}, vozil 1999−2016 nimitihe ''zonoikš''). Municipijad alajagasoiš 24 istorižhe rajonha, rajonad — 148 lidnfartalha.

== Eläjad ==
Vn 2011 Italijan rahvahanlugemižen mödhe eläjiden lugu oli 1 242 123 ristitud. Kaikiš suremb lidnan ristitišt oli 1 732 000 eläjad vl 1971. Elädas 5,2 mln ristituid Milanan aglomeracijas<ref>[http://www.demographia.com/db-worldua.pdf Demographia World Urban Areas, 8th Annual Edition: Version 2, July 2012 / ''Demographia.com''.] {{ref-en}}</ref> (2012), sen pind — 1982 km². Tegimišt om keskitadud ezilidnoiš.

== Transport ==
Trolleibusad, tramvaid, ezilidnelektrojonused da taksid oma kundaližeks transportaks lidnas. Metro radab lidnas vspäi 1964 (vl 2015 om 4 jonod, 113 stancijad, 101 km raudted).

Koume lendimportad om lidnan ümbrištos: järed rahvahidenkeskeine Milan-Mal'pens (''MXP''), Linate (''LIN'', Milan-lidnas) i Orio-al'-Serio (''BGY'').

== Tetabad sündnuded da eläjad ==
* [[Čelentano Adriano|Adriano Čelentano]] — italijalaine patajai, akt'or

== Homaičendad ==
<references />

== Irdkosketused ==
* [http://www.comune.milano.it/ Lidnan oficialine portal (''comune.milano.it'').] {{ref-it}} {{ref-en}} {{ref-fr}} {{ref-es}} {{ref-ar}} {{ref-zh}} {{ref-si}}
{{Commons|Milano}}

[[Kategorii:Milan| ]]
[[Kategorii:Italijan lidnad]]
[[Kategorii:Eländpunktad kirjamišton mödhe]]
[[Kategorii:Lombardii|*]]
