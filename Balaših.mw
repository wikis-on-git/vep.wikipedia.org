{{Eländpunkt
 | Nimi = Balaših<br />Балашиха
 | Lidnanznam = Герб Балашихи.svg
 | Flag = Flag of Balashikha.svg
 | Lidnanznam text = Balašihan lidnanznam
 | Flag text = Balašihan flag
 | Valdkund = Venäma
 | Eläjiden lugu = 507,366
 | Voz' = 2020-01-01
 | Pind = 62.8
 | Fail = Balashikha Collage 01.png
 | Pämez' = Sergei Jurov<br />(heinku 2017—)
 | Telefonkod = +7-495-xxx-xx-xx.<br />+7-498-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Balaših''' ({{lang-ru|Балаши́ха}}) om [[Venäma]]n lidn da raudtesol'm [[Moskvan agj]]an keskuzpalan päivnouzmas. Se om [[Moskv]]an päivnouzmaine ezilidn, agjan kaikiš suremb lidn eläjiden lugun mödhe, Balašihan lidnümbrikon (edel 2006. vot — rajonan) administrativine keskuz.

== Istorii ==
Usadibad oliba olmas nügüdläižen lidnan territorijal 16. voz'sadaspäi.

Eländpunktan aluz om pandud vl 1830 kuti Balašihan [[vate|vatken]] manufaktur (mellic Ploših-külänno, möhemba Bloših). Sai lidnan statusad vl 1939. Lidn lainzi lähižid eländpunktoid aigan mändes, sidä kesken vll 2003−2004. Mülütihe Železnodorožnii-lidnad-lidnümbrikod Balašihaze vn 2015 vilukus.

Balaših šingotase mašinansauvomižen tegimil (lendimiden palad, libutimed i manipulätorad, mašiništ [[il'm]]an jagundan täht, metalližed hijamad), sauvondmaterialiden pästandal (puižed pertid, putegesed, raudbetontegesed, sauvondmujud i krepindad), tehmižgazoiden edheotandoil, sömtegimištol (leib i leibproduktad, likörvintegim), pakuitesen tegimil (transportine plastikpakuitez, konteinerad radioaktivižiden jändusiden täht). Kaks' tedoinstitutad ratas lidnas: lämoipalovastal'žen kaičendan i deminiruindan sistemiden.

== Geografijan andmused ==
[[Fail:RU-MOS-Balashiha-outline.svg|thumb|left|250px|Lidnümbrikon kart (2015)]]
Lidn sijadase Pehork-jogen ({{lang-ru|Пехо́рка}} 42 km pitte, [[Moskv (jogi)|Moskvan]] hura ližajogi) da sen ližajogiden randoil, 150 m ü.m.t. keskmäižel korktusel. Mahuz om letkesine süvüdel. Om saudud uitoid Pehork-jogel usadiboiden aigoišpäi. Lidnümbrik röunatab [[Moskv]]anke ([[Moskvan rengazavtote]]nke) päivlaskmas. Toižed lähembaižed lidnad oma [[Ščolkovo]] 5..10 km pohjoižhe, [[Vanh Kupavn]] 5 km päivnouzmha, [[Elektrougli]] 2..6 km suvipäivnouzmha, [[Lüberci]] 2..5 km suvhe, [[Reutov]] ani suvipäivlaskmha. Kučinon rujopoligon radoi kar'jeran sijas vll 1964−2017, sen rekul'tivacii vedase. Kaks' magistrališt kivivoinvent ratas lidnan territorijal: «Jaroslavl' — Moskv» i «Räzan' — Moskv». Rahvahaline «Hirbin sar'»-puišt levitase ani lodeheze lidnaspäi.

''Balaših''-raudtestancii radab lidnas sarakol Reutovaspäi lopstansijaks. Toine järed stancii om ''Železnodorožnai'' (vll 1861−1939 ''Obiralovk''), matkad elektrojonusel Moskvan [[Kurskan päraudtestancii (Moskv)|Kurskan päraudtestancijhasai]] om 24 km.

Žilo i 11 küläd mülüdas lidnümbrikho Balašihan ližaks. Lidnümbrikon pind om 244,18 km².

== Eläjad ==
Vl 1939 lidnan ristitišt oli 28 766 eläjad, vl 1959 — 57 600 eläjad. Vn 2010 Venäman rahvahanlugemižen mödhe lidnan eläjiden lugu oli 215 494 ristutud, lidnümbrikon — 225 381 ristitud. Kaikiš suremb ristitišt om nügüd'. Kaik 518 788 ristitud elädas lidnümbrikos vl 2020. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/2414 Balašihan pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 92,4%, [[ukrainalaižed]] — 2,1%, [[armenijalaižed]] — 1,0%, toižed rahvahad — 4,5%.

Professionaližen opendusen aluzkundad oma Balašihan tehnikum<ref>[http://битт.рф/ Balašihan tehnikuman sait (''битт.рф'').] {{ref-ru}}</ref>, Gidrometeorologijan tehnikum<ref>[http://mgmteh.ru/ Gidrometeorologijan tehnikuman sait (''mgmteh.ru'').] {{ref-ru}}</ref>, Venäman agrarine stacionaratoi universitet, Venäman sodaraketakademii.

== Galerei ==
<gallery mode="packed" heights="125px">
Здание вечерней школы N 1.jpg|Äifunkcionaline keskuz
Church of Saint Michael (Nicholskoye-Archangelskoye) 10.jpg|Ph. Mikoi-arhangelan jumalanpert'<br />(vn 2009 nägu)
Balashikha, Moscow Oblast, Russia - panoramio (179).jpg|Bizneskeskuz
Prospekt Lenina Balashiha (cropped) Kinoteatr Lyuksor.jpg|«Lüksor»-kinoteatr «East Gate»-adivpertinno
Железнодорожная, вокзал (вид с моста).jpg|''Železnodorožnai''-päraudtestancii<br />(2015)
</gallery>

== Homaičendad ==
<references />

== Irdkosketused ==
* [http://balashiha.ru/ Lidnümbrikon tobmuden aluzkundoiden oficialine sait (''balashiha.ru'').] {{ref-ru}}
* [http://vbalashihe.ru/ Lidnan informacine sait (''vbalashihe.ru'').] {{ref-ru}}
{{Commons|Category:Balashikha}}

{{Moskvan agjan lidnad}}

[[Kategorii:Balaših| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
