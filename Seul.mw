{{1000}}
{{Eländpunkt
 | Nimi = Seul<br />서울 특별시<br /><small>''(Seul-thikpölsi)''</small>
 | Lidnanznam = Seal of Seoul.svg
 | Flag = Slogan of Seoul Hi Seoul Soul of Asia.svg
 | Lidnanznam text = Seulan lidnanznam
 | Flag text = Seulan flag
 | Valdkund = Korejan Tazovaldkund
 | Eläjiden lugu = 10,140,000<ref>[http://english.chosun.com/site/data/html_dir/2014/02/14/2014021400795.html Seoul's Population Drops Below 10 Million for First Time in 25 Years. — Chosun Ilbo. — 2014-02-16.]</ref>
 | Voz' = 2014
 | Pind = 605
 | Fail = Seoul sykline.jpg
 | Pämez' = [[Pak Von Sun]]
 | Telefonkod = +82-2
 | Aigvö = [[UTC]]+9
}}
'''Seul''' ([[korejan kel'|kor.]] 서울 ''Seul'' — «Pälidn») om [[Korejan Tazovaldkund]]an pälidn da kaikiš suremb lidn, sen ristitišt om enamba mi 10 mln. ristituid. Seul seižub Hangan-jogen randal. Lidnal om eriline status, sidä mülüdas Pälidnaižhe regionha (Sudogvon). Seulan aglomeracijas eläb 25,6 mln. ristituid<ref>[http://www.index.go.kr/egams/stts/jsp/potal/stts/PO_STTS_IdxMain.jsp?idx_cd=2729 Current population of the Seoul National Capital Area. — Statistics Korea (index.go.kr).]</ref>.

== Klimat ==
Klimat om mussonine (musson puhub semendkuspäi redukuhusai). Kezal om räk da luja nepsuz, no luja räk oleskeleb harvoin. Toižil voz'aigoil tulleid kontinentaspäi dominiruiba. Seul ei sauptud mägil pohjoižtulleid vaste, sikš miše lidnas oleleb pehmed tal'v lämuzidenke -15 °C da sen alemb.

== Administrativine jagand ==
[[Fail:Seoul City Hall.jpg|thumb|right|Seulan ohjastusen pert'.]]
Seulas om 25 municipališt ümbrikod (''ku'' — 구, niil om ičeohjanduz), kudambad alajagase 522 administrativižhe rajonha (''ton'' — 동), a ned — 13 787 ''thonha'' da 102 796 ''panha''.

== Ekonomik ==
Seul om üks' kaikiš järedambiš mail'man keskusišpäi tegimišton da finansoiden šingotesen mödhe. [[Samsung]]-, [[LG]]-, [[Hyundai]]-, [[Kia]]- da [[SK]]-korporacijoiden päofisad sijadase täs. Läz 20 tuhad edheotandoid radaba Seulas, ned tegeba valdkundan [[Ühthine südäiprodukt|südäiproduktan]] 21%<ref>[http://www.lmg.go.kr/2006iaescsi/generalinfo/seoul.asp Welcome to KTC. — Lmg.go.kr.]</ref>. Tegimišton päsarakod: mašinoidensauvomine, elektrotehnine sarak, kapitaline sauvond.

== Transport ==
Kaks' rahvahidenkeskešt lendimportad holitaba lidnad: [[Inčhon (lendimport)|Inčhon-lendimport]] (vspäi 2001, kaik reisad) da [[Kimpho]] (südäimižreisad, a mugažo reisad [[Tokio]]hopäi da [[Šanhai]]hepäi). Seulan metropolitenas om 9 raudted, ned sidotud ahthas ezilidnoiden raudteidenke. Avtobustransport om lujas šingotadud lidnan südäimes, lidnoidenkeskeižil maršrutoil-ki. Avtoteil oma erigoittud avtobusoiden likundjonod.

== Sport ==
Vl 1988 Seul vastsi XX [[Kezaolimpiad|Kezaližid Olimpiadvändoid]].

Vl 2002 lidn ühtni Mail'man futbolan čempionatas, sen vändoiden ühteks sijišpäi.

== Homaičendad ==
<references />

== Irdkosketused ==
* [http://www.seoul.go.kr/main/index.html Lidnan administracijan oficialine sait.] {{ref-ko}} {{ref-en}}
* [http://www.globalphotos.org/seoul.htm Seulan fotokuvad.]

[[Kategorii:Seul| ]]
[[Kategorii:Korejan Tazovaldkundan lidnad]]
[[Kategorii:Korejan Tazovaldkund]]
[[Kategorii:Eländpunktad kirjamišton mödhe]]
[[Kategorii:Pälidnad]]
