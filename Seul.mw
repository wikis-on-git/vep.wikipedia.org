{{1000}}{{A10000}}
{{Eländpunkt
 | Nimi = Seul<br />서울 특별시<br /><small>''(Seul-thikpölsi)''</small>
 | Lidnanznam = Logo of Seoul, South Korea.svg
 | Flag = Flag of Seoul.png
 | Lidnanznam text = Seulan lidnanznam
 | Flag text = Seulan flag
 | Valdkund = Korejan Tazovaldkund
 | Eläjiden lugu = 9,838,892
 | Voz' = 2018
 | Pind = 605.21
 | Fail = Seoul City Montage.png
 | Pämez' = [[Pak Von Sun]]<br />(reduku 2011—)
 | Telefonkod = +82-2
 | Aigvö = [[UTC]]+9
}}
[[Fail:01-00-seoul-en.svg|thumb|left|250px|Lidnan ümbrikod.]]
[[Fail:Brand Slogan of Seoul (2006–2016).svg|thumb|right|200px|Lidnan deviz]]
'''Seul''' ({{lang-ko|서울}} ''Seul'' [sʰʌ.ul] — «Pälidn») om [[Korejan Tazovaldkund]]an pälidn da kaikiš suremb lidn, sen ristitišt om läz 10 mln. ristituid. Lidn om eriliženke statusanke administrativižešti i üks'jäine mugoine valdkundas, mülüdas sidä statistižhe [[Seulan rahvahaližen pälidnan region|Pälidnaižhe regionha]] (Sudogvon).

== Istorii ==
Eländpunkt mainitase ezmäižen kerdan vl 370 edel meiden erad kuti ''Vireson'', Pekče-valdkundan pälidn. Korö-valdkundan aigan oli tetab kuti suvine pälidn i ''Hanson''-lidnuz Hangan-jogen mödhe 11. voz'sadaspäi. Čoson-valdkundan aigan (1392−1897) oli sen ''Hanän''-pälidnaks.

== Geografijan andmused ==
Seul sijadase valdkundan lodehes, seižub Han-jogen randoil ({{lang-ko|한강}} ''Hangan'', kaikiš znamasižemb valdkundas, 494 km pitte, lankteb [[Pakuine meri|Pakuižhe merhe]]), 38 m ü.m.t. keskmäižel korktusel. Om ümbärtud [[Köngido]]-agjal, mugažo röunatab [[Inčhon]]-lidnanke da meriportanke, sen territorii sijadase päivlaskmha Seulaspäi. Matkad lidnan röunaspäi [[Korejan Rahvahaliž-Demokratine Tazovaldkund|Pohjoižkorejan]] röunhasai om 24 km pohjoižhe.

Klimat om mussonine (musson puhub semendkuspäi redukuhusai). Kezal om räk da luja nepsuz, no luja räk oleskeleb harvoin. Toižil voz'aigoil tulleid kontinentaspäi dominiruidas. Seul eile sauptud mägil pohjoižtulleid vaste, pehmed tal'v oleskeleb lidnas −15 C° lämuzidenke da sen alemba.

Seulas om 25 municipališt ümbrikod (''ku'' — 구, niil om ičeohjandust), kudambad alajagasoiš 522 administrativižhe rajonha (''ton'' — 동), ned — 13 787 ''thonha'' da 102 796 ''panha''.

== Eläjad ==
Vl 2014 lidnan eläjiden lugu oli 10 140 000 ristituid<ref>[http://english.chosun.com/site/data/html_dir/2014/02/14/2014021400795.html Seoul's Population Drops Below 10 Million for First Time in 25 Years (Seulan ristitišt tegihe vähemb mi 10 millionad ezmäižen kerdan 25 vodes) // Čosun Il'bo (''english.chosun.com''). — 2014-02-16.] {{ref-en}}</ref>. Ristitišt poleneb i sirdab ezilidnoihe 1990-nziden voziden keskespäi elon kallištusen tagut. Seulan aglomeracijas eläb 25,6 mln. ristituid.<ref>[http://www.index.go.kr/egams/stts/jsp/potal/stts/PO_STTS_IdxMain.jsp?idx_cd=2729 Current population of the Seoul National Capital Area (Seulan rahvahaližen pälidnan regionan nügüdläine ristitišt). — Statistics Korea (''index.go.kr'').] {{ref-en}}</ref>

== Ekonomik ==
Seul om üks' kaikiš järedambiš mail'man keskusišpäi tegimišton da finansoiden šingotesen mödhe. [[Samsung]]-, [[LG]]-, [[Hyundai]]-, [[Kia]]- da [[SK]]-korporacijoiden päofisad sijadasoiš täs. Läz 20 tuhad edheotandoid ratas Seulas, ned sätas valdkundan [[kogosüdäiprodukt]]an 21%<ref>[http://www.lmg.go.kr/2006iaescsi/generalinfo/seoul.asp Welcome to KTC (Hüväd tulgat KTC:ha). — ''Lmg.go.kr'', 2006.] {{ref-en}}</ref>.

Tegimišton päsarakod: mašiništonsauvomine, elektrotehnine sarak, kapitaline sauvond.

== Transport ==
Zavottihe sauda metrod vl 1974, möhemba mi [[Phen'jan]]an metrod. Nügüd'aigan om 9 jonod Seulan metropolitenas, ned oma sidotud ahthas ezilidnoiden elektroraudteidenke. Kaik om 22 jonod 707 stancijanke pälidnan regionan elektroraudsistemas. Avtobustransport om lujas šingotadud lidnan südäimes, lidnoidenkeskeižil maršrutoil-ki. Avtoteil om erigoittud likundjonoid avtobusoiden täht.

Kaks' rahvahidenkeskešt lendimportad holitadas lidnad: [[Inčhon (lendimport)|Inčhon-lendimport]] (vspäi 2001, kaik reisad) da [[Kimpho]] (südäimižreisad, mugažo reisad [[Tokio]]nnoks da [[Šanhai]]hesai).

== Sport ==
Vl 1988 Seul vastsi 20. [[Kezaolimpiad|Kezaližid Olimpiadvändoid]].

Vl 2002 lidn ühtni Mail'man futbolan čempionatha, sen vändoiden ühteks sijišpäi.

== Galerei ==
<center><gallery>
Fail:Seoul City Hall.jpg|Lidnan ohjastusen pert'
Fail:Gangnam Seoul January 2009.jpg|Azjaline Kannam-rajon (angl. ''Gangnam-gu'')
Fail:경복궁 전경.jpg|Pert'kuluiden Könbok-kompleks (1394)
Fail:Lotte World Tower at sunset.jpg|Üläkorged Lotto-sauvuz i Džamsin-raudtesild Han-joges päliči
Fail:View from COEX Tower.jpg|Olimpine stadion sen ümbrištonke
</gallery></center>

== Homaičendad ==
<references />

== Irdkosketused ==
* [http://www.seoul.go.kr/ Lidnan administracijan oficialine sait (''seoul.go.kr'').] {{ref-ko}} {{ref-en}} {{ref-ja}} {{ref-zh}} {{ref-fr}} {{ref-es}}
* [http://www.globalphotos.org/seoul.htm Seulan fotokuvad ''globalphotos.org''-saital.]
{{Commons|Seoul}}

{{Azijan pälidnad}}

[[Kategorii:Seul| ]]
[[Kategorii:Korejan Tazovaldkundan lidnad]]
[[Kategorii:Eländpunktad kirjamišton mödhe]]
[[Kategorii:Korejan Tazovaldkund|*]]
[[Kategorii:Pälidnad]]
[[Kategorii:Suvikorejan agjad]]
