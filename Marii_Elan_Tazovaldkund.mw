{{Venälaižen Federacijan subjekt
|Nimi           = Marii Elan Tazovaldkund
|Venälaine nimi = Республика Марий Эл <small>(ven.)</small><br />Мары Эл Республик <small>(mägimarin)</small><br />Марий Эл Республик <small>(nitmarin)</small>
|Flag           = [[Fail:Flag of Mari El.svg|150px|Marii Elan Tazovaldkundan flag]]
|FSCoA          = [[Fail:Coat of Arms of Mari El.svg|125px|Marii Elan Tazovaldkundan znam]]
|FlagLnk        = Marii Elan Tazovaldkundan flag
|CoALnk         = Marii Elan Tazovaldkundan znam
|FSMap          = [[Fail:Map of Russia - Mari El.svg|300px]]
|FSCtrWhat      = Pälidn
|FSCtrNm        = [[Joškar-Ol]]
|AreaRnk        = 73
|TotArea        = 23375
|WaterPrcnt     = 2.8
|PopRnk         = 66
|Eläjiden lugu  = 687,435
|PopCtDate      = 2015
|PopDens        = 29.41
|GDP            = 
|GDPCtDate      =
|GDP(PPP)       = 
|FedDistrNm     = Volgaveren
|EcRegNm        = Volgan da Vätkan 
|CadNo          = 12
|OfLangs        = [[venäkel']], [[mägimarin kel']], [[nitmarin kel']]
|HeadTtl        = Tazovaldkundan pämez'
|HeadNm         = [[Markelov Leonid|Leonid Markelov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Valdkundaližen Nevondkundan ezimez'
|LegislNm       = [[Minakov Jurii|Jurii Minakov]]
|FSAnthem       = ''[[Marii Elan Tazovaldkundan gimn]]''
|Domain         = 
|MSK            = [[UTC]]+3 ([[MSK]]+0)
}}
'''Marii Elan Tazovaldkund''' ([[venäkel'|ven]].: ''Республика Марий Эл'', [[mägimarin kel'|mägimarin kelel]]: ''Мары Эл Республик'', [[nitmarin kel'|nitmarin kelel]]: ''Марий Эл Республик'') vai '''Marii El''' ([[venäkel'|venäkelel]] da [[nitmarin kel'|nitmarin kelel]]: ''Марий Эл'', [[mägimarin kel'|mägimarin kelel]]: ''Мары Эл'') om avtonomine valdkund [[Venäma]]s, sen üks' [[Venälaižen Federacijan subjektad|subjektoišpäi]].

Marii El mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da surembaine lidn om [[Joškar-Ol]].

== Keled ==
Valdkundkeled oma [[venäkel']], [[mägimarin kel']] da [[nitmarin kel']] Marii Elan Konstitucijan 15. kirjutusen mödhe.

== Istorii ==
Marii Elan Tazovaldkund om olmas vl 1920 kül'mkun 4. päivälpäi.

Marii Elan Tazovaldkundan Konstitucii<ref>[http://constitution.garant.ru/region/cons_mariy/ Marii Elan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 1995 kezakun 24. päiväl Marii Elan Konstitucižen Suiman ezitajil, sidä kesken Valdkundaližen Nevondkundan ezitajil da prezidental. Se vajehti enččen oli olnu vahvištadud vl 1978 semendkun 25. päiväl Konstitucijan da om väges möhembaižiden vajehtusidenke.

== Geografijan andmused ==
[[Fail:Relief map of Mari El.png|thumb|left|250px|Marii Elan Tazovaldkundan reljefan kart.]]
Tazovaldkund om röunoiš [[Kirovan agj]]anke pohjoižes da pohjoižpäivnouzmas, [[Tatarstanan Tazovaldkund]]anke suvipäivnouzmas, [[Čuvašijan Tazovaldkund]]anke suvipäivlaskmas da [[Alalidnan agj]]anke päivlaskmas. Marii Elan Tazovaldkund om mererandatoi.

Pind om 23 375 km². Segoitadud [[mec]]ad ottas territorijan enamba pol't. Tazovaldkundan territorii mülüb [[Volg]]-jogen basseinha. Marii Elan röunoiš Volg om [[Čeboksaran vezivaradim|Čeboksaran]] da [[Kuibiševan vezivaradim|Kuibiševan]] vezivaradimed. Volgha langenijad sured ližajoged oma [[Vetlug (jogi)|Vetlug]], [[Pen' Kokšag]], [[Sur' Kokšag]] da [[Ilet']].

Reljef om alangoikaz päivlaskmas, kukhikaz päivnouzmas. Korktembaine čokkoim om [[Čukšmägi]]-kukkaz 278 m kortte valdmeren pindan päl.

Klimat om [[ven vö|ven]] kontinentaline. Heinkun keskmäine lämuz om +19°C, vilukun — -19°C.

Londuseližed varad oma [[turbaz]], [[sauvondmaterialad]] ([[mouckivi]], [[kivi (material)|sauvondkivi]], [[savi]], [[lete]]).

== Tobmuz ==
[[Fail:Building of the government of republic of Mary El.jpg|thumb|right|250px|Marii Elan Ohjastusen da Valdkundaližen Nevondkundan ištundsija [[Joškar-Ol]]as.]]
[[Markelov Leonid|Leonid Markelov]] radab tazovaldkundan pämeheks ([[mägimarin kel']]: ''Мары Эл Республик Вуйлатышы'', [[nitmarin kel']]: ''Марий Эл Республик Вуйлатыше'') vs 2001 vilukun 17. päiväspäi. Tazovaldkundan pämez' om Ohjastusen ezimeheks mugažo, märičeb sen strukturad, paneb ministrid radnikusile sättutaden kandidatoid parlamentanke.

Marii Elan parlament om Valdkundaline Nevondkund ([[mägimarin kel']]: ''Мары Эл Республикысе Кугижаншы Погын'', [[nitmarin kel']]: ''Марий Эл Республикысе Кугыжаныш Погын''). Kaik rahvaz valičeb sen 52 ezitajad videks vodeks. [[Minakov Jurii|Jurii Minakov]] radab Nevondkundan ezimeheks vs 2000 redukun 27. päiväspäi.

Radonoigendai tombuz om Marii Elan Tazovaldkundan Ohjastuz. Tazovaldkundan ministrused, komitetad da departamentad alištudas Ohjastusele.

Vl 2015 sügüz'kun 13. päiväl tazovaldkundan pämest valitihe järgkerdan, [[Markelov Leonid|nügüdläine gubernator]] sai vägestust ezmäižel tural (50,78% änid) da radab nelländen strokun. Järgvaličendad Marii Elan Valdkundaližhe Nevondkundha oliba vl 2014 sügüz'kun 14. päiväl.

== Eläjad ==
Vl 2010 eläjiden lugu om 696 459 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte kahtenz' ristit koumespäi om lidnalaine.

Kaikes tazovaldkundas om [[Marii Elan Tazovaldkundan lidnad|nell' lidnad]]. Toine sur' lidn (enamba 50 tuh. eläjid vl 2015) om [[Volžsk]].

Rahvahad (enamba 0,5% vl 2010): [[venälaižed]] (45,1%), [[marilaižed]] (41,8%), [[totarlaižed]] (5,5%), [[čuvašalaižed]] (0,9%), [[ukrainalaižed]] (0,5%); toižed — 1,3%, rahvahuden ozutandata — 4,9%.

Erased toižed igähižed rahvahad: [[udmurtalaižed]] — 0,28% (1932 rist.), [[mordvinalaižed]] — 0,12% (862 rist.).

== Homaičendad ==
<references />

== Irdkosketused ==
* [http://mari-el.gov.ru/ Marii Elan Tazovaldkundan tobmuden aluskundoiden oficialine portal.] {{ref-ru}} {{ref-chm}}
* [http://mari-el.gov.ru/president/Pages/main.aspx Marii Elan Tazovaldkundan pämehen oficialižed lehtpoled tobmuden aluskundoiden portal.] {{ref-ru}} {{ref-chm}}
* [http://gsmari.ru/ Marii Elan Valdkundaližen Nevondkundan oficialine sait.] {{ref-ru}}
* [http://mari-el.gov.ru/government/Pages/main.aspx Marii Elan Tazovaldkundan Ohjastusen oficialižed lehtpoled tobmuden aluskundoiden portalal.] {{ref-ru}} {{ref-chm}}

{{Marii Elan Tazovaldkundan lidnad}}
{{Venälaižen Federacijan subjektad}}

[[Kategorii:Marii Elan Tazovaldkund| ]]
