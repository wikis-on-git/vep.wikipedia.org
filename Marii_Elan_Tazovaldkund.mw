{{Venälaižen Federacijan subjekt
|Nimi           = Marii Elan Tazovaldkund
|Venälaine nimi = Республика Марий Эл <small>(ven.)</small><br />Мары Эл Республик <small>(mägimarin)</small><br />Марий Эл Республик <small>(nitmarin)</small>
|Flag           = [[Fail:Flag of Mari El.svg|150px|Marii Elan Tazovaldkundan flag]]
|FSCoA          = [[Fail:Coat of Arms of Mari El.svg|110px|Marii Elan Tazovaldkundan znam]]
|FlagLnk        = Marii Elan Tazovaldkundan flag
|CoALnk         = Marii Elan Tazovaldkundan znam
|FSMap          = [[Fail:Map of Russia - Mari El.svg|300px]]
|FSCtrWhat      = Pälidn
|FSCtrNm        = [[Joškar-Ol]]
|AreaRnk        = 73
|TotArea        = 23375
|WaterPrcnt     = 3.64
|PopRnk         = 66
|Eläjiden lugu  = 682,333
|PopCtDate      = 2018
|PopDens        = 29.19
|GDPRnk         = 71
|GDP            = 160,5
|GDPCtDate      = 2016
|GDP(PPP)       = 234,2
|FedDistrNm     = Volgaveren
|EcRegNm        = Volgan da Vätkan 
|OfLangs        = [[venäkel']], [[mägimarin kel']], [[nitmarin kel']]
|HeadTtl        = Tazovaldkundan pämez'
|HeadNm         = [[Evstifeev Aleksandr|Aleksandr Evstifeev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Valdkundaližen Nevondkundan ezimez'
|LegislNm       = [[Minakov Jurii|Jurii Minakov]]
|FSAnthem       = ''[[Marii Elan Tazovaldkundan gimn|Marii El, sä om maman kartte...]]''
|Domain         = 
|CadNo          = 12
|MSK            = [[UTC]]+3 ([[MSK]]+0)
}}
'''Marii Elan Tazovaldkund''' ({{lang-ru|Республика Марий Эл}}, {{lang-mrj|Мары Эл Республик}}, {{lang-chm|Марий Эл Республик}}) vai '''Marii El''' ([[venäkel'|venäkelel]] da [[nitmarin kel'|nitmarin kelel]]: ''Марий Эл'', [[mägimarin kel'|mägimarin kelel]]: ''Мары Эл'') om [[Venäma]]n avtonomine valdkund, sen üks' [[Venälaižen Federacijan subjektad|subjektoišpäi]].

Marii El mülüb [[Volgaveren federaline ümbrik|Volgaveren federaližhe ümbrikho]].

Tazovaldkundan pälidn da kaikiš suremb lidn om [[Joškar-Ol]].

== Keled ==
Valdkundkeled oma [[venäkel']], [[mägimarin kel']] da [[nitmarin kel']] Marii Elan Konstitucijan 15. kirjutusen mödhe.

== Istorii ==
Marii Elan Tazovaldkund om olmas vs 1920 kül'mkun 4. päiväspäi.

Marii Elan Tazovaldkundan Konstitucii<ref>[http://constitution.garant.ru/region/cons_mariy/ Marii Elan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1995 24. päiväl kezakud Marii Elan Konstitucižen Suiman ezitajil, sidä kesken Valdkundaližen Nevondkundan ezitajil da prezidental. Se vajehti endišt oli olnu vahvištadud vn 1978 25. päiväl semendkud Konstitucijad da om väges möhembaižidenke vajehtusidenke.

== Geografijan andmused ==
[[Fail:Relief map of Mari El.png|thumb|left|250px|Marii Elan Tazovaldkundan reljefan kart.]]
Tazovaldkundal om röunoid [[Kirovan agj]]anke pohjoižes da pohjoižpäivnouzmas, [[Tatarstanan Tazovaldkund]]anke suvipäivnouzmas, [[Čuvašijan Tazovaldkund]]anke suvipäivlaskmas da [[Alalidnan agj]]anke päivlaskmas. Marii Elan Tazovaldkund om mererandatoi.

Pind om 23 375 km². Segoitadud [[mec]]ad ottas territorijan enamba pol't. Tazovaldkundan territorii mülüb [[Volg|Volg-jogen]] basseinha. Marii Elan röunoiš Volg om [[Čeboksaran vezivaradim|Čeboksaran]] da [[Kuibiševan vezivaradim|Kuibiševan]] vezivaradimed. Volgha langenijad sured ližajoged oma [[Vetlug (jogi)|Vetlug]], [[Pen' Kokšag]], [[Sur' Kokšag]] da [[Ilet']].

Reljef om alangoikaz päivlaskmas, kukhikaz päivnouzmas. Kaikiš korktemb čokkoim om [[Čukšmägi]]-kukkaz 278 m kortte valdmeren pindan päl.

Klimat om [[ven vö|ven]] kontinentaline. Heinkun keskmäine lämuz om +19 C°, vilukun — −19 C°.

Londuseližed varad oma [[turbaz]], [[sauvondmaterialad]] ([[mouckivi]], [[kivi (material)|sauvondkivi]], [[savi|saved]], [[lete|letked]]), [[mec]], [[vezi|reskvezi]].

== Tobmuz ==
[[Fail:Building of the government of republic of Mary El.jpg|thumb|right|250px|Marii Elan Ohjastusen da Valdkundaližen Nevondkundan ištundsija [[Joškar-Ol]]as.]]
[[Evstifeev Aleksandr|Aleksandr Evstifeev]] radab tazovaldkundan pämeheks ([[mägimarin kel']]: ''Мары Эл Республик Вуйлатышы'', [[nitmarin kel']]: ''Марий Эл Республик Вуйлатыше'') vs 2017 sulakun 6. päiväspäi. Tazovaldkundan pämez' om Ohjastusen ezimeheks mugažo, märičeb sen strukturad, paneb ministrid radnikusile sättutaden kandidatoid parlamentanke.

Marii Elan parlament om Valdkundaline Nevondkund ({{lang-mrj|Мары Эл Республикысе Кугижаншы Погын}}, {{lang-chm|Марий Эл Республикысе Кугыжаныш Погын}}). Kaik rahvaz valičeb sen 52 ezitajad videks vodeks. [[Minakov Jurii|Jurii Minakov]] radab Nevondkundan ezimeheks vs 2000 redukun 27. päiväspäi nelländen strokun jäl'geten.

Radonoigendai tobmuz om Marii Elan Tazovaldkundan Ohjastuz. Tazovaldkundan ministrused, komitetad da departamentad alištudas Ohjastusele.

Marii Elan Valdkundaližen Nevondkundan ühtnijoiden järgenduseližed valičendad oliba vn 2014 14. päiväl sügüz'kud (6. kucund). Vn 2017 10. päiväl sügüz'kud valitihe tazovaldkundan pämest edel strokud, [[Evstifeev Aleksandr|nügüdläine pämez']] sai vägestust ezmäižel tural (88,27% änid).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 696 459 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 758 363 eläjad vl 1993. Vl 2018 kaikutte kahtenz' ristit koumespäi om lidnalaine.

Kaik om [[Marii Elan Tazovaldkundan lidnad|nell' lidnad]] tazovaldkundas da 15 lidnanvuittušt žilod. Toine järed lidn (enamba 50 tuh. eläjid vl 2018) om [[Volžsk]]. Vl 2017 kaik oli 6 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 45,1%, [[marilaižed]] — 41,8%, [[totarlaižed]] — 5,5%, [[čuvašalaižed]] — 0,9%, [[ukrainalaižed]] — 0,5%, toižed rahvahad — 1,3%, rahvahuden ozutandata — 4,9%.

Erased toižed igähižed rahvahad: [[udmurtalaižed]] — 0,28% (1932 rist.), [[mordvinalaižed]] — 0,12% (862 rist.).

== Homaičendad ==
<references />

== Irdkosketused ==
* [http://mari-el.gov.ru/ Marii Elan Tazovaldkundan tobmuden aluzkundoiden oficialine portal (''mari-el.gov.ru'').] {{ref-ru}} {{ref-chm}}
* [http://mari-el.gov.ru/president/Pages/main.aspx Marii Elan Tazovaldkundan pämehen oficialižed lehtpoled tobmuden aluzkundoiden ''mari-el.gov.ru''-portalal.] {{ref-ru}} {{ref-chm}}
* [http://gsmari.ru/ Marii Elan Valdkundaližen Nevondkundan oficialine sait (''gsmari.ru'').] {{ref-ru}}
* [http://mari-el.gov.ru/government/Pages/main.aspx Marii Elan Tazovaldkundan Ohjastusen oficialižed lehtpoled tobmuden aluzkundoiden ''mari-el.gov.ru''-portalal.] {{ref-ru}} {{ref-chm}}

{{Marii Elan Tazovaldkundan lidnad}}
{{Venälaižen Federacijan subjektad}}

[[Kategorii:Marii Elan Tazovaldkund| ]]
