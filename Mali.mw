{{Valdkund
| Nimi = Malin Tazovaldkund<br />République du Mali
| Valdkundznam = Coat of arms of Mali.svg
| Flag = Flag of Mali.svg
| Valdkundznam text = Malin valdkundznam
| Flag text = Malin flag
| Pälidn = Bamako
| Eläjiden lugu = 16,455,903<ref>[https://www.cia.gov/library/publications/the-world-factbook/geos/ml.html Malin ristitišton endustuz vl 2014 heinkus. — Mail'man faktoiden kirj (Cia.gov).] {{ref-fr}}</ref>
| Voz' = 2014
| Pind = 1,240,192
| Kart = LocationMali.svg
| Kel' = [[francijan kel'|francijan]]
| Valdkundan pämez' = [[Keita Ibragim Bubakar|Ibragim Bubakar Keita]]
| Päministr = [[Keita Modibo|Modibo Keita]]
| Religii = [[islam]]
| Valüt = [[KFA:n frank]] (XOF)
| Internet-domen = [[.ml]]
| Telefonkod = +223
| Aigvö = [[UTC]]+0
}}
'''Mali''', täuz' oficialine nimi om '''Malin Tazovaldkund''' ([[francijan kel'|franc.]] ''République du Mali''), — mererandatoi valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Bamako]]. Edel 1958 vot Malid nimitihe '''[[Francine Sudan|Francižeks Sudanaks]]'''.

== Istorii ==
Vl 1960 sügüz'kun 22. päiväl Mali tedoti ičeze ripmatomudes [[Francii|Francijaspäi]].

Sodakukerdused oliba vozil 1968, 1991, 2012 (2 kerdad: keväz'kus da tal'vkus).

Jäl'gmaine Konstitucii oli hüvästadud kaiken rahvahan referendumal vl 1992 vilukun 12. päiväl. Se om väges vn 2013 vajehtusidenke<ref>[http://www.wipo.int/wipolex/fr/details.jsp?id=7446 Malin Tazovaldkundan Konstitucii. — Wipo.int.] {{ref-fr}} {{ref-en}}</ref>.

== Geografijan andmused ==
[[Fail:Mali Topography.png|thumb|left|250px|Malin topografine kart.]]
Mali om mavaldkundröunoiš [[Alžir]]anke pohjoižpäivnouzmas (röunan piduz — 1376 km), [[Niger]]anke päivnouzmas (821 km), [[Burkina Faso|Burkina Fasonke]] suvipäivnouzmas (1000 km), [[Kot d'Ivuar|Kot d'Ivuaranke]] suves (532 km), [[Gvinei|Gvinejanke]] suvipäivlaskmas (858 km), [[Senegal]]anke päivlaskmas (419 km), [[Mavritanii|Mavritanijanke]] lodehes (2237 km). Ühthine röunoiden piduz — 7243 km<ref>[http://lcweb2.loc.gov/frd/cs/profiles/Mali.pdf Mali country profile. — United States Library of Congress. Federal Research Division (January 2005) (Lcweb2.loc.gov).] {{ref-en}}</ref>. Mali om mererandatoi valdkund.

Valdkund sijadase tazangištol 200-500 m korktusil. Väghine mahuz om päivlaskmas, [[Sahel'|Sahelin]] zon om man keskuses, no [[letetazangišt]]od enambištudas (60-65% man territorijad). Man pohjoine om [[Sahar (rahvahatoi ma)|Sahar]]-letetazangišton pala.

Kaikiš korktemb čokkoim om [[Gombori Tondo]]-mägi, 1155 m valdmeren pindan päl. Kaikiš madalamb om [[Senegal (jogi)|Senegal-jogen]] tazopind, 23 m meren pindan päl.

[[Senegal (jogi)|Senegal]]- da [[Niger (jogi)|Niger]]-joged oma surembaižed laivoiden täht.

Klimat om [[subekvatorialine vö|subekvatorialine]] man suves (tradicionine valdkundan keskuz), man pohjoižes [[tropine vö|tropine]] kuiv klimat om. Voden aigan kesklämuz vajehtab vähän, se om +28...+29°C.

Londuseližed pävarad oma [[kuld]], [[fosfor|fosforitad]], [[uran (himine element)|uran]]; toižed varad — [[raud|raudkivend]], [[cink]], [[vas'k]], [[alüminii|boksitad]] da [[gidroenergii]].

== Politine sistem ==
[[Fail:Bamakomali (3).jpg|thumb|right|250px|Malin ministrusiden pertid [[Bamako]]s.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident, hän paneb päministrad radsijha, päministr jo formuruib ohjastust. Prezidental om oiktuz heitta parlamentad. Kaik rahvaz valičeb prezidentad 5 vodeks. Ühten kahtenden strokun om voimuz.

Parlament om üks'kodine Nacionaline Suim ([[francijan kel'|fr.]]: ''Assemblée Nationale''). Kaik rahvaz valičeb sen 147 ühtnijoid 5 vodeks (ezivaličendoiden aigan vl 2007 sen ližaks 13 valitihe verhiš maiš).

Malin parlamentan järgvaličendad oliba vl 2013 tal'vkun 15. päiväl. Prezidentad valitihe järgkerdan vl 2013 elonkun 11. päiväl. Kahtenden valičemižetapan aigan olnu päministran enččel [[Keita Ibragim Bubakar|Ibragim Bubakar Keita]] sai 77,61%.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Malin administrativiž-territorialine jagand]].''

Mališ om 8 agjad da üks' pälidnaine ümbrik ([[Bamako]]). Agjad alajagase 49 ümbrikho ([[francijan kel'|fr.]] üks'lugu ''cercle''). Agjoiden ümbrikod da pälidnaine ümbrik alajagase 703 kommunha.

== Eläjad ==
Mališ elädas [[malilaižed]].

Toižed sured lidnad (enamba 100 tuh. ristitud vl 2012<ref>[http://instat.gov.ml/documentation/ANNUAIRE%202012%20.pdf Tableau 1.2. Urbain & Rural regions //Annuaire Statistique du Mali 2012. — Institut National de la Statistique (Republique du Mali) (instat.gov.ml). Decembre 2013. — 137 lpp. — Lpp. 29-43.] {{ref-fr}}</ref>, surembaspäi penembha): [[Sikaso]], [[Kajes]], [[Kulikoro]], [[Segu]], [[Mopti]], [[Gao]].

== Ižanduz ==
Malin päeksport om [[puvill]], [[kuld]]; toine eksport — [[fruktad]], [[afrodeziak]]ad.

== Homaičendad ==
<references />

== Irdkosketused ==
* [http://www.primature.gov.ml/ Malin Tazovaldkundan oficialine sait.] {{ref-fr}}
* [http://www.koulouba.ml/ Malin Tazovaldkundan prezidentan oficialine sait.] {{ref-fr}}

{{Commons|Mali}}
{{Afrik}}

[[Kategorii:Mali| ]]
