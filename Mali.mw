{{10000}}{{A10000}}
{{Valdkund
| Nimi = Malin Tazovaldkund<br />République du Mali
| Valdkundznam = Coat of arms of Mali.svg
| Flag = Flag of Mali.svg
| Valdkundznam text = Malin valdkundznam
| Flag text = Malin flag
| Pälidn = Bamako
| Eläjiden lugu = 18,429,893<ref>[https://www.cia.gov/library/publications/the-world-factbook/geos/ml.html Malin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,240,192
| Kart = LocationMali.svg
| Kel' = [[francijan kel'|francijan]]
| Valdkundan pämez' = [[Assimi Goita]]
| Päministr = ''sija om vakantine''
| Religii = [[islam]]
| Valüt = [[KFA:n frank]] (XOF)
| Internet-domen = [[.ml]]
| Telefonkod = +223
| Aigvö = [[UTC]]+0
}}
{{Znamoičendad|Mali (znamoičendad)}}
'''Mali''', täuz' oficialine nimi om '''Malin Tazovaldkund''' ({{lang-fr|République du Mali}}, [[bamanan kel'|baman]].: ''Mali ka Fasojamana''), — mererandatoi valdkund [[Päivlaskmaine Afrik|Päivlaskmaižes Afrikas]]. Sen pälidn da kaikiš suremb lidn om [[Bamako]]. Edel 1958 vot nimitihe Malid '''[[Francine Sudan|Francižeks Sudanaks]]'''.

== Istorii ==
Vn 1960 22. päiväl sügüz'kud Mali tedištoiti ičeze ripmatomudes [[Francii|Francijaspäi]].

Sodakukerdused oliba vozil 1968, 1991, 2012 (2 kerdad: keväz'kus da tal'vkus), 2020, 2021 (semendku).

Jäl'gmaine Konstitucii om hüvästadud kaiken rahvahan referendumal vn 1992 vilukun 12. päiväl. Se om väges vn 2013 vajehtusidenke.<ref>[http://www.wipo.int/wipolex/fr/details.jsp?id=7446 Malin Tazovaldkundan Konstitucii ''wipo.int''-saital.] {{ref-fr}} {{ref-en}}</ref>

== Geografijan andmused ==
[[Fail:Mali Topography.png|thumb|left|250px|Malin topografine kart]]
Mali om mavaldkundröunoiš [[Alžir]]anke pohjoižpäivnouzmas (röunan piduz — 1376 km), [[Niger]]anke päivnouzmas (821 km), [[Burkina Faso]]nke suvipäivnouzmas (1000 km), [[Kot d'Ivuar]]anke suves (532 km), [[Gvinei|Gvinejanke]] suvipäivlaskmas (858 km), [[Senegal]]anke päivlaskmas (419 km), [[Mavritanii|Mavritanijanke]] lodehes (2237 km). Ühthine röunoiden piduz — 7243 km<ref>[http://lcweb2.loc.gov/frd/cs/profiles/Mali.pdf Mali country profile (Mali-valdkundan profil'). — United States Library of Congress. Federal Research Division (AÜV:oiden Kongressan kirjišt. Federaline tedoiduzpalakund, viluku 2005, ''lcweb2.loc.gov'').] {{ref-en}}</ref>. Mali om mererandatoi valdkund.

Valdkund sijadase tazangištol 200..500 m ü.m.t. korktusil. Väghine mahuz om päivlaskmas, [[Sahel'|Sahelin]] zon levigandeb man keskuses, no [[letetazangišt]]od enambištudas i ottas man territorijan kaks' koumandest. Man pohjoine om rahvahatoman [[Sahar (rahvahatoi ma)|Sahar]]-man pala.

Kaikiš korktemb čokkoim om [[Gombori Tondo]]-mägi, 1155 m valdmeren pindan päl. Kaikiš madalamb om [[Senegal (jogi)|Senegal-jogen]] tazopind 23 m ü.m.t. korktusel. [[Senegal (jogi)|Senegal]]- da [[Niger (jogi)|Niger]]-joged oma kaikiš pidembad laivoiden täht.

Klimat om [[subekvatorialine vö|subekvatorialine]] man suves (tradicionine valdkundan keskuz), [[tropine vö|tropine]] kuiv klimat om man pohjoižes. Voden aigan keskmäine lämuz vajehtub vähän, se om +28..+29 C°.

Londuseližed pävarad oma [[kuld]], [[fosfor|fosforitad]], [[uran (himine element)|uran]]; toižed varad — [[raud|raudkivend]], [[cink]], [[vas'k]], [[alüminii|boksitad]] da [[gidroenergii]].

== Politine sistem ==
[[Fail:Bamakomali (3).jpg|thumb|right|250px|Malin ministrusiden pertid [[Bamako]]s]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident ({{lang-fr|Président de la République du Mali}}), hän paneb päministrad radsijha, päministr (franc. ''Premier ministre'') jo formuruib ohjastust. Prezidental om oiktuz heitta parlamentad. Kaik rahvaz valičeb prezidentad videks vodeks, ühten kahtenden strokun voimuz om olmas.

Parlament om üks'kodine Nacionaline Suim ({{lang-fr|Assemblée Nationale}}). Kaik rahvaz valičeb sen 147 ühtnijad videks vodeks (ezivaličendoiden aigan vl 2007 sen ližaks valitihe 13 ühtnijad verhiš maiš).

Malin parlamentan ühtnijoiden pidestunuded järgenduseližed valičendad oliba vn 2020 19. päiväl sulakud. Valitihe prezidentad järgkerdan vn 2018 29. heinkud i 12. elokud. Olnu päministran enččel (vll 1994−2000) [[Keita Ibragim Bubakar|Ibragim Bubakar Keita]] sai 67,17% kahtenden valičemižetapan aigan (vl 2013 — 77,61% mugažo kahtendes turas) da radoi kahtenden strokun jäl'geten vs 2013 sügüz'kun 4. päiväspäi. [[Sisse Bubu|Bubu Sisse]] radoi päministran vs 2019 sulakun 23. päiväspäi.

Sodakukerdusen jäl'ghe vn 2020 elokus parlament om pästtud radmaspäi, valitud prezident i päministr oma pandud arestan alle sodamehil. Pordaigaline prezident oli [[Ba Ndao]] vs 2020 sügüz'kun 25. päiväspäi, [[Moktar Uan]] radoi päministran sen-žo voden sügüz'kun 28. päiväspäi. Pordaigaližen ohjastusen valdatused jätkustuiži pol'tošt vot jäl'ghe sodakukerdust, no vn 2021 24. päiväl semendkud sodakukerduz tegihe möst, sikš miše prezident i päministr pučihe kahten polknikan (edeližen sodakukerdusen ühtnijoiden) mülündaspäi ohjastuses. Sodamehed paniba arestan alle heid i käskiba [[Assimi Goita]]-varaprezidentad prezidentaks 26. päiväl semendkud, päministran sija om vakantine.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Malin administrativiž-territorialine jagand]].''

Mališ om 8 agjad i üks' pälidnaine ümbrik ([[Bamako]]). Alajagadas agjoid 49 ümbrikoks (üks'lugu {{lang-fr|cercle}}). Agjoiden ümbrikod da pälidnaine ümbrik alajagasoiš 703 kommunaks.

== Eläjad ==
Mališ elädas [[malilaižed]]. Vn 2014 heinkus valdkundan ristitišt oli 16 455 903 eläjad. Kaikiš suremb ristitišt om nügüd'.

Uskondan mödhe (2018): [[islam]]anuskojad — 93,9%, [[hristanuskond|hristanuskojad]] — 2,8%, [[animizm|animistad]] — 0,7%, religijatomad — 2,6%.

Toižed sured lidnad (enamba 100 tuh. ristituid vl 2012<ref>[http://instat.gov.ml/documentation/ANNUAIRE%202012%20.pdf Tableau 1.2. Urbain & Rural regions //Annuaire Statistique du Mali 2012. — Institut National de la Statistique (Malin Tazovaldkund, ''instat.gov.ml''). Tal'vku 2013. — 137 lpp. — Lpp. 29−43.] {{ref-fr}}</ref>, surembaspäi penembha): [[Sikaso]], [[Kajes]], [[Kulikoro]], [[Segu]], [[Mopti]], [[Gao]].

== Ižanduz ==
Mali om agrarine ma, sen finansine olend rippub verazmaižes abuspäi. Tegimišton päsarakod oma kuldan i fosforitoiden samine, sömtegimišt. Valdkundan päeksport om [[puvill]], [[kuld]]; toine eksport — [[fruktad]], [[afrodeziak]]ad.

Vspäi 2011 nell' universitetad ratas Bamako-pälidnas.

== Homaičendad ==
<references />

== Irdkosketused ==
* [http://www.koulouba.ml/ Malin Tazovaldkundan prezidentan ofisan oficialine sait (''koulouba.ml'').] {{ref-fr}}
* [http://www.primature.ml/ Malin Tazovaldkundan ohjastusen oficialine sait (''primature.ml'').] {{ref-fr}}
* [http://assemblee-nationale.ml/ Malin parlamentan sait (''assemblee-nationale.ml'').] {{ref-fr}}
{{Commons|Mali}}

{{Afrik}}

[[Kategorii:Mali| ]]
