{{Eländpunkt
 | Nimi = Dmitrov<br />Дмитров
 | Lidnanznam = Coat of Arms Dmitrov.png
 | Flag = Flag of Dmitrov (Moscow oblast).png
 | Lidnanznam text = Dmitrovan lidnanznam
 | Flag text = Dmitrovan flag
 | Valdkund = Venäma
 | Eläjiden lugu = 68,792
 | Voz' = 2020-01-01
 | Pind = 26
 | Fail = Дмитров1.jpg
 | Pämez' =
 | Telefonkod = +7-49622-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Dmitrov''' ({{lang-ru|Дми́тров}}) om [[Venäma]]n lidn [[Moskvan agj]]an pohjoižes. Se om [[Dmitrovan lidnümbrik]]on administrativine keskuz (edel vn 2018 semendkud — rajonan) da kaikiš suremb lidn, «sodahoštusen lidn»-arvonke vn 2008 redukuspäi.

== Istorii ==
Eländpunktan aluz om pandud [[Jurii I Pit'kkäded]]-ruhtinasel vl 1154 kuti lidn Jahrom-jogen sokhal randal. Ruhtinaz nimiti lidnad sündnus [[Vsevolod III Sur' Peza]]-poigan sanuden [[valatused|valatusiš]] kahtenden Dmitrii-nimen mödhe, anttihe sidä nimed ph. [[Dimitrii Solunalaine|Dimitrii Solunalaižen]] oiktastuseks. Lidn šingotaškanzi torguindtel Volgan i Moskvan jogiden keskes. Dmitrov i [[Galič (Kostroman agj)|Galič]] oliba [[Galičun-Dmitrovan ruhtinazkund|ühten ruhtinazkundan]] keskusikš 13.-14. voz'sadal. [[Dmitrovan ruhtinazkund]] oli ripmatoman edel 14. voz'sadan kesked, sid' oli alištadud Moskvan tobmudele, om likvidiruidud vl 1569. Dmitrov sai makundan lidnan statusad vl 1781. Saudud türmatud mehil kanal läbiti lidnan istorižid fartaloid vll 1932−1937, no vedi industrializacijannoks. [[Toine mail'man soda|Toižen mail'man sodan]] aigan tahond suvhe lidnaspäi oli okkupiruidud nacistoil kahteks päiväks vn 1941 lopus.

Dmitrov šingotase [[ekskavator]]iden tegimel, freztömašinoiden tegimel, sauvondmaterialiden pästandal (sildraudbetonkonstrukcijad, saiding, pumaterialad, elektrokabeliden koume edheotandad), sömtegimištol (lihakombinat, maidtegim, vauktuškombinat), pakuitesen tegimil (alüminiilent, stökolmülüd, gofr), mugažo trikotažan edheotand i meblin fabrik ratas lidnas.

== Geografijan andmused ==
Lidn sijadase lidnümbrikon keskuzpalas, [[Kanal Moskvan nimed|Kanalan Moskvan nimed]] päivnouzmaižel randal läz täuzin, 160 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 50 km suvhe. Lähembaine lidn om [[Jahrom]] 3 km suvipäivlaskmha.

''Dmitrov''-raudtestancii radab lidnan suvipäivlaskmas vspäi 1901, sijadase kanalan randanno, elektrojonused lähttas Moskvan [[Savölovon päraudtestancii|Savölovon päraudtestancijaspäi]]. Toine stancii om ''Kanalstroi'' lidnan pohjoižröunanno. Lidn om raudtesol'm, ühtenzoitase oikti nenidenke lidnoidenke: [[Dubn]], [[Krasnii Holm]] (Tverin agj), [[Aleksandrov (lidn)|Aleksandrov]] (Vladimiran agj). Moskvan agjan sur' avtogengaz (A108-trass) läbitab lidnan pohjoižpalad. Jüguport radab kanalan randal.

== Eläjad ==
Vl 1939 lidnan ristitišt oli 25 029 eläjad, vl 1959 — 34 518 eläjad. Vn 2010 Venäman rahvahanlugemižen mödhe lidnan eläjiden lugu oli 61 305 ristutud, rajonan (nüg. lidnümbrik) kaks' videndest. Kaikiš suremb ristitišt om nügüd', se om enamba 64 tuhad eläjid vll 1986−1998 (65 800 rist. vl 1992) i vspäi 2013.

Rahvahad (2010): [[venälaižed]] — 94,6%, [[ukrainalaižed]] — 1,3%, toižed rahvahad — 4,1%.

Professionaližen opendusen aluzkundad oma Dmitrovan tehnikum<ref>[http://dmitrovt.ru/ Dmitrovan tehnikuman sait (''dmitrovt.ru'').] {{ref-ru}}</ref>, Dmitrovan rattematoman opendusen institut<ref>[http://dmitrov-dubna.ru/ Dmitrovan rattematoman opendusen institutan sait (''dmitrov-dubna.ru'').] {{ref-ru}}</ref> da sen kolledž, Moskvan agjan medicinižen kolledžan nomer nell'<ref>[http://pmcolledge-mo.ru/ Moskvan agjan medicinižen kolledžan nomer nell' sait (''pmcolledge-mo.ru'').] {{ref-ru}}</ref> Dmitrovan filial, Moskvan üläopendusen aluzkundoiden severz'-se filialad.

== Homaičendad ==
<references />

== Irdkosketused ==
* [http://dmitrov-reg.ru/ Lidnümbrikon tobmuden aluzkundoiden oficialine sait (''dmitrov-reg.ru'').] {{ref-ru}}
{{Commons|Category:Dmitrov}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Dmitrovan lidnümbrik|*]]
