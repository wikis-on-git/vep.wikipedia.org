{{Eländpunkt
 | Nimi = Možg<br />Можга <small>(ven. i udm.)</small>
 | Lidnanznam = Coat of Arms of Mozhga (Udmurtia) (1980).png
 | Flag = 
 | Lidnanznam text = Možgan lidnanznam
 | Flag text = 
 | Valdkund = Venäma
 | Eläjiden lugu = 48,750
 | Voz' = 2021
 | Pind = 31
 | Fail = Мемориал в Дубительском переулке 01.jpg
 | Pämez' = Mihail Trofimov<br/>(eloku 2018—)
 | Telefonkod = +7-34139-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
[[Fail:MozhgaMap.png|thumb|left|250px|Možgan lidnanlaptoiden kart (2021)]]
'''Možg''' ([[venän kel'|ven]]. i {{lang-udm|Можга}}) om [[Venäma]]n lidn da municipaline ühtnik (lidnümbrik) [[Udmurtijan Tazovaldkund]]an suvipäivlaskmas. Sijadase [[Možgan rajon]]an keskuses, om sen administrativižeks keskuseks, ei mülü rajonha.

== Istorii ==
Eländpunktan aluz om pandud vl 1835 kuti ''Süginskii tegim'' ({{lang-udm|Сюга шур}}, {{lang-ru|Сюгинский завод}}) pästamha [[stökol|stökoltegesid]] sijaližes [[kvarclete|kvarcletkespäi]]. Saudihe tegint [[Jelabug]]an Fedor Černov-torgovanan rahoil da tahtol.

Vozil 1924−1929 radnikžilon nimi oli ''Krasnii-žilo'' ({{lang-udm|Красной}}, {{lang-ru|Красный посёлок}}). Vl 1924 sirtihe Možgan makundan keskust sihe, sikš miše luja lämoipalo tegihe enččes keskuses — Možg-küläs (8 km suvhe lidnaspäi). Žilo sai lidnan statusad vl 1926. Vspäi 1929 lidn nimitase nügüdläižikš Možg-külän da [[udmurtalaižed|udmurtalaižiden]] rodun mödhe. Vspäi 1963 alištub tazovaldkundan tobmudele oikti.

Možgan ižandusen päsarakod oma valamiž- da räkänvastaižiden tegesiden edheotandad, metallan ümbriradmine, stökol- da plastikpakuitesen tehmine, meblin i kanctavaroiden pästand puspäi, sömtegimišt.

== Geografijan andmused ==
Lidn sijadase Süganjogen oiktal randal tobjimalaz ({{lang-udm|Сюгы}}, [[Vätk (jogi)|Vätkanjogen]] hurapol'ne bassein), 150 m keskmäižel korktusel valdmeren pindan päl. Om ümbärtud mecoil. Matkad [[Iževsk]]hasai om 76 km pohjoižpäivnouzmha orhal vai 94 km R320-avtotedme (läbitab lidnad suvipäivnouzmas).

Možg om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 47 961 ristitud. Vspäi 1992 lidnan ristitišt vajehtase 47..49 tuhad eläjid röunoiš, kaikiš suremb oli 49 841 eläjad vl 2014.

Rahvahad (vl 2010, ozutadud rahvahudenke): [[venälaižed]] — 56,5%, [[udmurtalaižed]] — 25,8%, [[totarlaižed]] — 15,6%, toižed rahvahad — 2,1%.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/8838 Možgan pühäpertid ''sobory.ru''-saital.] {{ref-ru}}</ref> oma olmas lidnas: Mikoi-arhangelan i Mikulai-čudonsädajan. [[Protestantizm]]an severz'-se kundoid oma lidnas. [[Islam]]an pühäpert' (om saudud vll 1988−1992) i hengeline škol oma avaitud.

Professionaližen opendusen aluzkundad: pedagogine kolledž, agrotegimištoline kolledž, Tazovaldkundan medkolledžan Možgan filial<ref>[https://mozhga.rmkur.ru/ Tazovaldkundan medkolledžan Možgan filialan sait (''mozhga.rmkur.ru'').] {{ref-ru}}</ref>.

Edeline lidnümbrikon pämez' om Aleksei Šišov (reduku 2015 — sulaku 2018).

== Transport ==
Avtobusad oma kundaližeks transportaks.

Vspäi 1916 [[Kazan']] — [[Jekaterinburg]] raudte läbitab lidnad. Možg-raudtestancijan nimi oli ''Süginskai-stancii'' Toižen mail'man sodan lophusai.

== Galerei ==
<gallery mode="packed" heights="125px">
Музей (28.09.2011) - panoramio.jpg|Lidnan istorijan i kodirandan tedištandmuzei (2011)
КСК "Свет".jpg|Kul'turan da sportan «Svet»-keskuz (2016, ''Vauktuz'')
Улица Наговицина.jpg|Keskuztorgusen tahos vl 2016
ТЦ "Рояль".jpg|«Rojal'»-torguindkeskuz (2016)
Mozhga. Russian city, Udmurtia region. Railroad station.jpg|Možg-päraudtestancijan sauvuz vl 2007
</gallery>

== Homaičendad ==
<references />

== Irdkosketused ==
* [http://www.mozhga-gov.ru/ Municipaližen «Možg-lidn»-ühtnikan tobmuden sait (''mozhga-gov.ru'').] {{ref-ru}}
{{Commons|Category:Mozhga}}

{{Udmurtijan Tazovaldkundan lidnad}}

[[Kategorii:Možg| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Možgan rajon|*]]
[[Kategorii:Udmurtijan Tazovaldkundan lidnümbrikod]]
