{{Eländpunkt
 | Nimi = Možg<br />Можга <small>(ven. i udm.)</small>
 | Lidnanznam = Coat of Arms of Mozhga (Udmurtia) (1980).png
 | Flag = 
 | Lidnanznam text = Možgan lidnanznam
 | Flag text = 
 | Valdkund = Venäma
 | Eläjiden lugu = 49,617
 | Voz' = 2017
 | Pind = 31
 | Fail = Mozhga. Russian city, Udmurtia region. Railroad station.jpg
 | Pämez' = Aleksei Šišov (2015—)
 | Telefonkod = +7-34139-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
'''Možg''' ([[venän kel'|ven]]. i {{lang-udm|Можга}}) om [[Venäma]]n lidn da municipaline ühtnik (lidnümbrik) [[Udmurtijan Tazovaldkund]]an suvipäivlaskmas. Sijadase [[Možgan rajon]]an keskuses, om sen administrativižeks keskuseks, ei mülü rajonha.

== Istorii ==
Eländpunktan aluz om pandud vl 1835 kuti ''Süginskii tegim'' ({{lang-udm|Сюга шур}}, {{lang-ru|Сюгинский завод}}) pästamha [[stökol|stökoltegesid]] sijaližes [[kvarclete|kvarcletkespäi]]. Sauvoihe tegint [[Jelabug]]an Fedor Černov-torgovanan rahoil da tahtol.

Vozil 1924−1929 radnikžilon nimi oli ''Krasnii-žilo'' ({{lang-udm|Красной}}, {{lang-ru|Красный посёлок}}). Vl 1924 sirtihe Možgan makundan keskust sihe, sikš miše luja lämoipalo tegihe enččes keskuses — Možg-küläs (8 km suvhe lidnaspäi). Žilo sai lidnan statusad vl 1926. Vspäi 1929 lidn nimitase nügüdläižikš Možg-külän da [[udmurtalaižed|udmurtalaižiden]] rodun mödhe. Vspäi 1963 alištub tazovaldkundan tobmudele oikti.

== Geografijan andmused ==
Lidn sijadase Süganjogen oiktal randal tobjimalaz ({{lang-udm|Сюгы}}, [[Vätk (jogi)|Vätkanjogen]] hurapol'ne bassein), 150 m keskmäižel korktusel valdmeren pindan päl. Om ümbärtud mecoil. Matkad [[Iževsk]]hasai om 76 km pohjoižpäivnouzmha orhal vai 94 km R320-avtotedme (läbitab lidnad suvipäivnouzmas).

Možg om lidnümbrikon üks'jäine eländpunkt.

== Eläjad da ižanduz ==
Vn 2010 kaiken Venäman rahvahanlugemižen mödhe eläjiden lugu oli 47 961 ristitud. Kaikiš suremb ristitišt oli vl 2014 — 49 841 eläjad. Ortodoksižen hristanuskondan kaks' jumalanpertid da islaman pühäpert' oma lidnas. Professionaližen opendusen aluzkundad: pedagogine kolledž, veterinarine kolledž, medicinine škol, 2 profškolad.

Rahvahad (vl 2010, ozutadud rahvahudenke): [[venälaižed]] — 56,5%, [[udmurtalaižed]] — 25,8%, [[totarlaižed]] — 15,6%, toižed rahvahad — 2,1%.

Ižandusen päsarakod oma valamiž- da räkänvastaižiden tegesiden edheotandad, metallan ümbriradmine, stökol- da plastikpakuitesen tehmine, meblin i kanctavaroiden pästand puspäi, sömtegimišt.

Avtobusad oma kundaližeks transportaks. Vspäi 1916 [[Kazan']] — [[Jekaterinburg]] raudte läbitab lidnad, nimitihe Možg-raudtestancijad ''Süginskai-stancijaks'' Toižen mail'man sodan lophusai.

== Irdkosketused ==
* [http://www.mozhga-gov.ru/ Municipaližen «Možg-lidn»-ühtnikan tobmuden aluzkundoiden oficialine sait (''mozhga-gov.ru'').] {{ref-ru}}
{{Commons|Category:Mozhga}}

{{Udmurtijan Tazovaldkundan lidnad}}

[[Kategorii:Možg| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Možgan rajon|*]]
[[Kategorii:Udmurtijan Tazovaldkundan lidnümbrikod]]
