{{Eländpunkt
 | Nimi = Fort Loderdeil<br />Fort Lauderdale
 | Lidnanznam = Seal of Fort Lauderdale, Florida.png
 | Flag = Flag of Fort Lauderdale, Florida.svg
 | Lidnanznam text = Fort Loderdeilan lidnanznam
 | Flag text = Fort Loderdeilan flag
 | Valdkund = Amerikan Ühtenzoittud Valdkundad
 | Eläjiden lugu = 182,760
 | Voz' = 2020
 | Pind = 94.05
 | Fail = Fort Lauderdale Skyline 7.jpg
 | Pämez' = 
 | Telefonkod = +1-754. +1-954
 | Aigvö = tal'vel [[UTC]]−5,<br />kezal [[UTC]]−4
}}
'''Fort Loderdeil''' ({{lang-en|Fort Lauderdale}} [ˌfɔrt ˈlɔːdərdeɪl]) om [[Amerikan Ühtenzoittud Valdkundad|AÜV:oiden]] kurortlidn [[Florid]]-štatan suvipäivnouzmas. Se om [[Brauard]]-ümbrikon administrativine keskuz.

== Istorii ==
Eländpunktan aluz om pandud koumeks lidnuseks (fortaks) vl 1838 Kahtenden Seminolan sodan aigan (1835−1842) sijaližid indejalaižid vaste. Fortad oliba nimitadud Uil'jam Loderdeil-majoran kanzannimen mödhe (''William Lauderdale'', 1782–1838). Sodan jäl'ghe ned oliba okaidud pol'voz'sadaks. Eländpunkt sai lidnan statusad oficialižešti vn 1911 27. päiväl keväz'kud.

Fort Loderdeil šingotase lebuturizmal vodes läbi (13 mln tulijoid vl 2018 i enamba mi nell' tuhad restoranoid ümbrikon ezilidnoidenke), jahtansauvomižen, «[[Maxim Integrated]]»-kompanijan järedal palakundal (mikroshemad), fil'miden i TV-oigendusiden tehmižel. Kaik 50 tuhad jahtoid om registriruidud lidnas.

== Geografijan andmused ==
Lidn sijadase [[Atlantine valdmeri|Atlantižen valdmeren]] randal, 2,75 m ü.m.t. keskmäižel korktusel. Om severt-se sadoid veziteid lidnas. Matkad [[Majami]]hesai om 40 km suvhe.

Klimat om [[tropikad|tropine]] vihmmecoiden. Voden keskmäine lämuz om +25,1 C°, absolütine minimum oleskeli –2 C°. Paneb sadegid 1550 mm vodes, vähemba «tal'ven» kuidme.

== Eläjad ==
Vn 2010 AÜV:oiden rahvahanlugemižen mödhe lidnan eläjiden lugu oli 165 521 ristitud. Kaikiš suremb ristitišt om nügüd'. Lidn mülüb Majamin aglomeracijha (6,1 mln eläjid vl 2017).

== Irdkosketused ==
* [http://fortlauderdale.gov/ Lidnan oficialine sait (''fortlauderdale.gov'').] {{ref-en}}
* [http://sunny.org/ Suren Fort Loderdeilan turizman sait (''sunny.org'').] {{ref-en}}
{{Commons|Fort Lauderdale}}

[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Floridan lidnad]]
