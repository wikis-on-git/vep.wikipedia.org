{{Eländpunkt
 | Nimi = Oslo
 | Lidnanznam = Oslo komm.svg
 | Flag = Flag of Oslo.svg
 | Lidnanznam text = Oslon lidnanznam
 | Flag text = Oslon flag
 | Valdkund = Norvegii
 | Eläjiden lugu = 673,469
 | Voz' = 2018
 | Pind = 454.03
 | Fail = Oslo E18 bjørvika.jpg
 | Pämez' = [[Marianne Borgen|Marianne Borgen]] (2015-)
 | Telefonkod = +47-2
 | Aigvö = tal'vel [[UTC]]+1,<br />kezal [[UTC]]+2
}}
'''Oslo''' (mugažo kirjutase [[norvegijan kel'|norvegijan kelel]], no virkmine — [Ušlü] vai [Uslü]) om [[Norvegii|Norvegijan]] pälidn da kaikiš suremb lidn. Se om olmas mugažo kommunaks da ühteks 19 norvegižes agjaspäi (fül'ke).

Oslo-agj om kaikiš suremb Norvegijas eläjiden lugun mödhe da kaikiš penemb pindan mödhe. Vl 2018 eläjiden lugu oli 673 469 ristitud. Lidnan pind — 454,03 km², saum vezid — 6%. Oslo om ümbärtud [[Akershus]]-agjal (kahtenz' ristituiden lugun mödhe), kudamban tobmuden organad sijadase pälidnas.

== Istorii ==
Oslo mainitase ezmäižen kerdan Sturlusonan Storrin islandižes skal'das. Siš om kirjutadud, miše Haral'd III-kunigaz pani lidnan alusen vl 1048. Nimituz znamoičeb «Lo-jogensu». Lidn oli olmas mugoižen nimenke vhesai 1624. Sid' vhesai 1925 sen nimi oli '''Hristianii''' (norv. ''Christiania'') da '''Kristianii''' (norv. ''Kristiania'').

== Geografii ==
Olso seižub ühtennimižen [[fjord]]an randal 23 metrad keskkorktusil, sijadase sen kaikiš pohjoižembas palas, [[Piter]]inke ühtel levedusel, no 20° päivlaskmaižemb. Om nell'kümne sart da 343 reskveden järved lidnan röunoiš.

Lidn alajagase 15 administrativižhe rajonha (norv. ''bydel''). Mugažo voz'sadalpäi 19. lidn jagase päivlaskmaižhe (''Vestkanten'') da päivnouzmaižhe (''Ostkanten'') polihe.

== Transport ==
Avtobusad, tramvaid, metro oma kundaližeks transportaks, mugažo likutimvenehed oma tulmha ujuden lähiden saridennopäi. Metro (norv. ''T-banen i Oslo'') om olmas vspäi 1966, vl 2012 siš om 97 stancijad (16 — manaluižed), 6 jonod da 85 km raudted.

Oslon ümbrištos om koume rahvahidenkeskešt lendimportad, päine niišpäi om Gardermuen (vspäi 1998) 48 km lidnan keskusespäi.

== Sport ==
Vl 1952 Oslo vastsi Tal'volimpiadan ühtnijoid.

== Homaičendad ==
<references />

== Irdkosketused ==
* [http://www.oslo.kommune.no/ Oslo-kommunan ohjastusen oficialine sait.] {{ref-no}} {{ref-en}}

{{Evropan pälidnad}}

[[Kategorii:Oslo| ]]
[[Kategorii:Norvegijan lidnad]]
[[Kategorii:Norvegijan agjad]]
[[Kategorii:Norvegii]]
[[Kategorii:Eländpunktad kirjamišton mödhe]]
[[Kategorii:Pälidnad]]
