{{Eländpunkt
 | Nimi = Oslo
 | Lidnanznam = Oslo komm.svg
 | Flag = Flag of Oslo.svg
 | Lidnanznam text = Oslon lidnanznam
 | Flag text = Oslon flag
 | Valdkund = Norvegii
 | Eläjiden lugu = 673,469
 | Voz' = 2018
 | Pind = 454.03
 | Fail = Oslo E18 bjørvika.jpg
 | Pämez' = [[Borgen Marianne|Marianne Borgen]]<br />(reduku 2015—)
 | Telefonkod = +47-2
 | Aigvö = tal'vel [[UTC]]+1,<br />kezal [[UTC]]+2
}}
'''Oslo''' (mugažo kirjutase [[norvegijan kel'|norvegijan kelel]], no virkmine — [Ušlü] vai [Uslü]) om [[Norvegii|Norvegijan]] pälidn da kaikiš suremb lidn. Se om olmas mugažo kommunaks da ühteks 11 norvegižes agjaspäi (fül'ke).

Oslo-agj om kahtenz' surtte Norvegijas eläjiden lugun mödhe da kaikiš penemb pindan mödhe. Vl 2013 eläjiden lugu oli 623 966 ristitud. Lidnan pind — 454,03 km², saum vezid — 6%. Oslo om ümbärtud [[Viken]]-agjal (kaikiš suremb ristituiden lugun mödhe), kudamban tobmuden organad sijadasoiš pälidnas.

== Istorii ==
Oslo mainitase ezmäižen kerdan Sturlusonan Storrin islandižes skal'das. Om kirjutadud siš, miše Haral'd III-kunigaz pani lidnan alust vl 1048. Nimituz znamoičeb «Lo-jogensu». Lidn oli olmas mugoiženke nimenke vhesai 1624. Sid' vhesai 1925 sen nimi oli '''Hristianii''' ({{lang-no|Christiania}}) da '''Kristianii''' ({{lang-no|Kristiania}}).

== Geografijan andmused ==
Olso seižub ühtennimižen [[fjord]]an randal 23 m ü.m.t. keskmäižel korktusel, sijadase sen kaikiš pohjoižembas palas, [[Piter]]inke ühtel levedusel, no 20° päivlaskmaižemb. Om nell'kümne sart da 343 reskveden järved lidnan röunoiš.

Lidn jagase 15 administrativižeks rajonaks ({{lang-no|bydel}}). Mugažo 19. voz'sadalpäi lidn jagase päivlaskmaižikš (''Vestkanten'') da päivnouzmaižikš (''Ostkanten'') polikš.

== Transport ==
Avtobusad, tramvaid da metro oma kundaližeks transportaks, mugažo likutimvenehed oma tulmha ujuden lähiden saridennopäi. Metro ({{lang-no|T-banen i Oslo}}) om olmas vspäi 1966, vl 2012 siš om 97 stancijad (16 — manaluižed), 6 jonod da 85 km raudted.

Kaik om koume rahvahidenkeskešt lendimportad Oslon ümbrištos, päine niišpäi om Gardermuen (vspäi 1998) 48 km lidnan keskusespäi.

== Sport ==
Vl 1952 Oslo vastsi [[Tal'volimpiad]]an ühtnijoid.

== Homaičendad ==
<references />

== Irdkosketused ==
* [http://www.oslo.kommune.no/ Oslo-kommunan tobmuden aluzkundoiden oficialine sait (''oslo.kommune.no'').] {{ref-no}} {{ref-en}}
{{Commons|Oslo}}

{{Evropan pälidnad}}

[[Kategorii:Oslo| ]]
[[Kategorii:Norvegijan lidnad]]
[[Kategorii:Eländpunktad kirjamišton mödhe]]
[[Kategorii:Norvegii|*]]
[[Kategorii:Pälidnad]]
[[Kategorii:Norvegijan agjad]]
[[Kategorii:Viken|*]]
