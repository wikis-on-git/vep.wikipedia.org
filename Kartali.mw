{{Eländpunkt
 | Nimi = Kartali<br />Карталы
 | Lidnanznam = Kartaly city coat of arms.gif
 | Flag = Flag of Kartaly (Chelyabinsk oblast).png
 | Lidnanznam text = Kartalin lidnanznam
 | Flag text = Kartalin flag
 | Valdkund = Venäma
 | Eläjiden lugu = 28,577
 | Voz' = 2017
 | Pind = 86.13
 | Fail = Памятник вождю - panoramio.jpg
 | Pämez' = Jelena Protasova<br />(kezaku 2019—.<br/>''velgusentäutai'')
 | Telefonkod = +7-35133-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Kartali''' ({{lang-ru|Карталы́}}, {{lang-uk|Картали}}, {{lang-tt|Кәртәле}}) om [[Venäma]]n lidn, lidnankund da raudtesol'm [[Čeläbinskan agj]]an suves. Se om [[Kartalin rajon]]an administrativine keskuz.

== Istorii ==
Eländpunktan aluz om pandud vll 1914−1915 kuti žilo udenno Kartali-stancijanno «[[Troick (Čeläbinskan agj)|Troick]] — [[Orsk]]»-raudtekeskustan sauvomižen aigan. Nimitihe jogen mödhe. Aigan mändes Kartali ühtenzoiti žiloid [[kivihil'|kivihilen]] kaivuzidenno i [[kozakišt|kozakoiden]] Poltavk-žilod (aluz 1843 kuti Poltavskii). Kartali-žilo sai lidnan statusad vn 1944 17. päiväl sulakud. Vll 1964−2005 raketdivizii seižui lidnas.

Kartali šingotase raudten edheotandoil, šebnän samižel, sömtegimištol (elevator, leibän produktoiden pästand). Om maižanduzrajonan keskuseks.

== Geografijan andmused ==
Lidn sijadase rajonan keskuzpalan päivnouzmas, Karataliajat-jogen oiktal randal päpaloin ({{lang-ru|Караталыаят}} 175 km pitte, [[Tobol]]an hurapol'ne bassein), 300 m ü.m.t. keskmäižel korktusel. Matkad [[Kazahstan]]an röunhasai om 25 km päivnouzmha raudtedme, [[Čeläbinsk]]hasai om 240 km pohjoižhe orhal, 321 km avtotedme vai raudtedme. Lähembaine lidn om [[Magnitogorsk]] 118 km lodeheze orhal, 168 km avtotel vai 140 km raudtel.

Kaks' raudtestancijad ratas lidnas, Kartali I i II.

Kartali om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 29 131 ristitud, rajonan koume videndest. Kaikiš suremb lidnan ristitišt oli 42 801 eläjad vl 1970.

Rahvahad (2010): [[venälaižed]] — 89,5%, [[ukrainalaižed]] — 2,7%, [[kazahlaižed]] — 3,8%, [[totarlaižed]] — 3,8%, toižed rahvahad — 1,6%.

Professionaližen opendusen aluzkund rat.

== Homaičendad ==
<references />

== Irdkosketused ==
* [https://www.kartaly74.ru/ Lidnankundan oficialine sait (''kartaly74.ru'').] {{ref-ru}}
* [http://kartaly.ru/ Lidnan informacine sait (''kartaly.ru'').] {{ref-ru}}
{{Commons|Category:Kartaly}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Kartalin rajon|*]]
