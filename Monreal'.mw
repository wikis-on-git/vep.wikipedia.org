{{Eländpunkt
 | Nimi = Monreal'<br />Montréal <small>(fr.)</small><br />Montreal <small>(angl.)</small>
 | Lidnanznam = Armoiries de Montréal 1938.svg
 | Flag = Flag of Montreal.svg
 | Lidnanznam text = Monrealin lidnanznam
 | Flag text = Monrealin flag
 | Valdkund = Kanad
 | Eläjiden lugu = 1,704,694
 | Voz' = 2016
 | Pind = 431.50
 | Fail = Montreal Montage July 7 2014.jpg
 | Pämez' = Valeri Plant<br />(kül'mku 2017—)
 | Telefonkod = +1-514. +1-438
 | Aigvö = tal'vel [[UTC]]-5,<br />kezal [[UTC]]-4
}}
[[Fail:Montreal-boroughs-post-demerger.png|thumb|left|250px|Monreal' jagase 19 administrativižhe ümbrikho (lihavan mustan pirdan südäimes).]]
'''Monreal'''' ({{lang-fr|Montréal}} [mɔ̃ʁeal], {{lang-en|Montreal}} [ˌmʌntriːˈɒl]) om kahtenz' surtte lidn [[Kanad]]as. Se om [[Kvebek (provincii)|Kvebek-provincijan]] kaikiš suremb lidn.

Vl 1976 lidn vastsi Kezaližid [[Olimpižed vändod|Olimpižid vändoid]].

== Istorii ==
Irokeziden Hošelag-külä oli lidnan sijas 14. voz'sadaspäi. Nügüdläižen eländpunktan aluz om pandud vn 1642 17. päiväl semendkud kuti ''Vill'-Mari-žilo'' ({{lang-fr|Ville-Marie}} «Marin lidn») [[Monreal' (sar')|Monreal'-saren]] suvipalas, [[Ph. Lavrentijan jogi|Ph. Lavrentijan jogen]] da [[Ottav (jogi)|Ottavanjogen]] ühthejoksmusen sijas.

Vspäi 1705 nimitihe žilod nügüdläižikš. Saren «Monreal'»-nimi sündui üks'jäižen mägen nimespäi ''Le mont Royal'' — «Kunigahan mägi», 234 m valdmeren pindan päl. Vl 1832 Monreal' sai lidnan statusad. 1970-nzihe vozihesai oli valdkundan kaikiš suremban lidnan da finansižen pälidnan, sid' andoi ezištust [[Toronto]]le.

== Geografijan andmused ==
Lidn sijadase 8 m da sen enamba korktusil valdmeren pindan päl. Matkad [[Kvebek (lidn)|Kvebekhasai]] om 250 km pohjoižpäivnouzmha kaikil teil, [[Ottav]]hasai om 200 km päivlaskmha, [[Amerikan Ühtenzoittud Valdkundad|AÜV:oiden]] röunhasai om 50 km suvhe.

Klimat om [[ven vö|ven]] kontinentaline neps. Tulleikahad päiväd oma paksud. Voden keskmäine lämuz om +6,2 C°. Paneb sadegid 980 mm vodes, kuidme tazomäras, sidä kesken 218 sm lunt (kül'mku-keväz'ku).

== Eläjad ==
Vl 2011 eläjiden lugu oli 1 649 519 ristitud. Läz 4,1 mln elädas ezilidnoidenke 4258,31 km² pindal. Üks'jäine oficialine kel' om francijan kel' lidnan territorijal vn 1977 francijan kelen hartijan mödhe.

Edeline lidnan pämez' oli Deni Koder (2013−2017).

== Transport ==
Kundaline transport om avtobusad, maršruttaksid, ezilidnelektrojonused. Vspäi 1966 metro radab lidnas (vl 2017 oli 4 jonod, 68 stancijad, 69 km raudted).

Rahvahidenkeskeine civiline ''Monreal'-Trüdo''-lendimport (''YUL'', 19,4 mln passažiroid vl 2018) sijadase Dorval'-ezilidnas, 20 km päivlaskmha Monrealin keskusespäi, sil-žo sarel. Sišpäi tehtas reisid AÜV:oihe da Kanadadme, Latinižen Amerikan äjihe maihe, Evropan lidnoihe i kaiked mail'madme. Kahtenz' rahvahidenkeskeine ''Monreal'-Mirabel'''-lendimport (''YMX'') sijadase 39 km lodeheze lidnaspäi, se om vaiše vedamha jüguid i aviacijan toižendoiden täht (sanitarine, kosmine).

== Homaičendad ==
<references/>

== Irdkosketused ==
* [http://www.ville.montreal.qc.ca/ Lidnan tobmuden sait (''ville.montreal.qc.ca'').] {{ref-fr}} {{ref-en}}
{{Commons|Montréal}}

[[Kategorii:Monreal'| ]]
[[Kategorii:Kvebek (provincii)]]
[[Kategorii:Kanadan lidnad]]
[[Kategorii:Eländpunktad kirjamišton mödhe]]
