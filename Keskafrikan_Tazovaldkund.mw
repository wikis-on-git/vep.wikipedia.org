{{10000}}{{A10000}}
{{Valdkund
| Nimi = Keskafrikan Tazovaldkund<br />République centrafricaine <small>(fr.)</small><br />Ködörösêse tî Bêafrîka <small>(sango)</small>
| Valdkundznam = Coat of arms of the Central African Republic.svg
| Flag = Flag of the Central African Republic.svg
| Valdkundznam text = Keskafrikan Tazovaldkundan valdkundznam
| Flag text = Keskafrikan Tazovaldkundan flag
| Pälidn = Bangi
| Eläjiden lugu = 5,745,062<ref name="ciact">[https://www.cia.gov/library/publications/the-world-factbook/geos/ct.html Keskafrikan Tazovaldkundan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 622,984
| Kart = LocationCentralAfricanRepublic.svg
| Kel' = [[francijan kel'|francijan]], [[sango]]
| Valdkundan pämez' = [[Tuadera Fosten-Aršanž|Fosten-Aršanž Tuadera]]
| Päministr = [[Firmen Ngrebada]]
| Religii = [[hristanuskond]], [[paganuz]]<ref name="ciact"/>, [[islam]]
| Valüt = Keskafrikan [[KFA:n frank]] (XAF)
| Internet-domen = [[.cf]]
| Telefonkod = +236
| Aigvö = [[UTC]]+1
}}
'''Keskafrikan Tazovaldkund''', se om täuz' oficialine nimi (lühüdas '''KAT'''; {{lang-fr|République centrafricaine}} [ʀepyˈblik sɑ̃trʀafrʀiˈkɛn], [[sango (kel')|sango]]: ''Ködörösêse tî Bêafrîka''), om mererandatoi valdkund [[Keskafrik]]as. Vozil 1903−1964 nimitihe '''[[Ubangi Šari|Ubangi Šari:kš]]''', kahtiden röunatajiden jogiden nimiden mödhe. Sen pälidn da kaikiš suremb lidn om [[Bangi]].

== Istorii ==
Vn 1960 13. päiväl elokud Keskafrikan Tazovaldkund tedištoiti ičeze ripmatomudes [[Francii|Francijaspäi]].

Jäl'gmaine Konstitucii tuli väghe vn 2004 5. päiväl tal'vkud (vn 2010 vajehtusidenke).<ref>[http://wipolex.wipo.int/fr/text/193706 Vn 2004 Keskafrikan Tazovaldkundan Konstitucijan tekst ''wipolex.wipo.int''-saital.] {{ref-fr}}</ref>

== Geografijan andmused ==
[[Fail:Central African Republic Topography.png|thumb|left|300px|Keskafrikan Tazovaldkundan topografine kart.]]
Keskafrikan Tazovaldkund om mavaldkundröunoiš [[Čad]]anke pohjoižes (röunoiden piduz — 1197 km), [[Sudan]]anke pohjoižpäivnouzmas (483 km), [[Suvisudan]]anke päivnouzmas (682 km), [[Kongon Demokratine Tazovaldkund|Kongon Demokratižen Tazovaldkundanke]] suves (1577 km), [[Kongon Tazovaldkund|Kongon Tazovaldkundanke]] suvipäivlaskmas (467 km), [[Kamerun]]anke päivlaskmas (797 km). Ühthine röunoiden piduz — 5203 km.

Valdkund sijadase lainhekahil mägitazangištoil 600..900 m korktusil [[Kongo (jogi)|Kongo]]-jogen da [[Čad (järv)|Čad]]-järven basseinoiden keskes. Kaikiš korktemb čokkoim om [[Ngui]]-mägi, 1410 m valdmeren pindan päl. Kaikiš madalamb om [[Ubangi]]-jogen kendäk, 335 m, läz röunad [[Kongon Demokratine Tazovaldkund|KDT]]:nke.

Klimat vajehtase suvipäivlaskmpolespäi pohjoižpäivnouzmpolehe, suvižiš tropižiš mecoišpäi [[savann]]ha. Pohjoižel paneb 1250 mm sadegid vodes, suvel — 1900 mm, no suves om kuiv sezon (tal'vku da viluku). Voden keskmäine lämuz om +25..+27 C°.

Londuseližed pävarad oma [[diamant]]ad, [[uran (himine element)|urankivend]], [[kuld]], [[kivivoi]], [[mec]], [[gidroenergii]].

== Tobmuz ==
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-fr|Président de la République centrafricaine}}). Kaik rahvaz valičeb händast videks vodeks, ühten kahtenden strokun voimuz om olmas.

Parlament om üks'kodine Nacionaline Suim ({{lang-fr|Assemblée nationale}}). Kaik rahvaz valičeb 105 ühtnijoid videks vodeks.

Enzne [[Bozize Fransua|Fransua Bozize]]-prezident sai 66,08% vn 2011 valičendoil da ohjandi kahtenden strokun, no vn 2013 keväz'kus sodakukerduz tegihe, sen jäl'ghe hän pageni maspäi. Keskafrikan Tazovaldkundan järgenduseližed pävaličendad oliba vll 2015−2016 (30. tal'vkud, 14. uhokud i 30. keväz'kud). [[Fosten-Aršanž Tuadera]] sai vägestust (62,71% änid) da radab prezidentan vs 2016 keväz'kun 30. päiväspäi. [[Firmen Ngrebada]] oti päministran radnikust vn 2019 25. päiväl uhokud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Keskafrikan Tazovaldkundan administrativiž-territorialine jagand]].''

Keskafrikan Tazovaldkundas om 16 prefekturad ({{lang-fr|préfectures}}, [[sango]]: ''kodoro kômanda-kôta'') da üks' pälidnaine avtonomine [[Bangi]]-kommun ({{lang-fr|commune autonome}}, [[sango]]: ''kôta-gbata''). Prefekturad alajagasoiš 71 subprefekturaks.

== Eläjad ==
Keskafrikan Tazovaldkundas elädas [[keskafrikalaižed]]. Vn 2014 heinkus valdkundan ristitišt oli 5 277 959 eläjad. Kaikiš suremb ristitišt om nügüd'.

Uskondan mödhe (2018): rahvahaližed uskondad — 35%, [[protestantizm|protestantad]] — 25%, Riman [[katoline jumalankodikund|katolikad]] — 25%, [[islam]]anuskojad — 15%. [[Animizm|Animistižed]] verod oma levitadud lujas hristanuskojan enambusen keskes.

Keskafrikan Tazovaldkundan toižed sured lidnad (enamba 50 tuh. ristituid vl 2005): [[Bimbo]], [[Mbaiki]], [[Berberati]], [[Kaga Bandoro]].

== Ižanduz ==
Vl 2012 Keskafrikan Tazovaldkundan päeksport oli [[diamant]]ad tegimišton täht (57%) da [[mec]] (29%); toine eksport — [[elektroladim]]ed (2%), [[kofe]] (2%), [[banan]]ad (1%).

== Homaičendad ==
<references />

== Irdkosketused ==
* [http://www.centrafricaine.info/en.html Keskafrikan Tazovaldkundan informacine sait (''centrafricaine.info'').] {{ref-en}} {{ref-fr}}
* [http://www.stat-centrafrique.com/ Keskafrikan Tazovaldkundan statistikan sait (''stat-centrafrique.com'').] {{ref-fr}}
{{Commons|Central African Republic}}

{{Afrik}}

[[Kategorii:Keskafrikan Tazovaldkund| ]]
