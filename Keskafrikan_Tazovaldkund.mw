{{Valdkund
| Nimi = Keskafrikan Tazovaldkund<br />République centrafricaine <small>(fr.)</small><br />Ködörösêse tî Bêafrîka <small>(sango)</small>
| Valdkundznam = Coat of arms of the Central African Republic.svg
| Flag = Flag of the Central African Republic.svg
| Valdkundznam text = Keskafrikan Tazovaldkundan valdkundznam
| Flag text = Keskafrikan Tazovaldkundan flag
| Pälidn = Bangi
| Eläjiden lugu = 5,277,959<ref name="ciact">[https://www.cia.gov/library/publications/the-world-factbook/geos/ct.html Keskafrikan Tazovaldkundan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 622,984
| Kart = LocationCentralAfricanRepublic.svg
| Kel' = [[francijan kel'|francijan]], [[sango]]
| Valdkundan pämez' = [[Samba-Panza Katrin|Katrin Samba-Panza]]
| Päministr = [[Kamun Mahamat|Mahamat Kamun]]
| Religii = [[hristanuskond]], [[paganuz]]<ref name="ciact"/>, [[islam]]
| Valüt = Keskafrikan [[KFA:n frank]] (XAF)
| Internet-domen = [[.cf]]
| Telefonkod = +236
| Aigvö = [[UTC]]+1
}}
'''Keskafrikan Tazovaldkund''', se om täuz' oficialine nimi (lühüdas '''KAT'''; [[francijan kel'|fr.]]: ''République centrafricaine'', [[sango (kel')|sango]]: ''Ködörösêse tî Bêafrîka''), om mererandatoi valdkund [[Keskafrik]]as. Vozil 1903-1964 nimitihe '''[[Ubangi Šari]]:kš''' (kahtiden röunatajiden jogiden nimiden mödhe). Sen pälidn da kaikiš suremb lidn om [[Bangi]].

== Istorii ==
Vl 1960 elokun 13. päiväl Keskafrikan Tazovaldkund tedoti ičeze ripmatomudes [[Francii|Francijaspäi]].

Jäl'gmaine Konstitucii tuli väghe vl 2004 tal'vkun 5. päiväl (vn 2010 vajehtusidenke)<ref>[http://www.wipo.int/wipolex/fr/text.jsp?file_id=193706 Keskafrikan Tazovaldkundan konstitucii. — Wipo.int.] {{ref-fr}}</ref>.

== Geografijan andmused ==
[[Fail:Central African Republic Topography.png|thumb|left|300px|Keskafrikan Tazovaldkundan topografine kart.]]
Keskafrikan Tazovaldkund om mavaldkundröunoiš [[Čad]]anke pohjoižes (röunoiden piduz — 1197 km), [[Sudan]]anke pohjoižpäivnouzmas (483 km), [[Suvisudan]]anke päivnouzmas (682 km), [[Kongon Demokratine Tazovaldkund|Kongon Demokratižen Tazovaldkundanke]] suves (1577 km), [[Kongon Tazovaldkund|Kongon Tazovaldkundanke]] suvipäivlaskmas (467 km), [[Kamerun]]anke päivlaskmas (797 km). Ühthine röunoiden piduz — 5203 km.

Valdkund sijadase lainhekahil mägitazangištoil 600-900 m korktusil [[Kongo (jogi)|Kongo]]-jogen da [[Čad (järv)|Čad]]-järven basseinoiden keskes. Kaikiš korktemb čokkoim om [[Ngui]]-mägi, 1410 m valdmeren pindan päl. Kaikiš madalamb om [[Ubangi]]-jogen kendäk, 335 m, läz röunad [[Kongon Demokratine Tazovaldkund|KDT]]:nke.

Klimat vajehtase suvipäivlaskmpolespäi pohjoižpäivnouzmpolehe, suvižiš tropižiš mecoišpäi [[savann]]ha. Pohjoižel paneb 1250 mm sadegid vodes, a suvel — 1900 mm, no suves om kuiv sezon (tal'vku da viluku). Voden kesklämuz om 25°-27°C.

Londuseližed pävarad oma [[almaz]]ad, [[uran (himine element)|urankivend]], [[kuld]], [[kivivoi]], [[mec]], [[gidroenergii]].

== Tobmuz ==
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident. Kaik rahvaz valičeb händast 5 vodeks, ühten kahtenden strokun om voimuz.

Parlament om üks'kodine Nacionaline Suim ([[francijan kel'|fr.]] ''Assemblée nationale''). Kaik rahvaz valičeb 105 ühtnijoid 5 vodeks.

Keskafrikan Tazovaldkundan järgeližed Pävaličendad oliba vl 2011 vilukun 23. päiväl. Enzne [[Bozize Fransua|Fransua Bozize]]-prezident sai 66,08% da ohjandi kahtenden strokun, ika vl 2013 keväz'kus sodakukerduz tegihe, sen jäl'ghe hän pageni maspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Keskafrikan Tazovaldkundan administrativiž-territorialine jagand]].''

Keskafrikan Tazovaldkundas om 16 prefekturad ([[francijan kel'|fr.]]: ''préfectures'', [[sango]]: ''kodoro kômanda-kôta'') da üks' pälidnaine avtonomine [[Bangi]]-kommun ([[francijan kel'|fr.]]: ''commune autonome'', [[sango]]: ''kôta-gbata''). Prefekturad alajagase 71 subprefekturha.

== Eläjad ==
Keskafrikan Tazovaldkundas elädas [[keskafrikalaižed]].

Keskafrikan Tazovaldkundan toižed sured lidnad (enamba 50 tuh. ristitud vl 2005): [[Bimbo]], [[Mbaiki]], [[Berberati]], [[Kaga Bandoro]].

== Ižanduz ==
Vl 2012 Keskafrikan Tazovaldkundan päeksport oli [[almaz]]ad tegimišton täht (57%) da [[mec]] (29%); toine eksport — [[elektroladim]]ed (2%), [[kofe]] (2%), [[banan]]ad (1%).

== Homaičendad ==
<references />

== Irdkosketused ==
* [http://www.centrafricaine.info/en.html Keskafrikan Tazovaldkundan informacine sait.] {{ref-en}} {{ref-fr}}
* [http://www.stat-centrafrique.com/ Keskafrikan Tazovaldkundan statistikan sait.] {{ref-fr}}

{{Commons|The Central African Republic}}
{{Afrik}}

[[Kategorii:Keskafrikan Tazovaldkund| ]]
