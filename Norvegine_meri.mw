[[Fail:Europäisches Nordmeer mit Grenzen.png|thumb|right|300px|Norvegižen meren röunad.]]
'''Norvegine meri''' ({{lang-is|Noregshaf}}, {{lang-no|Norskehavet}}) om olmas [[Evrazii|Evrazijan]] lodehližes laptas. Sijadase [[Pohjoine Evrop|Pohjoižen Evropan]] lodehliženno randanno. Mülütadas mert [[Atlantine valdmeri|Atlantižen valdmeren]] basseinha. Vl 1853 [[Barencan meri]] oli erištudud oficialižikš Norvegižes merespäi da märhapandud Jävaldmeren palaks.

== Ühthižed andmused ==
Pind — 1 400 tuh. km².

Veden mülü — 2 mln km³.

Keskmäine süvüz — 2 000 metrad, kaikiš suremb süvüz — 3 970 m.

== Geografijan andmused ==
Norvegine meri lainištab [[Norvegii|Norvegijan]] randad, mugažo [[Islandii|Islandijan]] ekonomižen zonan. [[Barencan meri]] om pohjoižpäivnouzmas, Norvegijan rand om suvipäivnouzmažeks röunaks, [[Pohjoižmeri]] sijadase suvipäivlaskmas, [[Islandii]] om päivlaskmaižes čogas, [[Grenlandan meri]] om lodehes, [[Špicbergen]] levitase pohjoižes čogas.

Norvegižen meren [[fjord]]ad oma järedoikš lahtikš (častomaraižen mödhe): [[Tronheimsfjord|Tronheims-fjord]], [[Nurfjord|Nur-fjord]], [[Ufutfjord|Ufut-fjord]].

Sured sared da sarištod, kaik oma Norvegijan mererandanno: [[Vesterolen (sared)]] (2511 km²), [[Hinnöi]] (2204 km²), [[Lofotenad]] (1227 km²), [[Sör-Kvalöi]] (737 km²). Ei ole langenijoid Norvegižhe merhe znamasižid jogid.

== Gidrologii ==
Meri om jädumatoi vodes ümbri [[Gol'fstrim]]an tagut — lämän [[Pohjoižatlantine joksmuz|Pohjoižatlantižen joksmusen]] taguiči. Veden üläšoidun lämuz om +2..+7 C° uhokus, +8..+12 C° elokus meren äjiš poliš.

[[Vezinouzend]]an korktuz sase 3,3 metrhasai. Šel'f vedase kaidal šoidul Norvegijan randanno, meren fitoplankton eläb sigä tobjimalaz. Meritorokad oleldas paksus.

== Kävutand ==
[[Kivivoi]]n samine i kalanpüdand ([[trösk]], [[sel'd']]) oma šingotadud.

[[Pohjoine merite]] om kezoidme Norvegijan mererandanno. Järedad meriportad, kaik oma Norvegijas (päiväižen mödhe): [[Tromsö]], [[Narvik]], [[Tronheim]].

== Homaičendad ==
<references/>

[[Kategorii:Norvegine meri| ]]
[[Kategorii:Mered kirjamišton mödhe]]
[[Kategorii:Islandijan geografii]]
[[Kategorii:Norvegijan mered]]
