{{Eländpunkt
 | Nimi = Tot'm<br />Тотьма
 | Lidnanznam = Coat of Arms of Totma (Vologda oblast).png
 | Flag = Flag of Totma (Vologda oblast).png
 | Lidnanznam text = Tot'man lidnanznam
 | Flag text = Tot'man flag
 | Valdkund = Venäma
 | Eläjiden lugu = 9,895
 | Voz' = 2017
 | Pind = 7.0
 | Fail = Collage Totma.jpg
 | Pämez' = Aleksandr Filippov<br />(2018, ''velgusentäutai'')
 | Telefonkod = +7-81739-xxxxx
 | Avtokod = 35
 | Aigvö = [[UTC]]+3 (MSK+0)
}}
'''Tot'm''' ({{lang-ru|Тотьма}}) om [[Venäma]]n lidn da lidnankund [[Vologdan agj]]an päivnouzmas. Se om [[Tot'man rajon]]an administrativine keskuz.

== Istorii ==
Eländpunkt mainitase ezmäižen kerdan vl 1137 uz'lidnan Svätoslav Ol'govič-ruhtinasen [[tohesižed kirjeižed|tohesižes kirjeižes]] kuti '''Tošm-pagast''' ({{lang-ru|погост Тошма}})<ref>Кузнецова С. В., Филиппова Е. В. Тотьма / 2-е изд., испр. и доп. — Вологда: Полиграфист, 2005. {{ref-ru}}</ref>. Sirdihe Tot'mad Suhonan ülezjogen severz'-se kerdad: ezmäi sijazihe Vanh Tot'm-jogensun randal (10 km Suhonan mödvedhe), sid' saiba [[keitandsol]]ad 2 km pohjoižhe nügüd'aigaižes lidnaspäi (nüg. ''Varnicad-külä''), nimitihe ''Tot'man Usol'je''.

Vspäi 1541 sauvoihe lidnust kaičemhas vihanikoišpäi totarlaižiden londan jäl'ghe, korktal kukhal, nügüdläižen lidnan sijas. Änikoičeškanzi torguindlidnaks 17. voz'sadal, konz kaik Venäman verazmaine torguind tegihe Pohjoižen kal't. Tot'm sai oficiališt lidnan statusad vl 1780. Torguind poleni [[Piter]]in šingotesenke, no tot'malaižed löuziba uzid voimusid šingotadas. 18. voz'sadan kahtendel polel hö sädatiba da oigenziba äi joukuid Sibirihe, Edahaižen Päivnouzman i Amerikan randoihe samha živatkarvad, sišpäi must amerikaine reboi om lidnanznamal. Tot'man eläjad tegiba 20 ekspedicijad tedoidamha [[Tün' valdmeri|Tüned valdmert]], avaižihe da nimitihe sen erasid sarid.

== Geografijan andmused ==
Lidn sijadase [[Suhon]]-jogen hural korktal randal tobjimalaz, 130 m ü.m.t. keskmäižel korktusel. Om äi astužnikoiden sildoid, sikš miše pertišt om kukhikahas vanoikahas tahondas. Matkad [[Vologd]]hasai om 180 km suvipäivlaskmha orhal vai 210 km avtotedme. Lähembaižed lidnad oma [[Soligalič]] 103 km suvhe orhal, [[Kadnikov]] 145 km orhal vai 165 km suvipäivlaskmha avtotedme i [[Vel'sk]] 128 km pohjoižhe orhal.

Tot'm om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 9 776 ristitud, rajonan ristitišton nell' ühesandest. Kaikiš suremb ristitišt oli 10 900 eläjad vll 2000−2001.

[[Ortodoksine hristanuskond|Ortodoksižen hristanuskondan]] kaks' pühäpertid om lidnas: Stroican jumalanpert' i Hristan Raštvoiden jumalanpert'. Kaik om kuz' muzejad Tot'mas, niišpäi nell' sijadasoiš enččiš hristanuskondan pühäpertiš.

== Ižanduz da transport ==
Ižandusen päsarakod oma turizman holituz, sömtegimišt (leibänkombinat, lihakombinat, argvointegim), mecan ümbriradmine. Tot'man politehnine kolledž om professionaližen opendusen aluzkundaks.

Taksid oma kundaližeks transportaks lidnas da sen ümbrištos, reisavtobusad ühtenzoittas ümbrišton žiloidenke da lähembaižidenke rajonkeskusidenke. Avtotesild om Suhonas päliči lidnan suvipäivlaskmas. Passažirlaivad ujudas Suhonadme vaiše turistoidenke. Ei ole olmas Tot'm-aeroportad 1990-nziden voziden lopuspäi, andoihe lendimpöudon territorijad sauda pertištod.

== Sebruzlidnad ==
* {{USA|#}} [[Bodega Bei (lidn)|Bodega Bei]], [[Kalifornii]], [[Amerikan Ühtenzoittud Valdkundad|AÜV]] (vspäi 1999)<ref>[http://www.adm-totma.ru/index.php/gorod-totma/goroda-pobratimy Tot'm: sebruzlidnad. — Lidnan administracijan sait (''adm-totma.ru'').] {{ref-ru}}</ref>

== Galerei ==
<gallery mode="packed" heights="125px">
RU Totma Sovetskaya6-2.jpg|Lidnan administracijan enzne pert' vl 2018
RU Totma Kirova31-1.jpg|Tulendan Jerusalimha (huralpäi) i Hristan Raštvoiden (pun taga) jumalanpertid, vn 2018 nägu
Hotel Rassvet in Totma.jpg|«Rassvet»-adivpert' (2010)
Suchona2.jpg|Avtotesil'd Suhonas päliči
Bus station in Totma.jpg|Avtostancii vl 2009
</gallery>

== Homaičendad ==
<references />

== Irdkosketused ==
* [http://www.adm-totma.ru/ Municipaližen «Tot'm-lidn»-ühtnikan tobmuden aluzkundoiden oficialine sait (''adm-totma.ru'').] {{ref-ru}}
* [http://www.tourizm-totma.ru/ Lidnan da rajonan turizman sait (''tourizm-totma.ru'').] {{ref-ru}}
{{Commons|Category:Totma}}

{{Vologdan agjan lidnad}}

[[Kategorii:Tot'm| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Tot'man rajon|*]]
