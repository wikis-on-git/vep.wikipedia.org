{{Eländpunkt
 | Nimi = Räzanin Spassk<br />Спасск-Рязанский
 | Lidnanznam = Coat of arms Spassk-Ryazansky.gif
 | Flag = Flag of Spassk-Ryazansky (Ryazan oblast).png
 | Lidnanznam text = Räzanin Spasskan lidnanznam
 | Flag text = Räzanin Spasskan flag
 | Valdkund = Venäma
 | Eläjiden lugu = 6,544
 | Voz' = 2019-01-01
 | Pind = 16.8
 | Fail = Spassk near Ryazan - Town center 04.jpg
 | Pämez' = Tat'jana Belova<br />(tal'vku 2019—.<br />''velgusentäutai'')
 | Telefonkod = +7-49135-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Räzanin Spassk''' ({{lang-ru|Спа́сск-Ряза́нский}}) om [[Venäma]]n lidn da lidnankund [[Räzanin agj]]an keskuzpalas. Se om [[Spasskan rajon (Räzanin agj)|Spasskan rajonan]] administrativine keskuz.

== Istorii ==
Eländpunktan aluz om pandud 15. voz'sadal kuti ''Spasskoje''-žilo Sündun Jogentagaižennno mez'jumalankodinno (läz 1483. vot — 1764). Anttihe makundan lidnan statusad vl 1778 ''Spassk''-nimenke. Nügüdläine nimituz om olmas vspäi 1929, no taholine lühüd paginnimi om ''Spassk'' tähäsai.

Räzanin Spassk šingotase nahktegimel, sömtegimištol (maidtegim, leibänkombinat), omblendan i metalltegesiden fabrikal, mugažo meblintegimel.

== Geografijan andmused ==
Lidn sijadase rajonan suvipäivlaskmas, [[Okanjogi|Okan]] hural randal, 100 m ü.m.t. keskmäižel korktusel. [[Vanh Räzan']] oli olmas vastrandal, istorine arheologine kel'dtaho nügüd'. Matkad [[Räzan'|Räzanihesai]] om 48 km lodeheze orhal vai 58 km avtotel, se-žo lähembaine lidn.

Räzanin Spassk om lidnankundan üks'jäine eländpunkt. Lidnankundan pind — 16,8 km².

== Eläjad ==
Vl 1897 lidnan ristitišt oli 4 800 eläjad, vl 1939 — 7 341 eläjad. Vn 2010 Venäman rahvahanlugemižen mödhe lidnan eläjiden lugu oli 7 745 ristitud, rajonan nelländez. Kaikiš suremb lidnan ristitišt oli 8..9 tuhad eläjid vll 1970−2007 (9 835 rist. vl 1989).

Rahvahad (2010): [[venälaižed]] — 97,0%, [[ukrainalaižed]] — 1,1%, toižed rahvahad — 1,9%. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/12662 Räzanin Spasskan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkund om Spasskan politehnine tehnikum.<ref>[http://spapl.ru/ Spasskan politehnikuman sait (''spapl.ru'').] {{ref-ru}}</ref>

== Galerei ==
<gallery mode="packed" heights="125px">
Spassk near Ryazan - Ascension Church.jpg|Sündun Voznesenjan puine jumalanpert' (vn 2010 nägu)
Понтонный мост через Оку в Спасском районе (Рязанская область).jpg|Pullosild Okas päliči (2012)
Spassk near Ryazan - Town center 02.jpg|Muštnik sodamehile lidnan keskuzpalas
</gallery>

== Homaičendad ==
<references />

== Irdkosketused ==
* [http://spassk.ryazangov.ru/ Lidnan da rajonan tobmuden aluzkundoiden sait (''spassk.ryazangov.ru'')] {{ref-ru}} i sen [http://spassk-rzn.ru/ vanh versii (''spassk-rzn.ru'')].
{{Commons|Category:Spassk-Ryazansky}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Spasskan rajon (Räzanin agj)|*]]
