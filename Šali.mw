{{Eländpunkt
 | Nimi = Šali<br />Шали <small>(ven.)</small><br />Шела <small>(čeč.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 53,016
 | Voz' = 2017
 | Pind = 27.02
 | Fail = Шали. Строящийся комплекс высотных зданий и мечеть им. Р. Кадырова.jpg
 | Pämez' = Magomed Kagirov<br />(viluku 2016—)
 | Telefonkod = +7-87146-xx-xxx
 | Avtokod = 20. 95
 | Aigvö = [[UTC]]+3 (MSK+0)
}}
'''Šali''' ({{lang-ru|Шали}}, {{lang-ce|Шела}}) om [[Venäma]]n lidn da lidnankund [[Čečenijan Tazovaldkund]]an päivnouzmas. Se om tazovaldkundan koumanz' lidn eläjiden lugun mödhe, [[Šalin rajon]]an administrativine keskuz (vspäi 1920), mülüb rajonha.

== Istorii ==
19. voz'sadal Šali oli järedaks aulaks. Eländpunkt sai lidnan statusad vl 1990. Voziden 1994−1996 sodan aigan Šalin tegimišt i äjad pertid oliba muretud. Lidn šingotase sauvondmaterialiden edheotandoil (raudbetontegim, savičtegim, kiviümbriradai tegim, cementtegim), mugažo čomamahtoližen keramikan fabrik radab.

== Geografijan andmused ==
Lidn sijadase Čečenijan tazangišton suvipalas, Džalk-jogen randal ({{lang-ce|Жалкх}}, [[Terek (jogi)|Terekan]] oigedpol'ne bassein), 225 m keskmäižel korktusel valdmeren pindan päl. Matkad [[Groznii]]hasai om 25 km lodeheze orhal vai 33 km avtotedme. Lähembaine lidn om [[Argun (lidn)|Argun]] 10 km pohjoižhe orhal vai 15 km avtol. Lähembaine raudtestancii om saudud Argun-lidnas, 18 kilometras.

Šali om lidnankundan üks'jäine eländpunkt. Lidnankundan pind — 234,94 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 47 708 ristitud, rajonan kaks' videndest. Kaikiš suremb ristitišt om nügüd'. [[Islam]]an pämečet' da kaks' mečetid oma olmas lidnas.

Rahvahad (enamba 0,4% vl 2010): [[čečenalaižed]] — 90,2%, [[venälaižed]] — 5,4%, [[kumikalaižed]] — 0,8%, [[avarad]] — 0,6%, [[kazahlaižed]] — 0,4%, [[tabasaranalaižed]] — 0,4%, toižed rahvahad — 2,1%, rahvahuden ozutandata — 0,1%.

Šalin ekonomine kolledž, Čečenijan Tazovaldkundan agrotehnine kolledž i Groznijan medicinižen kolledžan filial oma professionaližen opendusen aluzkundoikš.

== Irdkosketused ==
* [http://shalinsky.ru/ Lidnan da Šalin rajonan tobmuden oficialine sait (''shalinsky.ru'').] {{ref-ru}} {{ref-en}}

{{Čečenijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čečenijan Tazovaldkundan lidnad]]
[[Kategorii:Šalin rajon|*]]
