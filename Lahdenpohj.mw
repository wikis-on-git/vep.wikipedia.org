{{Eländpunkt
 | Nimi = Lahdenpohj<br />Лахденпохья <small>(ven.)</small><br />Lahdenpohja <small>(suom.)</small>
 | Lidnanznam = Coat of Arms of Lahdenpohja (Karelia).png
 | Flag = 
 | Lidnanznam text = Lahdenpohjan lidnanznam
 | Flag text = 
 | Valdkund = Venäma
 | Eläjiden lugu = 7,493
 | Voz' = 2016
 | Pind = 
 | Fail = Lakhdenpokhya - Lahdenpohja - 4.jpg
 | Pämez' = Irina Kakovka<br />(2014—)
 | Telefonkod = +7-81450-xx-xxx
 | Avtokod = 10
 | Aigvö = [[UTC]]+3 (MSK+0)
}}
'''Lahdenpohj''' ({{lang-ru|Лахденпохья}}, {{lang-fi|Lahdenpohja}}) om [[Venäma]]n lidn da lidnankund [[Karjalan Tazovaldkund]]an suvipäivlaskmas. Se om [[Lahdenpohjan rajon]]an administrativine keskuz (vozil 1945−1958 i vspäi 1970) da üks'jäine lidn. Rajonan ristitišton viž ühesandest eläb lidnas.

== Istorii ==
Vl 1812 eländpunkt kuti Viipurin gubernijan pala oli mülünu [[Suomenman sur' ruhtinazkund|Suomenman surhe ruhtinazkundha]], vspäi 1917 — [[Suomenma]]ha. Edel 1924 vot eländpunkt oli Jakkimankülän palaks ''Sieklahti''-nimenke. Vspäi 1925 zavodihe sauda fanertegint. Vl 1945 Lahdenpohj-radnikžilo sai lidnan statusad. Nügüd' Jakkimanžilo mülüb Lahdenpohjaha, vastkarin enččele.

Lahdenpohj om [[Karjal]]an palaks [[Tal'vsoda]]n jäl'ghe, vspäi 1940.

== Geografijan andmused ==
Lidn sijadase rajonan pohjoižpäivnouzmas, seižub [[Ladog]]anjärven lodehližel randištol, sen 12-kilometrižen Jakimvaran lahten edembaižel randal. Pen' Auranjogi lankteb Ladogha lidnan territorijal. Matkad lidnaspäi [[Petroskoi]]hesai om 223 km orhal päivlaskmha, 289 km avtotedme. Matkad [[Piter]]ihesai om 176 km orhal suvhe, 231 km A121-avtotedme. Matkad [[Suomenma]]n röunhasai om 25 km lodeheze orhal. Lähembaine lidn om [[Sortaval]], 33 km pohjoižpäivnouzmha orhal, 42 km avtotedme.

Lahdenpohj om lidnankundan üks'jäine eländpunkt.

== Eläjad ==
Vl 1959 lidnan eläjiden lugu oli 7 787 ristitud. Kaikiš suremb ristitišt oli 10 600 eläjad vl 1996. Vn 2010 kaiken Venäman rahvahanlugemižen mödhe eläjiden lugu oli 7 813 ristitud.

Vspäi 2004 ortodoksižen [[hristanuskond]]an ph. Valentin-moknikan časoun' om avaitud lidnas. Vozil 1850−1977 lüteranine jumalanpert' oli Jakkim-žilon territorijal (mülüti 3 tuh. ristituid, paloi, jändused oma olmas).

== Ižanduz ==
Sured edheotandad: fanerankombinat, leibäntegim, likörantegim.

Jakkim-raudtestancii om «[[Piter]] — [[Sojärv]]»-raudtekeskustal. Venehstancii om lidnan randal.

== Galerei ==
<gallery mode="packed" heights="125px">
Lakhdenpokhya School 007 3260.jpg|Lapsiden sädamižen keskuz (2019)
LahdenpohjaChurch.jpg|Ph. Valentin-moknikan časoun' (ortodoksine hristanuskond), vn 2008 nägu
Лахденпохья, штаб Ладожской флотилии зимой.jpg|Rajonan läžundkodi (2020)
210905 Karelia WikiMeetup - Lakhdenpokhya - Chuikin Arena.jpg|Sportkompleks V. Čuikinan nimed (2021)
Ст. Лахденпохья 5.jpg|«Karlen»-adivpert' enččen päraudtestancijan sauvuses vl 2019
</gallery>

== Homaičendad ==
<references />

== Irdkosketused ==
* [http://lahdenpohya.tmweb.ru/ Lahdenpohjan lidnankundan oficialine sait (''lahdenpohya.tmweb.ru'').] {{ref-ru}}
{{Commons|Category:Lahdenpohja}}

{{Karjalan Tazovaldkundan lidnad}}

[[Kategorii:Lahdenpohj| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Lahdenpohjan rajon|*]]
[[Kategorii:Ladog]]
