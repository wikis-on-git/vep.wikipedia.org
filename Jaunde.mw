{{10000}}
{{Eländpunkt
 | Nimi = Jaunde<br />Yaoundé <small>(fr. i angl.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kamerun
 | Eläjiden lugu = 3,412,000
 | Voz' = 2018
 | Pind = 180
 | Fail = Cameroon-Yaounde01.jpg
 | Pämez' = 
 | Telefonkod = +237-
 | Aigvö = [[UTC]]+1
}}
'''Jaunde''' ({{lang-fr|Yaoundé}} [ja.un.de], mugažo [[anglijan kel'|anglijan kelel]], virktas [ˌjɑːʊnˈdeɪ]) om [[Kamerun]]an pälidn da üks' kahtes kaikiš surembas lidnaspäi (toine om [[Dual (lidn)|Dual]]-port). Lidn om [[Keskuzagj (Kamerun)|Keskuzagjan]] da sen Mfundi-departamentan (fr. ''Mfoundi'', 297 km²) administrativine keskuz mugažo.

== Istorii ==
Eländpunktan aluz om pandud Germanijan protektoratan aigan vll 1887−1889 kuti maižanduseline tedoiduzstancii i torguindan keskuz (kaučuk, elefantanlu). Vll 1922−1940 oli Francijan Kamerunan pälidnaks, vspäi 1960 om valdkundan pälidnaks.

Jaunde šingotase sauvondal, sömtegimištol (maid, olud, kofe, kakao, sahar), punümbriradmižel, savesižiden i stökoltavaroiden tehmižel.

== Geografijan andmused ==
Lidn sijadase valdkundan suvipäivlaskmas, Kamerunan mägitazangištol, 750 m ü.m.t. keskmäižel korktusel. Matkad [[Dual (lidn)|Dual]]-porthasai om 202 km päivlaskmha orhal vai 263 km avtotedme. Sur'veded oleldas paksus (130 vll 1980−2014).

Jaunde om departamentan üks'jäine kommun i jagase seičemeks nomeruidud rajonaks (Jaunde-I..-VII).

== Eläjad ==
Vl 2005 eläjiden lugu oli 1 817 524 ristitud, vl 1960 — 100 tuh. ristituid.

Vspäi 1962 Jaunden universitet (I i II) om olmas lidnas. Üläopendusen toižed aluzkundad ratas lidnas: maižandusen üläškol, Nacionaline politehnine üläškol, Pedagogine üläškol, Nacionaline administriruindan škol, Rahvahidenkeskeižiden kontaktoiden institut, sodaškol, privatine Keskmäižen Afrikan katoline universitet.

== Transport ==
Avtobusad oma kundaližeks transportaks lidnas. Avtobusad i jonused ühtenzoittas Dual-meriportanke.

Rahvahidenkeskeine civiline Jaunde-Nsimalan-lendimport (''NSI'', 209 tuh. passažiroid vl 2009) sijadase 27 km suvhe lidnan keskusespäi. Tehtas reisid Afrikan lähižihe i järedoihe pälidnoihe, Parižha i Kasablankha, mugažo Kamerunadme. Toine Jaunde-lidnan lendimport (''YAO'') kävutase vaiše sodaaviacijal i sijadase 3 km suvhe lidnan keskusespäi.

== Homaičendad ==
<references />

{{Commons|Yaoundé}}

{{Afrikan pälidnad}}

[[Kategorii:Jaunde| ]]
[[Kategorii:Kamerunan lidnad]]
[[Kategorii:Eländpunktad kirjamišton mödhe]]
[[Kategorii:Kamerun|*]]
[[Kategorii:Pälidnad]]
[[Kategorii:Keskuzagj (Kamerun)|*]]
