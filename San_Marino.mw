{{Valdkund
| Nimi = San Marinon Vauvhembaine Tazovaldkund<br />Serenissima Repubblica di San Marino
| Valdkundznam = Coat of arms of San Marino.svg
| Flag = Flag of San Marino.svg
| Valdkundznam text = San Marinon valdkundznam
| Flag text = San Marinon flag
| Pälidn = San Marino (lidn){{!}}San Marino
| Eläjiden lugu = 33,779<ref>[https://www.cia.gov/library/publications/the-world-factbook/geos/sm.html San Marinon ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 61
| Kart = Location San Marino Europe.png
| Kel' = [[italijan kel'|italijan]]
| Valdkundan pämez' = [[Santolini Luka|Luka Santolini]] <nowiki>i</nowiki><br/>[[Tomassoni Mirko|Mirko Tomassoni]]
| Päministr = ''eile olmas''
| Religii = [[hristanuskond]]
| Valüt = [[evro]] (EUR) (€)<ref>Edel 2002 vot [[San Marinon lir]] oli olmas.</ref>
| Internet-domen = [[.sm]]
| Telefonkod = +378-0549. +3786
| Aigvö = tal'vel [[UTC]]+1,<br/>kezal [[UTC]]+2
}}
{{Znamoičendad|San Marino (znamoičendad)}}
'''San Marino''', oficialine nimi — '''San Marinon Tazovaldkund''', täuz' nimituz om '''San Marinon Vauvhembaine Tazovaldkund''' ({{lang-it|Serenissima Repubblica di San Marino}}), om valdkund [[Evrop]]an suves. Pälidn — ühtennimine [[San Marino (lidn)|San Marino]] — sijadase valdkundan keskuses.

== Etimologii ==
Hristanuskoi Ph. Marin om San Marinon alusenpanijaks. Valdkund om nimitadud hänen oiktastuseks.

== Istorii ==
Vn 301 3. päiväl sügüz'kud San Marino tedištoiti ripmatomut [[Rimalaine imperii|Rimalaižes imperijaspäi]].

Jäl'gmaine Konstitucii (sen päpala nimitase {{lang-it|Leges Statutae Republicae Sancti Marini}}) tuli väghe vn 1600 8. päiväl redukud, se om väges voziden 1974 i 2002 vajehtusidenke.<ref>[http://web.archive.org/web/20070929001535/http://www2.omniway.sm/sanmarinoguide/aboutsanmarino/sanmarinoguide_get_par.php3?PARAM=29 San Marinon Konstitucii ''omniway.sm''-saital.] {{ref-it}}</ref>

== Geografijan andmused ==
[[Fail:SAN_MARINO-en.png|thumb|left|250px|San Marinon geografine kart.]]
San Marino om mavaldkundröunoiš [[Italii|Italijanke]] kaikiš poliš. Ühthine röunoiden piduz — 39 km. San Marino om mererandatoi valdkund.

Valdkund sijadase [[Apenninoiden pol'sar'|Apenninoiden pol'sarel]], koumepäižen [[Monte Titano]]-mägimassivan suvipäivlaskmaižel pautkel. Sen kaikiš korktemb čokkoim om 749 m valdmeren pindan päl. Kall'massivad ottas valdkundan territorijan nell' videndest. Eile tazangištoid i järvid. Znamasižed joged oma [[Aus]], [[Marano]], [[San Marino (jogi)|San Marino]].

Klimat om [[Keskmeri|Keskmeren]] [[subtropine vö|subtropine]] pehmed, ei oleskele lujad räkad. Keskmäine lämuz kezal om +24 C°, tal'vel — +4 C°. Paneb 800..900 mm sadegid vodes, sügüzel-tal'vel tobjimalaz.

Londuseližed pävarad oma [[kivi (material)|sauvondkivi]], [[savi|saved]], [[mec]].

== Politine sistem ==
[[Fail:Parliament San Marino.jpg|thumb|right|150px|Parlamentan ištundoiden sija [[San Marino (lidn)|San Marino]]-lidnas.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Nece om kaikiš amuižemb tazovaldkund mail'mas. Valdkundan pämehed oma kaks' regentkapitanad — mugoi järgenduz jätktase vspäi 1243. Parlament valičeb heid pol'vodeks, valdatusiden strok zavodiše sulakun 1. päiväl da redukun 1. päiväl. Om 10 sekretariatad ohjastuseks. San Marinon röunantagaižiden azjoiden da politikan sekretariatan pämez' om [[Renci Nikola|Nikola Renci]] vs 2016 tal'vkun 27. päiväspäi, hän tegeb äi päministran funkcijoišpäi.

Parlament om üks'kodine Sur' Generaline Nevondkund (ital. ''Consiglio Grande e Generale''). Se kogoneb 60 ühtnijaspäi, heiden valdatusiden strok om nell' vot. Ühtele partijoišpäi i blokoišpäi pidab olda enambuses (ühtnijoiden enamba pol't) valičendoiden satusidme.

San Marinon parlamentan ühtnijoiden järgenduseližed pävaličendad oliba vl 2016 kahtel tural (20. kül'mku i 4. tal'vku). Valdkundan pämehed-regentkapitanad oma [[Luka Santolini]] i [[Mirko Tomassoni]] vs 2018 redukun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[San Marinon administrativiž-territorialine jagand]].''

San Marinos om 9 lidnad-kommunad (municipališt ühtnikad, {{lang-it|castello}} «lidnused»).

== Eläjad ==
Vl 2012 valdkundan eläjiden lugu oli 32,576 ristitud.<ref>[http://www.statistica.sm/on-line/Home/DatiStatistici/Popolazione.html?Categoria=2&nodo=/on-line/Home/DatiStatistici/Popolazione/Strutturademografica.html San Marinon ristitišt. — San Marinon ohjastuz (''statistica.sm'').] {{ref-it}} {{ref-en}}</ref>

San Marinos elädas [[sanmarinolaižed]] (80%), [[italijalaižed]] (19%). Sen ližaks, enamba 13 tuhad toižen valdkundan rahvahanikoid elädas verhiš maiš ([[Italii]] — 5,7 tuh., [[AÜV]] — 3 tuh., [[Francii]] — 1,9 tuhad, [[Argentin]] — 1,6 tuhad).

Toižed sured lidnad-kommunad (enamba 5 tuh. ristutuid): [[Serravalle]], [[Borgo Madžore]].

== Ižanduz ==
Kožundkirjutusen [[Evropan Ühtištuz|EÜ:nke]] mödhe, San Marinole sab löda evro-rahuzid ičeze simvolidenke.

Bankoiden da varmitusen sarak otab 18,6% valdkundan kogosüdäiproduktad. Turizm om lujas šingotadud, kaikuččes vodes läz 3 mln turistoid tuldas valdkundha<ref>[http://www.state.gov/r/pa/ei/bgn/5387.htm Background Note (Kirjutuz): San Marino]. — Evropan da Evrazijan azjoiden AÜV:oiden büro (''state.gov''). {{ref-en}}</ref>.

Vl 2011 San Marinon päeksport oli [[kivi (material)|sauvondkivi]], [[keramik]], [[nižu]], [[laim]]ad, [[vin]]ad, [[liha|lihaproduktad]], [[pu (material)|pumaterialad]], [[lambaz|lambhan]] [[nahk (material)|nahkad]] — kaik US$3,827 mln.

[[Elektruz]] importiruiše [[Italii|Italijaspäi]].

== Homaičendad ==
<references />

== Irdkosketused ==
* [http://www.consigliograndeegenerale.sm/ San Marinon parlamentan oficialine sait (''consigliograndeegenerale.sm'').] {{ref-it}}
* [http://www.esteri.sm/ San Marinon röunantagaižiden azjoiden da politikan sekretariatan oficialine sait (''esteri.sm'').] {{ref-it}} {{ref-en}}
{{Commons|San Marino}}

{{Evrop}}

[[Kategorii:San Marino| ]]
