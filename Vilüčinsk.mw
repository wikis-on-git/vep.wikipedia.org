{{Eländpunkt
 | Nimi = Vilüčinsk<br />Вилючинск
 | Lidnanznam = Coats of Arms of Viluchinsk.svg
 | Flag = Flag of Viluchinsk.svg
 | Lidnanznam text = Vilüčinskan lidnanznam
 | Flag text = Vilüčinskan flag
 | Valdkund = Venäma
 | Eläjiden lugu = 21,942
 | Voz' = 2017
 | Pind =
 | Fail = Вилючинск.JPG
 | Pämez' = Vitalii Lanin<br />(reduku 2015—)
 | Telefonkod = +7-41535-xx-xxx
 | Avtokod = 41. 82
 | Aigvö = [[UTC]]+12 ([[MSK]]+9)
}}
'''Vilüčinsk''' ({{lang-ru|Вилючинск}}) om [[Venäma]]n lidn da meriport [[Kamčatkan rand]]an suves. Se om Vilüčinskan lidnümbrikon (vn 2005 sügüz'kuspäi, alištub randale) da [[Sauptud administrativiž-territorialine ühtnik|SATÜ:n]] (vn 1992 heinkuspäi, alištub federacijan tobmudele) administrativine keskuz.

== Istorii ==
Ristitun seižutesed oliba neniš tahoiš edel jäaigad. Ende [[itel'menalaižed]] oliba enambuses Vilüčinskan ümbrištos, löuzihe 7 seižutest (2. voz'tuha e.m.e. — 1. voz'tuha meiden erad). ''Tarein-lidneihut'' ({{lang-ru|Тареин острожек}}) mainitase vn 1739 keväz'kul.

Nügüdläižen eländpunktan aluz om pandud vl 1968 lidnan statusanke [[Tünen valdmeren laivišt]]on sodameribazaks. ''Ribačii''- (vozil 1931—1954 ''Uz' Tarj''), ''Primorskii''- da ''Sel'devai''-žilod ühtištuihe ''Petropavlovsk-Kamčatskii-50''-lidnha da tegisoiš sen lidnanlaptoikš. Vhesai 1994 nimitihe mugažo ''Primorskii''. Lidn om nimitadud lähižen [[Vilüčinskii (vulkan)|Vilüčinskii-vulkanan]] mödhe vspäi 1994.

== Geografijan andmused ==
Lidn sijadase [[Avačin laht]]en Krašeninnikovan karan randoil, 10 m ü.m.t. keskmäižel korktusel. Matkad [[Petropavlovsk Kamčatkal|Petropavlovskhasai Kamčatkal]] om 25 km pohjoižpäivnouzmha.

Vilüčinsk om lidnümbrikon üks'jäine eländpunkt. Lidnümbrikon pind — 341,22 km².

== Eläjad ==
Vn 2010 Venäman rahvahanlugemižen mödhe eläjiden lugu oli 25 401 ristitud. Vspäi 1996 kaikiš suremb ristitišt oli sil-žo vodel — 37 400 eläjad. 1990-nzil vozil saudihe [[ortodoksine hristanuskond|ortodoksižen hristanuskondan]] kaks' pühäpertid.

== Ižanduz da transport ==
Kamčatkan meritegim om kohendamha vedenalaižid laivoid — «Pohjoižpäivnouzmaine kohenduzkeskuz». Saudihe kalanümbriradajad tegint 1930-nzil vozil. Kamčatkan tedostancii om olmas vspäi 1957. Kamčatkan industrialine tehnikum om professionaližen opendusen aluzkundaks.

Avtobusad i maršruttaksid oma kundaližeks transportaks lidnas da sen ümbrištos.

== Irdkosketused ==
* [http://www.viluchinsk-city.ru/ Lidnümbrikon tobmuden aluzkundoiden oficialine sait (''viluchinsk-city.ru'').] {{ref-ru}}
{{Commons|Category:Vilyuchinsk}}

{{Kamčatkan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kamčatkan randan lidnad]]
[[Kategorii:Kamčatkan randan lidnümbrikod]]
[[Kategorii:Sauptud administrativiž-territorialižed ühtnikad]]
