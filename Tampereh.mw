{{Eländpunkt
 | Nimi = Tampereh<br />Tampere <small>(suom.)</small><br />Tammerfors <small>(roč.)</small>
 | Lidnanznam = Tampere.vaakuna.svg
 | Flag = 
 | Lidnanznam text = Tamperehan lidnanznam
 | Flag text = 
 | Valdkund = Suomenma
 | Eläjiden lugu = 235,487
 | Voz' = 2018-12-31
 | Pind = 689.59
 | Fail = Tampere Montage 1.jpg
 | Pämez' = Lauri Lülü<br />(kezaku 2017—)
 | Telefonkod = +358-(0)3
 | Aigvö = tal'vel [[UTC]]+2,<br />kezal [[UTC]]+3
}}
'''Tampereh''' ({{lang-fi|Tampere}} [ˈtɑmpere], {{lang-sv|Tammerfors}} [tamərˈfɔrs] vai [tamərˈfɔʂ]) om [[Suomenma]]n lidn valdkundan suvipäivlaskmas, [[Pirkanma]]-provincijan pälidn. Se om valdkundan koumanz' lidn eläjiden lugun mödhe, [[Hel'sinki]]n da [[Espoo]]n jäl'ghe.

== Istorii ==
Ročinman [[Gustav III]]-kunigaz pani eländpunktan alust vl 1775 torguimha, se sai lidnan statusad jo vl 1779.

Vl 1905 [[Venaman Social-Demokratine Radnikoiden Partii|VSDRP:n]] ezmäine konferencii oli neciš lidnas, kus [[Lenin]] i [[Stalin]] vastsihe ezmäižen kerdan.

[[Rahvahanikoiden soda Suomenmas]] vl 1918 mureni lidnan äjid pertid.

Tampereh šingotase ižandusen äjil sarakoil, sidä kesken mecan ümbriradmižel, ühthekeratas ekskavatorid, lapakon stöklan tegim radab, turizm (630 tuh. matknikoid vl 2016). Torguindverkod oma kaikiš järedambad radonandajad.

== Geografijan andmused ==
Tampereh sijadase kahten järven keskes, [[Näsijärv]] pohjoižes da [[Pühäjärv (Tampereh)|Pühäjärv]] suves. [[Tammerkoski]]-jogi 945 m pitte jokseb Näsijärven padoseinäspäi Pühäjärvhe da jagab poleti lidnan istorišt keskust. Kahten järven pindan korktusen erinend om 18 metrad.

Vl 2018 lidnan ühthine pind oli 689,59 km², sidä kesken kuivma 524,93 nellikkilometrad, sokaz ma oti nelländest (164,66 km²).

Lähembaižed sured lidnad oma [[Pori]] päivlaskmas (114 km) da [[Laht (lidn)|Laht-lidn]] suvipäivnouzmas (126 km). Matkad lidnaspäi nenihe surihe lidnoihesai om läz ühtejitte, 150-170 km: [[Hel'sinki]] suves, [[Turku]] suvipäivlaskmas, [[Seinjogi]] pohjoižes-lodehes, [[Jüväskülä]] pohjoižpäivnouzmas.

== Eläjad ==
Vl 1980 eläjiden lugu oli 166 228 ristitud, vl 2010 — 213 217 ristitud. Kaikiš suremb ristitišt om nügüd'.

Suomen kel' om mamankeleks 92,3% täht lidnalaižišpäi, ročin kel' — 0,5%, toižed keled — 7,2% (vn 2016 andmused).

Anna-Kaisa Ikonen radoi edeližen lidnan pämehen vll 2013−2017.

== Transport ==
Avtobusad oma kundaližeks transportaks lidnan südäimes. Oiged avtobusühtenzoittuz om Venäman [[Piter]]inke. Lidn om järed raudtesol'm, 150 jonust päiveses tuldas lidnha.

Rahvahidenkeskeine soda- da civiline Tampere–Pirkkala-lendimport (''TMP'', 228 tuh. passažiroid vl 2018) sijadase 13 km suvipäivlaskmha lidnan keskusespäi Pirkkal-kundas. Sišpäi tehtas reisid Evropan erasihe lähižihe maihe, čarterreisid Ispanijha, mugažo Suomenmadme.

== Sebruzlidnad ==
* {{GER|#}} [[Essen]], [[Saksanma]]
* {{CHN|#}} [[Guančžou]], [[Kitai]]
* {{POL|#}} [[Lodz']], [[Pol'šanma]] (vspäi 1996)
* {{NOR|#}} [[Tronheim]], [[Norvegii]] (1946)

== Irdkosketused ==
* [http://www.tampere.fi/ Lidnan oficialine sait (''tampere.fi'').] {{ref-fi}} {{ref-en}}
{{Commons|Tampere}}

{{Suomenman agjad}}

[[Kategorii:Tampereh| ]]
[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pirkanma|*]]
