{{Eländpunkt
 | Nimi = Navoloki<br />Наволоки
 | Lidnanznam = Coat of Arms of Navoloki (Ivanovo oblast).png
 | Flag = Flag of Navoloki (Ivanovo oblast).png
 | Lidnanznam text = Navolokin lidnanznam
 | Flag text = Navolokin flag
 | Valdkund = Venäma
 | Eläjiden lugu = 9,546
 | Voz' = 2017
 | Pind = 10
 | Fail = Вид на Наволоки - panoramio.jpg
 | Pämez' = Viktor Ivanov<br />(kül'mku 2015—)
 | Telefonkod = +7-49331-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Navoloki''' ({{lang-ru|На́волоки}}) om [[Venäma]]n lidn da lidnankund [[Ivanovon agj]]an pohjoižpäivnouzmas. Se om [[Kinešman rajon]]an üks'jäine lidn.

== Istorii ==
Eländpunkt mainitase ezmäižen kerdan vl 1775. Vl 1880 [[Vičug]]an torgovanoiden kanghiden fabrik radaškanzi žilos. Radnikžilo vspäi 1925, sai lidnan statusad vl 1938. Vll 1935−1958 oli Navolokin rajonan keskuseks.

Navoloki šingotase tekstiližel tegimištol: bumagkanghiden kombinat, omblendfabrik.

== Geografijan andmused ==
Lidn sijadase rajonan lodehližes čogas, [[Volg]]an [[Gor'kijan vezivaradim]]en oiktal randal, 120 m ü.m.t. keskmäižel korktusel. Matkad [[Ivanovo]]hosai om 80 km suvipäivlaskmha orhal vai 111 km avtotel. Toižed lähembaižed lidnad oma [[Kinešm]]-rajonankeskuz i [[Zavolžsk]] (raudtestancijad) 10 km päivnouzmha orhal vai avtotedme. Raudtesarak tuleb Kinešmaspäi, se radab vaiše jüguiden täht.

Koume žilod i 15 küläd mülüdas lidnankundha Navolokin ližaks, sidä kesken 6 küläd kaikenaigaižeta ristitištota vl 2010. Lidnankundan pind — 94,97 km².

== Eläjad ==
Vl 1939 lidnan ristitišt oli 12 301 eläjad. Vn 2010 Venäman rahvahanlugemižen mödhe lidnan eläjiden lugu oli 10 206 ristitud, lidnankundan — 13 475 ristitud, rajonan koume videndest. Kaikiš suremb lidnan ristitišt oli enamba 13 tuhad eläjid vozil 1959−1970 (13 832 rist. vl 1959). Kaik 12 639 ristitud elihe lidnankundas vl 2017.

Rahvahad (2010): [[venälaižed]] — 97,0%, [[ukrainalaižed]] — 1,4%, toižed rahvahad — 1,6%.

Professionaližen opendusen lähembaižed aluzkundad ratas lähembaižiš lidnoiš.

== Homaičendad ==
<references />

== Irdkosketused ==
* [http://www.navoloki.ru/ Lidnankundan tobmuden sait (''navoloki.ru'').] {{ref-ru}}
{{Commons|Category:Navoloki}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Kinešman rajon]]
