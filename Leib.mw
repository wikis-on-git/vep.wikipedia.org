{{1000}}{{A10000}}
[[Fail:Grovt brød.jpg|thumb|right|250px|Leibplotun pallišk]]
'''Leib''' om [[söm|sömižprodukt]], kudambad tehtas [[tahtaz|tahthan]] paštandan, purul ümbriradmižen vai räkištandan mahtal. 

Leib om mugoi produkt, kudamban tahtaz mülütab [[jauh]]od i [[vezi|vet]] minimaližikš, oleleb rohlenzoittud [[sepad|sepil]]. Venämas lugetas leibäks leibtegesid enamba mi 500 grammad vedusenke i 19 % nepsudenke da sen enamba (GOST 32677-2014).

== Leibän toižendoiden vepsän nimed ==
* ''Aganoikaz leib''.
* ''Mäkušk, nižunik'' — vauged leib, nižuleib.
* ''Ozražnik'' — ozraine leib.
* ''Paloleib'' — kazvatadud palokas'kel vill'.
* ''Plot'', ''leibplot'' — kubižen vai kehkran forman leib.
* ''Pärp'' — pen' kehker leib.
* ''Rungenik'' — rungekaz leib.
* ''Valik'' — rugižleib, mustleib.
* ''Vasleib'' — leib vaumičemha vasad.

== Leibhä sidotud vepsän tärtused ==
* ''Kezakeskust'' — leibätoi aigkeskust, konz edeližen satusen leib lopiše.
* ''Korišk'' — kuiv leibän supalaine.
* ''Kromaine'' — leibän päluine.

== Leibhä sidotud vepsän muštatišed ==
<blockquote>
* ''Eci, kut leibäd ecid, siloi löudad.''
* ''Leib da vezi — saldatan söm.''
* ''Mez' ei elä vaiše ühtel leibäl.''
* ''Rahad da leib vellesed oma.''
* ''Sanoišpäi leibäd ed pašta.''
* ''Sen' eile leib, marj eile hein.''
* ''Tämbäi ed sö tulebid leibid.''
* ''Verhas aitas — enamb leibäd.''
</blockquote>

== Homaičendad ==
<references />

{{Commons|Bread}}

{{stub}}
[[Kategorii:Leib| ]]
[[Kategorii:Tavarod nižuspäi]]
