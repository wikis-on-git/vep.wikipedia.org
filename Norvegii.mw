{{10000}}{{A10000}}
{{Valdkund
| Nimi = Norvegijan Kunigahuz<br />Kongeriket Norge <small>(bukmol)</small><br />Kongeriket Noreg <small>(nünošk)</small>
| Valdkundznam = Coat of Arms of Norway.svg
| Flag = Flag of Norway.svg
| Valdkundznam text = Norvegijan valdkundznam
| Flag text = Norvegijan flag
| Pälidn = Oslo
| Eläjiden lugu = 5,391,369<ref name="ssbf">[https://www.ssb.no/en/befolkning/statistikker/folkemengde/aar-per-1-januar Ristitišt vn 2021 1. päiväl vilukud. — Statistisk sentralbyrå (Norvegijan Statistine keskuzbüro, ''ssb.no'').] {{ref-en}} Accessdate=2021-02-23</ref>
| Voz' = 2021
| Pind = 385,207<ref name="kart">[https://www.kartverket.no/Kunnskap/Fakta-om-Norge/Arealstatistikk/Arealstatistikk-Norge/ Arealstatistics for Norway 2020, mapping directory for Norway (Pindan statistik Norvegijas vl 2020). — ''Kartverket.no''.] Accessdate=2020-03-10 {{ref-en}}</ref>
| Kart = Europe-Norway.svg
| Kel' = [[norvegijan kel'|norvegijan]] ([[bukmol]] da [[nünošk]])
| Valdkundan pämez' = [[Haral'd V]]
| Päministr = [[Störe Jonas Gar|Jonas Gar Störe]]<br />(''Jonas Gahr Støre'')
| Religii = [[hristanuskond]]
| Valüt = [[norvegijan kron]] (NOK)
| Internet-domen = [[.no]]
| Telefonkod = +47
| Aigvö = tal'vel [[UTC]]+1,<br />kezal [[UTC]]+2
}}
'''Norvegii''' ([[bukmol]]: ''Norge'', [[nünošk]]: ''Noreg''), oficialižikš '''Norvegijan Kunigahuz''' ([[bukmol]]: ''Kongeriket Norge'', [[nünošk]]: ''Kongeriket Noreg'') om valdkund [[Pohjoiževrop]]as. Pälidn — [[Oslo]], se-žo om kaikiš suremb Norvegijan lidn.

Valdkund om [[Pohjoižatlantižen kožundkirjutesen organizacii|PAKO:n]] ühtnijan vspäi 1949, sen ühteks alusenpanijoišpäi. Norvegii ei ole [[Evropan Ühtištuz|EÜ:n]] palaks, no mülüb [[Evropan ekonomine zon|Evropan ekonomižhe zonha]].

== Istorii ==
[[Fail:Nærøyfjorden frå Gudvangen.jpg|thumb|left|200px|Neröi-fjord]]
Vn 1905 7. päiväl kezakud ripmatomuz om tedotadud stortingal (Norvegijan parlamental) [[Ročinma]]späi. Vn 1905 elokun referendum vahvišti norvegijalaižiden ripmatomuden tahtod 99,95% satusenke. Sil-žo vodel Ročinma tundišti Norvegijan ripmatomut. Uden valdkundan parlament i rahvaz referendumal valičiba monarhijan ohjastusen formad, i Karl Danijalaine-princ kändihe kunigahaks [[Hokon VII]]-nimenke. Vn 1907 Hristianijan konvencii vahvišti Norvegijan ripmatomut lopuližikš suriden valdkundoiden polespäi.

Jäl'gmäine Konstitucii ([[bukmol]]: ''Kongeriket Norges Grunnlov'') om väges vspäi 1814 möhembaižidenke vajehtusidenke vozil 2012, 2014.<ref>[https://www.stortinget.no/globalassets/pdf/english/constitutionenglish.pdf Norvegijan Konstitucijan jäl'gmäižen versijan anglijankel'ne känduz valdkundan parlamentan ''stortinget.no''-saital.]</ref>

== Geografijan andmused ==
[[Fail:Relief Map of Norway.png|thumb|left|250px|Norvegijan reljefan kart]]
Norvegijal om röunoid<ref>[https://www.cia.gov/library/publications/the-world-factbook/geos/no.html Norvegijan röunad // Mail'man faktoiden kirj. — ''Cia.gov''.] {{ref-en}}</ref> [[Suomenma]]nke (röunan piduz — 727 km) da [[Venäma]]nke (196 km) pohjoižpäivnouzmas, [[Ročinma]]nke päivnouzmas (1619 km). Ühthine röunoiden piduz om 2542 km. Sen suvipäivlaskmaižed randad lainištab [[Pohjoižmeri]], päivlaskmaižed randad — [[Norvegine meri]], i pohjoižpäivnouzmaižed randad — [[Barencan meri]]. Ühthine kontinentaline randanpird om 25 148 km<ref>Statistical Yearbook of Norway 2011 (Norvegijan statistikan jogavozne kirj 2011). {{ref-en}}</ref> da läheližiden sariden randanpird om 58 133 km. Sen ližaks, Norvegii ohjastab [[Jan Majen]]- da [[Kondjan (sar')|Kondjan]]-saril, [[Špicbergen]]-sarištol [[Jävaldmeri|Jävaldmeres]], [[Buve]]-sarel [[Atlantine valdmeri|Atlantižen valdmeren]] suves.

Norvegijan kontinentaline pala sijadase [[Skandinavijan pol'sar'|Skandinavijan pol'sarel]]. Se om mägikaz valdkund, man keskmäine korktuz om 490 m meren pindan päl. Valdkundan harakterine pird om [[fjord]]iden olend olmas, nene merikarad lähttas edahaks territorijan südäimehe. Läz 50 tuhad sarid sijadasoiš Norvegijas. Kaikiš korktemb čokkoim om [[Gallhöpiggen]]-mägi (2469 m).

[[Evrop]]-kontinentan kaikiš pohjoižemb čokkoim sijadase Norvegijas, 71,2° pohjoižlevedust, se om [[Nordkin]]-nem'.

Londuseližed varad oma [[kivivoi]], [[londuseline gaz]], metallad ([[raud|raudkivend]], [[titan (himine element)|titan]], [[vanadii]], [[vas'k]], [[nikel']], [[cink]]), [[berillii]], [[kala]], [[ozrikkivi]], toižed varad — [[hahktin]], [[apatit]] i [[niobii]], [[kivihil']] (Špicbergenal), [[tal'k]], [[grafit]], [[špat]], [[mouckivi]], [[dolomit]], [[mramor]].

== Politine sistem ==
[[Fail:Stortinget, Norway.jpg|thumb|right|250px|Norvegijan parlamentan pert' [[Oslo]]s]]
Norvegii om unitarine valdkund. Se otab konstitucižen [[monarhii|monarhijan]] da parlamentižen demokratijan principid aluseks. Valdkundan da radonoigendajan tobmuden pämez' om kunigaz ({{lang-no|Kung av Norge}}) — [[Haral'd V]] vspäi 1991.

Käskusenandai tobmuz om üks'kodine parlament — ''Storting'' ({{lang-no|Stortinget}} «sur' suim»), kogoneb 169 deputatad. Kaik rahvaz valičeb heid kerdan nelläs vodes. Valičendoiden jäl'ghe sanuden enamba änid partijan lider tuleb päministraks ({{lang-no|statsminister}} «valdkundaline ministr»), ohjastusen pämeheks.

[[Störe Jonas Gar|Jonas Gar Störe]] radab päministran vn 2021 redukun 14. päiväspäi, valdkundan röunantagaižiden azjoiden ministr vll 2005−2012. Edeline päministr om [[Erna Sul'berg]] (2013−2021). Parlamentan ühtnijoiden järgenduseližed valičendad oliba vn 2021 13. päiväl sügüz'kud.

Ülembaine käskuzkundaline tobmuz om Norvegijan Ülembaine Käskuzkund ({{lang-no|Norges Høyesterett}}), kogoneb 20 sudijaspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Norvegijan administrativiž-territorialine jagand]].''

Norvegii jagase 11 agjaks (fül'ke:ks, gubernijaks, {{lang-no|fylke}}), ned alajagasoiš 356 kundaks (kommunaks, norv. ''kommune'').<ref name="kartverket">[http://www.kartverket.no/Kunnskap/Norges-grenser/Kommune-og-fylkesgrenser/ Frå 1. januar 2020 er det 356 kommunar og 11 fylke i Noreg (Vn 2020 1. päiväl vilukud kaik om 356 kundad 11 agjas Norvegijas). — ''Kartverket.no''.]</ref>
[[Fail:Nye fylker - regjeringen.no ISO 3166-2.svg|thumb|left|300px|Norvegijan 11 agjad (2020)]]
{| class="wikitable sortable" width=40%
!#
!Agjad
!Administrativine keskuz
|-
| align=left|3||[[Fail:Oslo komm.svg|27x27px]] [[Oslo]]||[[Oslo]]
|-
| align=left|11||[[Fail:Rogaland våpen.svg|27x27px]] [[Rogaland]]||[[Stavanger]]
|-
| align=left|15||[[Fail:Møre og Romsdal våpen.svg|27x27px]] [[Möre i Romsdal]]||[[Molde]]
|-
| align=left|18||[[Fail:Nordland våpen.svg|28x28px]] [[Nordland]]||[[Bodö]]
|-
| align=left|30||[[Fail:Viken våpen.svg|28x28px]] [[Viken]]||[[Oslo]], [[Drammen]], [[Sarpsborg]]
|-
| align=left|34||[[Fail:Innlandet våpen.svg|28x28px]] [[Innlandet]]||[[Hamar]], [[Lillehammer]]
|-
| align=left|38||[[Fail:Vestfold og Telemark våpen.svg|26x26px]] [[Vestfold i Telemark]]||[[Skien]], [[Tönsberg]]
|-
| align=left|42||[[Fail:Agder våpen.svg|28x28px]] [[Agder]]||[[Kristiansand]], [[Arendal]]
|-
| align=left|46||[[Fail:Vestland våpen.svg|27x27px]] [[Vestland]]||[[Bergen]], [[Leikanger]]
|-
| align=left|50||[[Fail:Trøndelag våpen.svg|31x31px]] [[Tröndelag]]||[[Steinkjer]]
|-
| align=left|54||[[Fail:Troms og Finnmark våpen.svg|40x40px]] [[Troms i Finnmark]]||[[Tromsö]], [[Vadsö]]
|}<br />

== Eläjad ==
Vl 2013 valdkundan eläjiden lugu oli 5 063 709 ristitud<ref>[http://www.ssb.no/101850/population-by-age.per-1.january Ristitišt igän mödhe vn 2013 1. päiväl vilukud. — Statistisk sentralbyrå (Statistine keskuzbüro, ''ssb.no'').] {{ref-en}}</ref>. Kaikiš suremb ristitišt oli 5 372 191 eläjad vl 2018.<ref>[https://www.cia.gov/library/publications/the-world-factbook/geos/no.html Norvegijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>

Eläjad Norvegijas rahvahad (2017): [[norvegijalaižed]] — 83,2% (sidä kesken [[saamalaižed]] läz 60 tuhad — 1,1%), toižed evropalaižed — 8,3%, toižed rahvahad — 8,5%.

Uskondan mödhe (2016): [[lüteranine jumalankodikund|lüteranad-evangelistad]] (Norvegijan oficialine jumalankodikund) — 70,6%, [[islam]]anuskojad — 3,2%, riman [[katoline jumalankodikund|katolikad]] — 3,0%, toižed [[hristanuskond|hristanuskojad]] — 3,7%, toižed uskojad — 2,5%, märhapanendata — 17,0%.

Ristitišton 78% oma lidnalaižed eläjad. Norvegine lidnanvuitte taho om žilo enamba 200 eläjad ristitištonke da lähemba 50 metrad toine toižespäi pertidenke.

Norvegijan järed lidnad (enamba 100 tuh. ristituid vl 2012, surembaspäi penembha<ref>[http://www.ssb.no/a/kortnavn/beftett/tab-2012-09-06-01.html Norvegijan kommuniden da lidnoiden ristitišt (2012-01-01). — ''Ssb.no''.] {{ref-no}}</ref>): [[Oslo]], [[Bergen]], [[Tronheim]], [[Stavanger]], [[Frederikstad]] i [[Drammen]].

== Ižanduz ==
Norvegii om [[Pohjoiževrop]]an kaikiš järedamb valdkund [[kivivoi]]n da [[londuseline gaz|londuseližen gazan]] sal'hen mödhe. Neniš sarakoiš sättas läz pol't man [[KSP|kogosüdäiproduktad]]. Tehtas äi energijad [[GES|gidroelektrostancijoiš]], ka sen tagut voimuz om vedamha äi kivivoid röunoiden irdpolihe.

== Praznikad ==
Nimikirjutesen erased praznikad eile oficialižikš lebupäivikš.

{|class="wikitable" style="text-align: left"
|+ Norvegijan praznikad
|- bgcolor="#efefef"
! |Kunpäiv
! |Vepsän nimi
! |Sijaline nimi
! |Kommentarijad
|----
| [[1. viluku]]
| [[Uz' voz']]
| ''Første nyttårsdag''
| —
|----
| 7 nedalid edel [[Äipäiv]]äd
| [[Maidnedal|Maidnedalin lop]]
| ''Fastelavn''
| 2020 — 23. uhokud; 2021 — 14. uhokud
|----
| keväz'ku / sulaku
| [[Äipäiv]] i [[Äipäivän Ezmärg]]
| ''Første påskedag'' i ''Andre påskedag''
| 2020 — 12. i 13. sulakud; 2021 — 4. i 5. sulakud
|----
| [[1. semendku]]
| [[Keväden i radon päiv|Radon päiv]]
| ''Første mai''
| —
|----
| [[17. semendku]]
| [[Norvegijan konstitucijan päiv]]
| ''Syttende mai'' / ''Grunnlovsdagen'' / ''Nasjonaldagen''
| Konstitucijan vahvištusen päiv vl 1814
|----
| 49. i 50. päiv [[Äipäiv]]än jäl'ghe
| [[Stroicanpäiv]] i [[Pühän Hengen päiv]]
| ''Første pinsedag'' i ''Andre pinsedag''
| 2020 — 31. semendkud i 1. kezakud; 2021 — 23. i 24. semendkud
|----
| [[24. tal'vku]]
| [[Sündumpäiv]]
| ''Julaften''
| Vaumitas verolišt sömäd da jomid Karačunale
|----
| [[25. tal'vku]]
| [[Karačun]]
| ''Første Juledag''
| Oigetas koume päiväd
|----
| [[26. tal'vku]]
| [[Ph. Stefanan päiv]]
| ''Andre juledag''
| —
|+
|}

== Homaičendad ==
<references />

== Irdkosketused ==
* [http://www.stortinget.no/ Norvegijan parlamentan oficialine sait (''stortinget.no'').] {{ref-no}} {{ref-en}}
* [https://www.regjeringen.no/ Norvegijan ohjastusen oficialine sait (''regjeringen.no'').] {{ref-no}} {{ref-se}} {{ref-en}}
* [http://www.ssb.no/ Norvegijan statistižen keskuzbüron sait (''ssb.no'').] {{ref-no}} {{ref-en}}
* [http://www.norway.no/ Norvegijan röunantagaižiden azjoiden ministrusen sait (''norway.no'').] {{ref-en}}
{{Commons|Norway}}

{{Evrop}}

[[Kategorii:Norvegii| ]]
