{{Valdkund
| Nimi = Norvegijan Kunigahuz<br />Kongeriket Norge <small>(bukmol)</small><br />Kongeriket Noreg <small>(nünošk)</small>
| Valdkundznam = Coat of Arms of Norway.svg
| Flag = Flag of Norway.svg
| Valdkundznam text = Norvegijan valdkundznam
| Flag text = Norvegijan flag
| Pälidn = Oslo
| Eläjiden lugu = 5,063,709<ref>[http://www.ssb.no/101850/population-by-age.per-1.january Ristitišt, igän mödhe, vn. 2013 vilukun 1. päivän. — Statistisk sentralbyrå (Statistine keskuzbüro) (ssb.no).] {{ref-en}}</ref>
| Voz' = 2013
| Pind = 385,186<ref>[http://www.ssb.no/a/english/aarbok/tab/tab-019.html Statistical Yearbook of Norway 2012, Table 19: Total area, distribution of area and length of coastline, by county. — Statistics Norway (ssb.no).] {{ref-en}}</ref>
| Kart = Europe-Norway.svg
| Kel' = [[norvegijan kel'|norvegijan]] ([[bukmol]] da [[nünošk]])
| Valdkundan pämez' = [[Haral'd V]]
| Päministr = [[Solberg Erna|Erna Solberg]]
| Religii = [[hristanuskond]]
| Valüt = [[norvegijan kron]] (NOK)
| Internet-domen = [[.no]]
| Telefonkod = +47
| Aigvö = tal'vel [[UTC]]+1,<br />kezal [[UTC]]+2
}}
'''Norvegii''' ([[bukmol]]: ''Norge'', [[nünošk]]: ''Noreg''), oficialižikš '''Norvegijan Kunigahuz''' ([[bukmol]]: ''Kongeriket Norge'', [[nünošk]]: ''Kongeriket Noreg'') om valdkund [[Pohjoiževrop]]as. Pälidn — [[Oslo]], se-žo om surembaine Norvegijan lidn.

== Istorii ==
[[Fail:Nærøyfjorden frå Gudvangen.jpg|thumb|left|200px|Neröi-fjord]]
Vl 1905 kezakun 7. päiväl ripmatomuz om tedotadud [[Ročinma]]späi.

Jäl'gmäine Konstitucii om väges vspäi 1814 möhembaižiden vajehtusidenke.

== Geografijan andmused ==
[[Fail:Norge topografisk.jpg|thumb|left|250px|Norvegijan topografine kart.]]
Norvegijal oma röunad<ref>[https://www.cia.gov/library/publications/the-world-factbook/geos/no.html Norvegijan röunad. — Mail'man faktoiden kirj (Cia.gov).] {{ref-en}}</ref> [[Suomenma]]nke (röunan piduz — 727 km) da [[Venäma]]nke (196 km) pohjoižpäivnouzmas, [[Ročinma]]nke päivnouzmas (1619 km). Ühthine röunoiden piduz om 2542 km. Sen suvipäivlaskmaižed randad lainištab [[Pohjoižmeri]], päivlaskmaižed randad — [[Norvegine meri]], a pohjoižpäivnouzmaižed randad — [[Barencan meri]]. Ühthine randanpird om 25 148 km<ref>Statistical Yearbook of Norway 2011. {{ref-en}}</ref>, läheližiden sariden randanpird om 58 133 km. Sen ližaks, Norvegii ohjastab [[Jan Majen]]- da [[Kondjan (sar')|Kondjan]]-saril, [[Špicbergen]]-sarištol [[Jävaldmeri|Jävaldmeres]], [[Buve]]-sarel [[Atlantine valdmeri|Atlantižen valdmeren]] suves.

Norvegii om mägekaz valdkund, man keskkorktuz om 490 m meren pindan päl. Sen harakterine pird om [[fjord]]iden olend olmas, nene merikarad lähttas edahaks territorijan südäimehe. Läz 50 tuhad sared sijadase Norvegijas. Kaikiš korktemb čokkoim om [[Gallhöpiggen]]-mägi (2469 m).

[[Evrop]]-kontinentan kaikiš pohjoižemb čokkoim sijadase Norvegijas, 71,2° pohjoižlevedust, se om [[Nordkin]]-nem'.

== Politine sistem ==
[[Fail:Stortinget, Norway.jpg|thumb|right|250px|Norvegijan parlamentan pert' [[Oslo]]s.]]
Norvegii om unitarine valdkund. Se otab konstitucižen monarhijan da parlamentižen demokratijan principid aluseks. Valdkundan da radonoigendajan tobmuden pämez' om kunigaz (vspäi 1991 — [[Haral'd V]]).

Käskusenandai tobmuz om üks'kodine parlament — ''Storting'', kogoneb 169 deputatad. Heid kaik rahvaz valičeb kerdan nelläs vodes. Valičendoiden jäl'ghe sajan enamb änid partijan lider tuleb päministraks, ohjastusen pämeheks. Vspäi 2013 [[Solberg Erna|Erna Solberg]] radab päministran.

Ülembaine käskuzkundaline tobmuz om Norvegijan Ülembaine Käskuzkund ([[norvegijan kel'|norv.]] ''Norges Høyesterett''), kogoneb 20 sudijad.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Norvegijan administrativiž-territorialine jagand]].''

Norvegii alajagase 19 fül'kehe (gubernijha) ([[norvegijan kel'|norv.]] ''fylke''), a ned — 430 kommunha (norv. ''kommune'').

== Eläjad ==
Norvegijas elädas [[norvegijalaižed]].

Ristitišton 78% oma lidnalaižed eläjad. Norvegine lidnanvuitte taho om žilo enamba 200 ristitud ristitištonke da lähemba 50 metrad toine toižespäi pertidenke.

Norvegijan järed lidnad (enamba 100 tuh. ristitud vl 2012, surembaspäi penembha<ref>[http://www.ssb.no/a/kortnavn/beftett/tab-2012-09-06-01.html Norvegijan kommuniden da lidnoiden ristitišt (2012-01-01). — Ssb.no.] {{ref-no}}</ref>): [[Oslo]], [[Bergen]], [[Tronheim]], [[Stavanger]], [[Frederikstad]] da [[Drammen]].

== Ižanduz ==
Norvegii om [[Pohjoiževrop]]an kaikiš järedamb valdkund [[kivivoi]]n da [[londuseline gaz|londuseližen gazan]] sal'hen mödhe. Neniš sarakoiš sättas läz pol't man [[KSP|kogosüdäiproduktad]]. Tehtas äi energijad [[GES|gidroelektrostancijoiš]], ka sišpäi om voimuz vedamha äi kivivoid röunoiden irdpolihe.

== Homaičendad ==
<references />

== Irdkosketused ==
* [http://www.stortinget.no/en/In-English/ Norvegijan parlamentan oficialine sait.] {{ref-no}} {{ref-en}}
* [http://www.ssb.no/english/ Norvegijan statistižen keskuzbüron sait.] {{ref-no}} {{ref-en}}
* [http://www.norway.info/ Norvegijan röunantagaižiden azjoiden ministrusen sait.] {{ref-en}}

{{Commons|Norway}}
{{Evrop}}

[[Kategorii:Norvegii| ]]
