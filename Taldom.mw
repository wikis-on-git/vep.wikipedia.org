{{Eländpunkt
 | Nimi = Taldom<br />Талдом
 | Lidnanznam = Coat of Arms of Taldom (Moscow oblast).png
 | Flag = Flag of Taldom (Moscow oblast).png
 | Lidnanznam text = Taldoman lidnanznam
 | Flag text = Taldoman flag
 | Valdkund = Venäma
 | Eläjiden lugu = 12,652
 | Voz' = 2019-01-01
 | Pind = 46.17
 | Fail = Ул.Победы - panoramio.jpg
 | Pämez' =
 | Telefonkod = +7-49620-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Taldom''' ({{lang-ru|Та́лдом}}) om [[Venäma]]n lidn [[Moskvan agj]]an pohjoižes. Se om [[Taldoman lidnümbrik]]on administrativine keskuz (edel vn 2018 heinkud — rajonan).

== Istorii ==
Eländpunkt mainitase ezmäižen kerdan kirjutadud purtkiš vl 1677 kuti ''Taldom''-külä, möhemba žilo. Šingotihe ümbrištonke erazvuiččiden kengiden tehmižel da niiden jarmankoil, sen jäl'ghe joganedal'žel kengiden torgusel. Om kaičenus äi torgovanoiden pertid.

Žilo sai lidnan statusad vn 1918 3. päiväl tal'vkud, udesnimitihe ''Leninsk:aks''. Kätihe Leninskad makundan keskuseks vn 1921 elokus. Lidn nimitase eziauguižikš vn 1931 keväz'kuspäi erištamha rajonad Moskvan agjan toižes rajonaspäi Leninan oiktastuseks. Kengiden pramozl tuli lophu 1930-nzil vozil.

Taldom šingotase sauvondmaterialiden pästandal (katused i sendvičpanelid), toižed tegimed sijadasoiš lähiženno Severnii-žilonno 4 km päivnouzmha: kengiden fabrik, radiooigendai keskuz, tehnologižen mašiništon tegim.

== Geografijan andmused ==
Lidn sijadase lidnümbrikon keskuzpalas, 140 m ü.m.t. keskmäižel korktusel. Matkad [[Tverin agj]]hasai om 8 km lodeheze orhal. Matkad [[Moskv]]an röunhasai ([[Moskvan rengazavtote]]hesai) om 90 km suvhe orhal, avtotel vai raudtel. Lähembaižed lidnad oma [[Dubn]] 21 km päivlaskmha orhal, 36 km avtotedme vai 50 km raudtedme, i [[Kimri]] (Tverin agj) 20 km lodeheze orhal vai raudtedme, 27 km avtotedme.

''Taldom-Savölovskii''-raudtestancii radab lidnan suviröunal vspäi 1901, lühetas ''Taldom'' aigplanoiš.

== Eläjad ==
Vl 1897 žilon ristitišt oli 1 200 eläjad, vl 1939 lidnan — 9 910 eläjad. Vn 2010 Venäman rahvahanlugemižen mödhe lidnan eläjiden lugu oli 13 819 ristitud, rajonan nelländez. Kaikiš suremb ristitišt oli enamba 14 tuhad eläjid vll 1989−2001 (14 600 rist. vl 1992). [[Ortodoksine hristanuskond|Ortodoksižen hristanuskondan]] Mikoi-arhangelan jumalanpert' (om saudud vll 1800−1808) i kaumžoman časoun'<ref>[http://sobory.ru/geo/locat/4987 Taldoman pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 94,4%, [[ukrainalaižed]] — 1,0%, toižed rahvahad — 4,6%.

Lidnankundan jäl'gmäine pämez' oli Jurii Žurkin (2013−2018).

Professionaližen opendusen aluzkund om Moskvan gubernijan čomamahtoiden kolledž — Taldoman filial.<ref>[http://www.tdpi.ru/ Taldoman dekorativižen čomamahton i rahvahanpramozloiden profškolan sait (''tdpi.ru'').] {{ref-ru}}</ref>

== Galerei ==
<gallery mode="packed" heights="125px">
MosOblast 05-2012 Taldom listed 03.jpg|Lidnan administracijan pert'<br />(2012), nügüd' lidnümbrikon
MosOblast 05-2012 Taldom listed 08.jpg|Mikoi-arhangelan jumalanpert'<br />(vn 2012 nägu)
MosOblast 05-2012 Taldom listed 04.jpg|Istorižed torguindrivid
MosOblast 05-2012 Taldom listed 05.jpg|Lidnümbrikon keskuzkirjišt
</gallery>
<gallery mode="packed" heights="125px">
Ансамбль пожарного депо (Московская область, Талдом, площадь Карла Маркса, 4) DSC 8455 680.jpg|Lämoipalodepon ansambl'
Saltykov-Schedrin monument.jpg|[[Mihail Saltikov-Ščedrin]]-kirjutajan muštnik
Taldom 05-2012 railstation platform.jpg|Taldom-Savölovskii-raudtestancijan päplatform<br />vl 2012
</gallery>

== Homaičendad ==
<references />

== Irdkosketused ==
* [http://taldom-okrug.ru/ Lidnümbrikon tobmuden aluzkundoiden oficialine sait (''taldom-okrug.ru'').] {{ref-ru}}
* [http://taldom-gorod.ru/ Enččen lidnankundan sait (''taldom-gorod.ru'').] {{ref-ru}}
{{Commons|Category:Taldom}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Taldoman lidnümbrik|*]]
