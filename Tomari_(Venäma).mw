{{Eländpunkt
 | Nimi = Tomari<br />Томари
 | Lidnanznam = Coat of Arms of Tomarinsky rayon (Sakhalin oblast).png
 | Flag = Flag of Tomarinsky rayon (Sakhalin oblast).png
 | Lidnanznam text = Tomarin lidnanznam
 | Flag text = Tomarin flag
 | Valdkund = Venäma
 | Eläjiden lugu = 3,810
 | Voz' = 2018
 | Pind =
 | Fail = РЖД Томари 2016-06.jpg
 | Pämez' = Aleksandr Kobelev<br />(kül'mku 2016—)
 | Telefonkod = +7-42446-xx-xxx
 | Avtokod = 65
 | Aigvö = [[UTC]]+11 (MSK+8)
}}
[[Fail:РЖД Томари 2016-06 3.jpg|thumb|left|250px|Tomari-päraudtestancijan sauvuz vl 2016]]
'''Tomari''' ({{lang-ru|Томари}}, {{lang-ja|トマリ}} ''Tomari'', edel 1946. vot — {{lang-ja|泊居}} ''Tomarioru'') om [[Venäma]]n lidn [[Sahalinan agj]]an [[Sahalin]]-saren suves. Se om [[Tomarin lidnümbrik]]on administrativine keskuz (edel 2006. vot — rajonan).

== Istorii ==
Eländpunktan aluz om pandud [[Venäman imperii|Venäman imperijha]] kuti ''Tomarioru'' vl 1870, nimituz libub [[ainan kel'|ainan kelespäi]]. Vozil 1905−1945 oli [[Japonii|Japonijan]] palaks. Japonijalaižed sauvoiba cellülozbumagašt tegint i kaivusid, tegim radoi satusekahas 1990-nzihe vozihesai. Anttihe lidnan statusad vl 1946 i kebnetihe nimed venäkel'žen ristitišton täht.

Lidn šingotase sömtegimištol (kalan ümbriradmine), hilen samižel, mecan varhapanendal.

== Geografijan andmused ==
Lidn sijadase Tomarink-jogensun randoil ({{lang-ru|Томаринка}}, 41 km pitte) i Tünen valdmeren [[Tataran sal'm]]en suvipäivnouzmaižel randal, 20 m ü.m.t. keskmäižel korktusel. Matkad [[Suvisahalinsk]]hasai om 102 km suvipäivnouzmha orhal, 182 km avtotedme vai raudtedme. Toižed lähembaižed lidnad oma [[Dolinsk]] 75 km suvipäivnouzmha orhal, 140 km avtotedme vai raudtel i [[Holmsk]] 79 km suvhe orhal, 91 km avtol vai raudtedme.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 4 541 ristitud, lidnümbrikon pol'. Kaikiš suremb lidnan ristitišt oli 8 865 eläjad vl 1935, 9 909 eläjad vl 1959 i 8 121 eläjad vl 1989. [[Ortodoksine hristanuskond|Ortodoksižen hristanuskondan]] Sündun Tozimel'žen Ristan Zdvižen'jan uz' puine pühäpert' om saudud vll 2004−2006, mugažo [[sintoizm]]an pühäpertin kompleksan jändused oma kaičenus sambnuden vulkanan päl.

== Homaičendad ==
<references />

== Irdkosketused ==
* [http://www.adm-tomari.ru/ Lidnan da lidnümbrikon tobmuden aluzkundoiden oficialine sait (''adm-tomari.ru'').] {{ref-ru}}
* [http://sakhalin.gov.ru/index.php?id=686 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Tomari}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Tomarin lidnümbrik|*]]
