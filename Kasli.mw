{{Eländpunkt
 | Nimi = Kasli<br />Касли
 | Lidnanznam = Kasli COA (2011).jpg
 | Flag = Flag of Kasli (Chelyabinsk oblast).png
 | Lidnanznam text = Kaslin lidnanznam
 | Flag text = Kaslin flag
 | Valdkund = Venäma
 | Eläjiden lugu = 15,673
 | Voz' = 2020
 | Pind = 39.76
 | Fail = Ансамбль госпиталя 2.JPG
 | Pämez' = Jekaterina Vasenina<br />(kezaku 2017—.<br />''rat'kaigoidenke '')
 | Telefonkod = +7-35149-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Kasli''' ({{lang-ru|Касли́}}, {{lang-ba|Кәҫле}} vai ''Кәһте'' paginoiš, {{lang-tt|Кәсле}}) om [[Venäma]]n lidn da lidnankund [[Čeläbinskan agj]]an pohjoižes. Se om [[Kaslin rajon]]an administrativine keskuz.

== Istorii ==
Eländpunktan aluz om pandud vl 1747 kuti ''Kaslinskii-žilo'' sauvomha da holitamha kaugedraudan tegint, nimitihe järviden mödhe. Kätihe radnikžiloks vl 1929. Kasli sai lidnan statusad vn 1942 29. päiväl heinkud. Sirtihe eläjid aigaks radiacižen avarijan tagut «Majak»-tegimel vn 1957 sügüz'kul.

Kasli šingotase kaugedraudan čomamahtoližen valamižen tegimel, radiotegimel (kaičendsignalizacii, sodaelektrotehnik), mugažo kalategim i omblendfabrik ratas lidnas.

== Geografijan andmused ==
Lidn sijadase rajonan suvipäivlaskmaiženno röunanno. Se om ümbärtud nenil järvil: Irtäš-järv-vezivaradim ({{lang-ba|Ирташ}}, 227 m ü.m.t., 53,5 km²) om lidnan suvirandaks, Sur' Kasli-järv ({{lang-ba|Оло Кәҫле / Оло Кәһте}}, 20,5 km²) — pohjoižrandaks, Kireti-järv (7,4 km², 230 m ü.m.t.) om lodehes, Pen' Kasli i Kutaši päivnouzmas. Järved mülüdas [[Iset']]-jogen oigedpol'žhe basseinha, kanal ühtenzoitab Sured Kasli-järved Irtäšunke lidnan päivlaskmas.

Matkad lidnaspäi [[Čeläbinsk]]hasai om 90 km suvipäivnouzmha-suvhe orhal vai 125 km avtotel. Lähembaižed lidnad oma [[Ozörsk (Čeläbinskan agj)|Ozörsk]] 15 km suvhe orhal vai 20 km avtotedme i [[Snežinsk]] 22 km pohjoižhe orhal vai 27 km avtotedme.

Prigorodnii-žilo (32 rist. vl 2017) mülüb lidnankundha Kaslin ližaks. Lidnankundan pind — 243,54 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 969 ristitud, lidnankundan — 17 032 ristitud, rajonan pol'. Kaikiš suremb lidnan ristitišt oli 20..21 tuhad eläjid vll 1939−1992 (21 837 rist. vl 1959, kaks' vot jäl'ghe avarijad). Kaik 16 295 ristitud elihe lidnankundas vl 2017.

Rahvahad (2010): [[venälaižed]] — 92,3%, [[baškiralaižed]] — 2,7%, [[totarlaižed]] — 1,9%, toižed rahvahad — 3,1%.

[[Ortodoksine hristanuskond|Ortodoksižen hristanuskondan]] koume pühäpertid<ref>[http://sobory.ru/geo/locat/4984 Kaslin pühäpertid ''sobory.ru''-saital.] {{ref-ru}}</ref> oma avaitud lidnas: Sündun Voznesenjan jumalanpert' (1852), ph. Mikulai Likijalaižiden Mir-čudonsädajan jumalanpert' (1861), ph. Serafim Sarovalaižen časoun'. [[Vanhuskolaižed|Venäman amuižortodoksižen hristanuskondan]] Pedroi- i Pauloi-apostoloiden pühäpert' om saudud vll 2010−2013.

Professionaližen opendusen aluzkund om Kaslin tegimištoliž-gumanitarine tehnikum.<ref>[http://www.каслитехникум.рф/ Kaslin tegimištoliž-gumanitarižen tehnikuman sait (''каслитехникум.рф'').] {{ref-ru}} ''(+ äikel'ne avtomatine känduz)''</ref>

== Galerei ==
<gallery mode="packed" heights="125px">
Церковь Вознесения 10.JPG|Sündun Voznesenjan jumalanpert' (ortodoksine hristanuskond), vn 2014 nägu
Храм святых апостолов Петра и Павла Русской древлеправославной церкви в Каслях.webp|Pedroi- i Pauloi-apostoloiden pühäpert', vn 2021 nägu (Venäman amuižortodoksine hristanuskond)
UOLE museum-77.JPG|Kodilezi Ipatjevan pertiš (Jekaterinburg, 2021)
Фонтан из каслинского литья3.jpg|Fontan kaslin valamižespäi läz profškolad (2018)
</gallery>

== Homaičendad ==
<references />

== Irdkosketused ==
* [http://www.gorod-kasli.ru/ Lidnankundan oficialine sait (''gorod-kasli.ru'').] {{ref-ru}}
{{Commons|Category:Kasli}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Kaslin rajon|*]]
