{{Eländpunkt
 | Nimi = Oktäbr'sk<br />Октябрьск
 | Lidnanznam = Coat of Arms of Oktyabrsk (Samara oblast).png
 | Flag = Flag of Oktyabrsk (Samara oblast).png
 | Lidnanznam text = Oktäbr'skan lidnanznam (Samaran agj)
 | Flag text = Oktäbr'skan flag (Samaran agj)
 | Valdkund = Venäma
 | Eläjiden lugu = 26,478
 | Voz' = 2017
 | Pind = 21.8
 | Fail = Near the police - panoramio.jpg
 | Pämez' = Aleksandra Gožaja<br />(reduku 2015—)
 | Telefonkod = +7-84646-xx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
{{Znamoičendad|Oktäbr'sk}}
'''Oktäbr'sk ''' ({{lang-ru|Октя́брьск}}) om [[Venäma]]n lidn da lidnümbrik [[Samaran agj]]an päivlaskmas. Se om [[Sizran'|Sizranin]] päivnouzmaine ezilidn.

== Istorii ==
Ezmäižed eländpunktad mainitasoiš lidnan territorijal vspäi 1684 — Kostiči ({{lang-ru|Костычи}}) i Voznesenskoje kaičemha Venäman territorijad nogailaižiden londoid vaste. Vspäi 1704 Batrakid ({{lang-ru|Батраки}}) oliba olmas holitamha ehtatint Volgas päliči, vl 1880 raudtesildan sauvojad paniba Oiged Volg-žilon ({{lang-ru|Правая Волга}}) alust, vspäi 1882 žilo Pečeran asfal'ttegimenno zavodihe (Pervomaiskii-radnikžilo vspäi 1925). Vl 1942 sätihe [[Sizran'|Sizranin]] Oktäbr'skii-rajonad kaikiš ülembakirjutadud eländpunktoišpäi. Se sai erižen lidnan statusad vn 1956 7. päiväl elokud.

Oktäbr'sk šingotase [[VAZ|VAZ:an]] sol'miden ühthekeradamižen cehal, sauvondmaterialiden pästandal (keramzitantegim, plastikiknad), mugažo omblendfabrikal i transportan edheotandoil (jogivaldmad, vedimdepo).

== Geografijan andmused ==
Lidn sijadase [[Volg]]an [[Saratovan vezivaradim]]en oiktal randal, 50 m ü.m.t. keskmäižel korktusel, vedase 27 km pidust' randad 0,5..1,5-kilometrižel šoidul. [[Volgaveren ülüz|Volgaveren ülüden]] pautked oma ani pohjoižhe lidnaspäi. Oktäbr'sk röunatab [[Sizranin rajon]]anke pohjoižes. Matkad [[Samar]]hasai om 96 km päivnouzmha orhal, 157 km avtotedme vai 115 km raudtedme. Lähembaine lidn om [[Sizran']] 1 km päivlaskmha orhal, avtotedme vai raudtedme, lidnoiden keskused sijadasoiš 20 kilometras toine toižespäi.

Ühtennimine ''Oktäbr'sk''-raudtestancii (enččel ''Batrakid'') radab «Samar — Sizran'»-keskustal. Toine raudtestancii lidnan territorijal om ''Oiged Volg'', sen ližaks kuz' raudteplatformad i seižutezpunktad ratas sil-žo keskustal. Raudtesild ühtenzoitab lidnan keskuzpalad Volgan huranke randanke.

Oktäbr'sk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 27 244 ristitud. Kaikiš suremb lidnan ristitišt oli 33..34 tuhad eläjid vll 1959−1970 (34 tuh. rist. vl 1967).

Rahvahad (2010): [[venälaižed]] — 93,1%, [[totarlaižed]] — 1,4%, [[ukrainalaižed]] — 1,3%, [[saksalaižed]] — 1,1%, toižed rahvahad — 3,1%.

Professionaližen opendusen aluzkund om Oktäbr'skan sauvondan da holitišiden tehnologijoiden tehnikum.<ref>[http://tehnikum-stroit.minobr63.ru/ Oktäbr'skan sauvondan da holitišiden tehnologijoiden tehnikuman sait (''tehnikum-stroit.minobr63.ru'').] {{ref-ru}}</ref>

== Homaičendad ==
<references />

== Irdkosketused ==
* [http://oktyabrskadm.ru/ Lidnan tobmuden oficialine sait (''oktyabrskadm.ru'').] {{ref-ru}}
{{Commons|Category:Oktyabrsk}}

{{Samaran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agjan lidnad]]
[[Kategorii:Samaran agjan lidnümbrikod]]
