{{Venälaižen Federacijan subjekt
|Nimi           = Rostovan agj
|Venälaine nimi = Ростовская область
|Flag           = [[Fail:Flag of Rostov Oblast.svg|150px|Rostovan agjan flag]]
|FSCoA          = [[Fail:Coat of arms of Rostov Oblast.svg|110px|Rostovan agjan znam]]
|FlagLnk        = Rostovan agjan flag
|CoALnk         = Rostovan agjan znam
|FSMap          = [[Fail:Map of Russia - Rostov Oblast.svg|300px]]
|FSCtrWhat      = Pälidn
|FSCtrNm        = [[Rostov Donal]]
|AreaRnk        = 33
|TotArea        = 100967
|WaterPrcnt     = 3.43
|PopRnk         = 6
|Eläjiden lugu  = 4,220,452
|PopCtDate      = 2018
|PopDens        = 41.80
|GDPRnk         = 12
|GDP            = 1270,9
|GDPCtDate      = 2016
|GDP(PPP)       = 300,2
|FedDistrNm     = Suvine
|EcRegNm        = Pohjoižkavkazan
|OfLangs        = [[venäkel']]
|HeadTtl        = Gubernator
|HeadNm         = [[Golubev Vasilii|Vasilii Golubev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Iščenko Aleksandr|Aleksandr Iščenko]]
|FSAnthem       = ''[[Rostovan agjan gimn|Ortodoksine Hill' Don leihuhti, lainištahti...]]''
|Domain         = 
|CadNo          = 61, 161
|MSK            = [[UTC]]+3 ([[MSK]]+0)
}}
'''Rostovan agj''' ({{lang-ru|Ростовская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline suviümbrik|Federaližhe suviümbrikho]].

Agjan pälidn da kaikiš suremb lidn om [[Rostov Donal]].

== Keled ==
Valdkundkel' om üks'jäine — [[venäkel']].

== Istorii ==
Rostovan agj om olmas vs 1937 sügüz'kun 13. päiväspäi.

Rostovan agjan Päkäskuz<ref>[http://constitution.garant.ru/region/ustav_rostov/ Rostovan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1996 19. päiväl sulakud Käskusenandajan Suiman ezitajil, tuli väghe sen-žo voden 29. päiväl semendkud da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Rostov Oblast.png|thumb|left|250px|Rostovan agjan reljefan kart.]]
Agj röunatab [[Volgogradan agj]]anke  päivnouzmas, [[Kalmikijan Tazovaldkund]]anke, [[Stavropolin rand|Stavropolin]] da [[Krasnodaran rand|Krasnodaran]] randoidenke suves, [[Ukrain]]anke päivlaskmas (sen [[Doneckan agj|Doneckan]] da [[Luganskan agj|Luganskan]] agjoidenke), [[Voronežan agj]]anke pohjoižes. Agjan suvipäivlaskmaižed randad lainištab [[Azovmeri]].

Pind om 100 967 km², sidä kesken [[mustma]] otab territorijan kaks' koumandest, [[mec]] da penzhišt — vaiše 2,8% kaikutte. Agjan territorii mülüb [[step'|stepin]] zonha. Znamasine jogi om [[Don]] sen ližajogidenke ([[Manič]], [[Severskijan Donc]], [[Sal (jogi)|Sal]], [[Čir (jogi)|Čir]] da tž.). Kaikiš suremb vezišt om ratud [[Cimlänskan vezivaradim]] (24 km³) [[Volgogradan agj]]anke röunal.

Reljef om kukhikaz tazangišt. Donan kukkazsel'g om agjan pohjoižes.

Klimat om [[ven vö|ven]]. Heinkun keskmäine lämuz om +23 C°, vilukun lämuz om −7 C°. Paneb sadegid 650 mm päivlaskmas da 400 mm päivnouzmas.

Londuseližed varad oma [[londuseline gaz]], [[kivihil']], [[kivivoi]], [[raud|raudkivend]], [[sauvondmaterialad]] ([[mouckivi]], [[mel]], [[kivi (material)|sauvondkivi]], [[savi|saved]], [[lete|letked]]), [[keitandsol]], [[vezi|reskvezi]], [[gidroenergii]].

== Tobmuz ==
[[Fail:Rostov-on-Don 01.jpg|thumb|right|250px|Agjan gubernatoran, Ohjastusen da Käskusenandajan Suiman ištundsija [[Rostov Donal|Rostovas Donal]].]]
Agjan pämez' nimitase gubernatoraks. [[Golubev Vasilii|Vasilii Golubev]] radab gubernatoran vs 2010 kezakun 14. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks' Ohjastusen varaezimez', üks' ezmäine varagubernator da kuz' muite varagubernatorad oma hänele abhu.

Rostovan agjan üks'kodine parlament om Käskusenandai Suim. Kaik rahvaz valičeb sen 60 ezitajad videks vodeks. [[Iščenko Aleksandr|Aleksandr Iščenko]] radab Käskusenandajan Suiman ezimeheks vs 2016 redukun 6. päiväspäi.

Radonoigendai tobmuz om Rostovan agjan Ohjastuz. Agjan ministrused, departamentad, ohjandused, komitetad, radnikoičendad da inspekcijad alištudas Ohjastusele.

Vn 2015 13. päiväl sügüz'kud valitihe gubernatorad, [[Golubev Vasilii|nügüdläine gubernator]] sai vägestust ezmäižel tural (78,21% änid) da radab kahtenden strokun. Käskusenandajan Suiman ühtnijoiden järgenduseližed valičendad oliba vl 2013 sügüz'kun 8. päiväl (5. kucund).

== Eläjad ==
Vl 2010 Venäman rahvahanlugemižen mödhe eläjiden lugu oli 4 277 976 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kahtenz' eläi koumespäi om lidnalaine.

Kaik om [[Rostovan agjan lidnad|kaks'kümne koume lidnad]] agjas da 25 lidnanvuittušt žilod. Toižed järedad lidnad (enamba 100 tuh. ristituid vl 2015, surembaspäi penembha): [[Taganrog]], [[Šahti]], [[Novočerkassk]], [[Volgodonsk]], [[Bataisk]], [[Novošahtinsk]].

Rahvahad (enamba 0,4% vl 2010): [[venälaižed]] — 88,7%, [[armenijalaižed]] — 2,6%, [[ukrainalaižed]] — 1,8%, [[turkad]] — 0,8%, [[azerbaidžanlaižed]] — 0,4%, [[čiganalaižed]] — 0,4%, [[vaugedvenälaižed]] — 0,4%, toižed rahvahad — 3,1%, rahvahuden ozutandata — 1,8%.

== Homaičendad ==
<references />

== Irdkosketused ==
* [http://www.donland.ru/ Rostovan agjan gubernatoran da Ohjastusen oficialine portal (''donland.ru'').] {{ref-ru}} {{ref-en}}
* [http://www.zsro.ru/ Rostovan agjan Käskusenandajan Suiman oficialine sait (''zsro.ru'').] {{ref-ru}} {{ref-en}}

{{Rostovan agjan lidnad}}
{{Venälaižen Federacijan subjektad}}

[[Kategorii:Rostovan agj| ]]
