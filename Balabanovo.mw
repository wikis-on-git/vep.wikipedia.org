{{Eländpunkt
 | Nimi = Balabanovo<br />Балабаново
 | Lidnanznam = Coat of Arms of Balabanovo (Kaluga oblast).png
 | Flag = Flag of Balabanovo (Kaluga oblast).png
 | Lidnanznam text = Balabanovon lidnanznam
 | Flag text = Balabanovon flag
 | Valdkund = Venäma
 | Eläjiden lugu = 25,608
 | Voz' = 2018-01-01
 | Pind = 17.85
 | Fail = Balabanovo - Lesnaya Street2.jpg
 | Pämez' = Irina Nikiforenko<br />(reduku 2019—)
 | Telefonkod = +7-48438-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Balabanovo''' ({{lang-ru|Балаба́ново}}) om [[Venäma]]n lidn da lidnankund [[Kalugan agj]]an pohjoižpäivnouzmas. Se om [[Borovskan rajon]]an kaikiš suremb lidn koumespäi, [[Obninsk]]an pohjoine ezilidn.

== Istorii ==
Eländpunkt mainitase ezmäižen kerdan vl 1584 vai vl 1613 kuti ''Bolobonovo-külä'' i sen lähine ''Jerohino-külä''. Šingotaškanzihe raudten sauvondan jäl'ghe vll 1896−1898. Kätihe lidnanvuiččeks žiloks vl 1935. [[Toine mail'man soda|Toižen mail'man sodan]] aigan lidn oli okkupiruidud nacistoil (21. reduku 1941 — 28. tal'vku 1941). Vs 1972 kezakun 12. päiväspäi om lidnan statusanke. ''Balabanovo-1-sodalidnut'' mülüb lidnha vn 2007 kezakuspäi.

Balabanovo šingotase sauvondmaterialiden pästandal (keramine apakut; «Plitspičprom:an» (enččel virifabrik) puižed apakod, pilindmaterialad, brus da pertid sišpäi; «[[Ruukki]]»-kompanijan metalližkonstrukcijad), bumagpakuitesen tegimel («[[Stora Enso]]»), sömtegimištol (maidtegim, leibtegesed). Punümbriradajan tegimišton tedoinstitut. Läz kümned sodapalakundad seištas lidnas ümbri.

== Geografijan andmused ==
Lidn sijadase rajonan päivnouzmaiženno röunanno, 160 m ü.m.t. keskmäižel korktusel. Istj-jogen oiged rand ({{lang-ru|Истья}} 56 km pitte, [[Okanjogi|Okan]] hurapol'ne bassein) om lidnan pohjoižröunaks. Matkad [[Moskvan agj]]hasai om 8 km pohjoižhe i pohjoižpäivnouzmha orhal. Matkad [[Kalug]]hasai om 79 km suvhe orhal, 87 km avtotel vai raudtel. Lähembaižed lidnad oma [[Borovsk]]-rajonankeskuz 9 km päivlaskmha orhal vai 12 km avtotedme, [[Jermolino (Kalugan agj)|Jermolino]] 3 km päivlaskmha orhal vai 6 km avtotedme, i [[Obninsk]] 5 km suvhe orhal vai teidme.

''Balabanovo''-raudtestancii radab lidnan keskuses vspäi 1899 «Moskv — [[Bränsk]]»-keskustal. «Moskv — Bränsk»-avtote (M3-trass) läbitab lidnan päivnouzmašt palad, Sur' Moskvan avtorengaz (A-108) ristikoičeb lidnan päivnouzmaspäi päivlaskmha.

Balabanovo om lidnankundan üks'jäine eländpunkt. Lidnankundan pind — 17,85 km², sidä kesken pertišt läz 10 km².

== Eläjad ==
Vl 1939 lidnan ristitišt oli 2 632 eläjad. Kaikiš suremb lidnan ristitišt om 25..26 tuhad eläjid vspäi 2010 (26 337 rist. vl 2010 Venäman rahvahanlugemižen mödhe), rajonan kaks' videndest. [[Ortodoksine hristanuskond|Ortodoksižen hristanuskondan]] kaks' pühäpertid om olmas lidnas.

Rahvahad (2010): [[venälaižed]] — 88,3%, [[ukrainalaižed]] — 2,9%, [[uzbekad]] — 1,8%, [[armenijalaižed]] — 1,2%, [[totarlaižed]] — 1,0%, toižed rahvahad — 4,8%.

Professionaližen opendusen aluzkund om privatine Nügüd'aigaine gumanitarine kolledž<ref>[http://college-balabanovo.ru/ Nügüd'aigaižen gumanitarižen kolledžan sait (''college-balabanovo.ru'').] {{ref-ru}}</ref> i Moskvan pedagogižen valdkundaližen universitetan filial.

== Galerei ==
<gallery mode="packed" heights="125px">
Братская Могила, г. Балабаново.jpg|Toižen mail'man sodan Velleskaum läz školad
Balabanovo - Lesnaya Street3.jpg|Kundaline kül'bet'<br />vl 2010
Balabanovo - Train station.jpg|Balabanovo-raudtestancii<br />vl 2010
</gallery>

== Homaičendad ==
<references/>

== Irdkosketused ==
* [http://admbalabanovo.ru/ Lidnan tobmuden aluzkundoiden sait (''admbalabanovo.ru'').] {{ref-ru}}
{{Commons|Category:Balabanovo}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Borovskan rajon]]
