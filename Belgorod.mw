{{Eländpunkt
 | Nimi = Belgorod<br />Белгород
 | Lidnanznam = Coat of Arms of Belgorod.svg
 | Flag = Flag of Belgorod.svg
 | Lidnanznam text = Belgorodan lidnanznam
 | Flag text = Belgorodan flag
 | Valdkund = Venäma
 | Eläjiden lugu = 391,135
 | Voz' = 2017
 | Pind = 153.1
 | Fail = Belgorod view.jpg
 | Pämez' = Konstantin Poležajev (2015—)
 | Telefonkod = +7-4722-xxx-xxx
 | Avtokod = 31
 | Aigvö = [[UTC]]+3 ([[MSK]]+0)
}}
'''Belgorod''' ({{lang-ru|Белгород}}) om lidn da lidnümbrik [[Venäma]]n päivlaskmas. Se om [[Belgorodan agj]]an administrativine keskuz da kaikiš suremb lidn. Vspäi 2007 Belgorod om «sodahoštusen lidn»-arvnimenke.

Kaivuzmašiništonsauvomižen, sauvondmaterialiden edheotandad da sömtegimišt harakterizuidas lidnad.

== Istorii ==
Amuine ''Severskii-lidnuz'' oli pandud Vezölk-jogen randal sen lanktendan sijanno [[Severskii Donc]]ha 10. voz'sadal. Sil-žo voz'sadal kalaidajad heimod paniba sidä mantazole.

Nügüdläižen eländpunktan aluz om pandud [[Födor I Čudokaz|Födor I Čudokahan]] käskön mödhe vn 1596 sügüz'kun 11. päiväspäi kuti lidnuz Venäman valdkundröunanno. Vozil 1727−1779 Belgorod oli [[Belgorodan gubernii|Belgorodan gubernijan]] keskuseks, sid' mülüi [[Kurskan gubernii|Kurskan gubernijha]] makundan keskuseks. Vl 1954 panihe [[Belgorodan agj]]an alusen, i Belgorod tegihe sen keskuseks.

== Geografijan andmused ==
Lidn sijadase agjan päivlaskmas, [[Severskii Donc]]-jogen muugotil randoil, 200 m keskmäižel korktusel valdmeren pindan päl (keskuz om 130 m korktusel). Pertišt otab koumen kukhan pautkid, reljef om vanoikaz. [[Belgorodan vezivaradim]] augotaze lidnan territorijal. Matkad [[Moskv]]hasai om 700 km pohjoižhe, [[Ukrain]]an röunhasai — 40 km suvhe. Lähembaine järed lidn om röunantagaine [[Har'kov]] 71 km suvipäivlaskmha.

Klimat om [[ven vö|ven]]. Voden keskmäine lämuz +7,7 C°. Paneb sadegid 605 mm vodes, enamba kezal (192 mm).

Londuseližed varad oma [[mel]], [[lete|letked]], [[savi|saved]], [[vezi|reskvezi]], mineralveded, [[mustma]], ištutadud kavag'mecad.

Belgorod jagaze kahthe ümbrikho: Päivnouzmaine (ven. ''Восточный'') i Päivlaskmaine (ven. ''Западный''). Lidn om üks'jäine eländpunkt lidnümbrikos.

== Eläjad ==
Vn 2010 Venäman rahvahanlugemižen mödhe eläjiden lugu oli 356 402 ristitud. Kaikiš suremb lidnan ristitišt om nügüd'. Läz 600 tuhad elädas ezilidnoidenke.

== Transport ==
Avtobusad, trolleibusad da taksid oma kundaližeks transportaks lidnas. Avtobusad ühtenzoittas lidnad rajonkeskusidenke, Venäman da Ukrainan suridenke lidnoidenke. 20. voz'sadan augotišespäi Belgorod om järed raudtesol'm, raudted lähttas [[Kursk]]ha, [[Sumad|Sumihe]], [[Har'kov]]ha.

Rahvahidenkeskeine civiline Belgorod-lendimport (''EGO / БЕД'') sijadase 4 km pohjoižhe lidnan keskusespäi. Sišpäi tehtas čarterreisid Keskmeren da Tailandan lebutahoihe, mugažo reisid Venämadme ([[Moskv]], [[Piter]], [[Alauz'lidn]]; [[Tümenin agj]], [[Noril'sk]] — vahtradnikoiden täht).

== Homaičendad ==
<references />

== Irdkosketused ==
* [http://www.beladm.ru/ Belgorod-lidnan sijaližen ičeohjandusen aluzkundoiden oficialine portal (''beladm.ru'').] {{ref-ru}}
{{Commons|Belgorod}}

{{Belgorodan agjan lidnad}}
{{Venälaižen Federacijan subjektoiden pälidnad}}

[[Kategorii:Belgorod| ]]
[[Kategorii:Belgorodan agjan lidnad|*]]
[[Kategorii:Belgorodan agjan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Belgorodan agj|*]]
