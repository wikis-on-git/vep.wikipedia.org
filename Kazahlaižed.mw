[[Fail:SB - Inside a Kazakh yurt.jpg|thumb|right|250px|Kazahlaižed jurtan südäimes, 1911/1914]]
'''Kazahlaižed''' ([[kazahan kel'|kazahan kelel]]: ''қазақтар/qazaqtar/قازاقتار'', üks'lugu: ''қазақ'' [qɑzɑq]) — üks' [[türkine rahvaz|türkižiš rahvahišpäi]]. Ičeze nimituz kändase kuti «kalaidai», «ozaitelemižiden ecii».

== Rahvahan lugumär ==
Lugumär om läz 18 mln ristituid (2018). Kazahlaižiden enambuz eläb [[Kazahstan]]as, 12,5 mln rist. (67,5% ristitištos, 2019), sid' [[Kitai]]š (1,6 mln vl 2010), [[Uzbekistan]]as (0,8 mln vl 2017), [[Venäma]]s (647,7 tuh. vl 2010) i [[Mongolii|Mongolijas]] (101,5 tuh. vl 2010).
[[Fail:Казахи в Казахстане.png|thumb|right|250px|Kazahlaižiden pala Kazahstanan rajonidme vn 2021 augotišes:
<small>{{legend|#f5fff5|10−19%}} {{legend|#c3ffc3|20−29%}} {{legend|#91ff91|30−39%}} {{legend|#5fff5f|40−49%}} {{legend|#2dff2d|50−59%}} {{legend|#00fa00|60−69%}} {{legend|#00c800|70−79%}} {{legend|#009600|80−89%}} {{legend|#006400|enamba 90%}}</small>]]

== Etnogenez ==
Nügüdläižen rahvahan etnogenez tegihe 13.-15. voz'sadoil päpaloin genetikan tedoidusiden mödhe, [[Kuldaine ord|Kuldaižen ordan]] olendan aigan. Siš-žo aigaspäi [[islam]] vajehti [[tengrizm]]ad uskondaks.

Erištadas 50 olijad sured heimod, ühtenzoittas heid koumhe «žuz:ha»: Vanhemb suvipäivnouzmas ({{lang-kk|Ұлы Жүз}}, 12 heimod), Keskmäine keskuses i päivnouzmas (''Орта жүз'', 7 heimod) i Noremb päivlaskmas (''Кіші жүз'', 29 heimod koumes joukus). Tetas koume heimod erazvuiččenke todištadud augotižlibundanke, niišpäi kaks' ei mülügoi žuzoiden klassifikacijha: ''tore'' Mongolijaspäi, [[Čingishan]]an aigaspäi; ''hodža'' Lähižes Päivnouzmaspäi, Arabijan missioneroiden jäl'gnikad; ''arginad'' (Keskmäine žuz) Iranan mägištolpäi. Kaik heimod pagištas ühtel kelel, 11 mln ristitud tezihe kazahan kel't vl 2012.

== Organizacijad ==
Kazahlaižiden Ezmäine mail'man kurultai (suim) mäni [[Almati]]š vl 1992 (28. sügüz'ku — 4. reduku), kus sädihe Kazahlaižiden Mail'man associacijad ({{lang-kk|Дүниежүзі қазақтарының қауымдастығы}}). Kurultai oleskeleb kaikuččel videl vodel.

Repatriacijan program om vahvištadud da radab Kazahstanas ripmatomuden sandan aigaspäi vl 1991. Enamba 580 tuhad kazahlaižid sirdi Uzbekistanaspäi programan mödhe.

== Homaičendad ==
<references />

== Irdkosketused ==
* [http://elbasy.kz/kk/duniezhuzi-kazaktary-kauymdastygynyn-toragasy Kazahlaižiden Mail'man associacijan lehtpol' ''elbasy.kz''-saital.] {{ref-kk}} {{ref-ru}} {{ref-en}}

[[Kategorii:Kazahlaižed| ]]
[[Kategorii:Rahvahad kirjamišton mödhe]]
[[Kategorii:Kazahstanan rahvahad]]
[[Kategorii:Venäman rahvahad]]
