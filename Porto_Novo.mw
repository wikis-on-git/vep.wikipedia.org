{{10000}}
{{Eländpunkt
 | Nimi = Porto Novo<br />Porto-Novo
 | Lidnanznam = 
 | Flag = 
 | Lidnanznam text =
 | Flag text =
 | Valdkund = Benin
 | Eläjiden lugu = 264,320
 | Voz' = 2013
 | Pind = 110
 | Fail = Grande mosquee porto-novo.jpg
 | Pämez' = Emmanuel' Zossu<br />(heinku 2015—)
 | Telefonkod = +229-20
 | Aigvö = [[UTC]]+1
}}
'''Porto Novo''' ({{lang-fr|Porto-Novo}} [pɔʁtɔnɔvo], «uz' port» portugalijan kelel), toižed sijaližed nimitused oma '''Hogbonu''' (fon-rahvahan gun-pagin, fr. ''Hogbonou'', [[fon (kel')|fon]] ''Xɔgbónu'') i '''Adjase''' (joruba-rahvahan, fr. ''Adjacé''), om [[Benin]]an oficialine pälidn, valdkundan parlamentan ištundoiden sija. Se om koumanz' lidn eläjiden lugun mödhe valdkundas [[Kotonu]]n i sen [[Abomei Kalavi]]-ezilidnan jäl'ghe, mugažo [[Veme (departament)|Veme-departamentan]] administrativine keskuz.

== Istorii ==
Eländpunktan aluz om pandud 16. voz'sadal. Portugalijalaižed kävutihe portad vemha orjid ujuden. Vl 1900 kändihe francižen [[Dagomei]]-kolonijan pälidnaks. Vspäi 1960 om ripmatoman valdkundan pälidn, nimitihe valdkundad Beninaks vl 1975.

Porto Novo šingotase regionan maižanduzprodukcijan eksportan portal i cementan tehmižel.

== Geografijan andmused ==
[[Fail:La circulation au Bénin 03.webm|thumb|left|upright|Porto Novon telikund vn 2020 sulakus. Video om 17 sekundad hätkte.]]
Lidn sijadase valdkundan suvipäivnouzmas, merilagunan randal, 10 kilometras [[Atlantine valdmeri|Atlantižen valdmeren]] [[Gvinejan laht]]en randaspäi, 38 m ü.m.t. keskmäižel korktusel. Matkad [[Kotonu]]-lidnhasai (valdkundan ohjastusen sijaduz) om 20 km suvipäivlaskmha, [[Nigerii|Nigerijan]] röunhasai om 10 km päivnouzmha, [[Lagos]]hasai — 60 km päivnouzmha.

== Eläjad ==
Vn 2002 Beninan rahvahanlugemižen mödhe lidnan eläjiden lugu oli 223 552 ristitud. Kaikiš suremb ristitišt om nügüd'.

Religijan mödhe, [[hristanuskond|hristanuskojad]] ottas 45% ristitištod, [[paganuz|paganičad]] — läz 30%, [[islam|islamanuskojad]] — 25%.

== Homaičendad ==
<references />

{{Commons|Category:Porto-Novo}}

{{Afrikan pälidnad}}

[[Kategorii:Porto Novo| ]]
[[Kategorii:Beninan lidnad]]
[[Kategorii:Eländpunktad kirjamišton mödhe]]
[[Kategorii:Benin|*]]
[[Kategorii:Pälidnad]]
[[Kategorii:Veme (departament)|*]]
