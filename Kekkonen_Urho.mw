{{Personalii
| изображение = Urho-Kekkonen-1977.jpg
| описание изображения = Urho Kekkonen vl 1977
}}
'''Urho Kaleva Kekkonen''' (mugažo [[suomen kel'|suomen kelel]]; sünd. [[3. sügüz'ku]] [[1900]], [[Pielavezi]], [[Suomenman Sur' ruhtinazkund]], [[Venäman imperii]] — kol. [[31. eloku]] [[1986]], [[Hel'sinki]], [[Suomenma]], om mahapandud siš-žo) oli politikanmez', kudamb oli ranu [[Suomenma]]n kahesanden lugul prezidentan 25 vot, nell' strokud jäl'geten (01.03.1956—26.10.1981). Vozil 1950−1956 radoi valdkundan päministran kaks' strokud.

== Biografii ==
Vl 1919 oli [[Kajani]]-licein pästnikan i zavodi radod «Kajanin lehti»-lugendlehteses. Kekkonen oli lehtezmehen elon lophusai, sädi kirjutusid pälidnan aiglehtesihe prezidentan radon eskai. Vl 1921 mez' sirdi Hel'sinkihe i tuli opendushe [[Hel'sinkin universitet]]an juridižes fakul'tetas. Ühtni üläopenikoiden likundha. Lopi opendust universitetas vl 1926. Vll 1927−1932 radoi juristan Külämunicipalitetoiden associacijas, ühten aigan vll 1927−1928 oli universitetan üläopenikoiden ''Ylioppilaslehti''-lehtesen päredaktoran. Oti radnikust maižandusen ministruses vspäi 1933. Vl 1936 sai juridižiden tedoiden doktoran arvod.

Tuleban aigan politikanmez' ühtni oiktaha Karjalan akademižhe sebrha, kudamban met oli Päivnouzmaižen Karjalan ühtištuz Suomenmanke, läksi sebraspäi vn 1932 uhokun valdkundankumaidusen jäl'ghe. Vspäi 1933 Urho Kekkonen oli Agrarine ühtištuz-partijan ühtnijan ([[Keskusen partii]] vspäi 1965), vhesai 1956 — sen lideroiden keskes. Vll 1936−1956 mez' oli sen partijan ezitajan [[Suomenman parlament|valdkundan parlamentas]].

== Homaičendad ==
<references/>

{{stub}}
[[Kategorii:Valdkundmehed]]
[[Kategorii:Suomenman prezidentad]]
[[Kategorii:Politikanmehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Hel'sinkiš]]
