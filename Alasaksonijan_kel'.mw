[[Fail:Verbreitungsgebiet der heutigen niederdeutschen Mundarten-2.PNG|thumb|right|250px|Kelen da sen paginoiden levigandusen kart vl 2009.]]
'''Alasaksonijan kel'''' (ičemoi kelel: ''(nedder)sassisk'', ''plat'') om [[germanižed keled|germanine kel']], kudambad pagištas [[Germanii|Pohjoižgermanijas]], Päivnouzmaižiš [[Alamad|Alamaiš]] i [[Danii|Danijan]] suves. Keskaigal pagištihe sidä kaikiš [[Baltijan meri|Baltijan meren]] randan surembiš lidnoiš i se oli rahvahidenkeskeižen torguindan kel'.

Pagižijoiden lugu — läz 10 mln ristituid (2001), sidä kesken kodikel' Pohjoižgermanijas 5 mln, Päivnouzmaižiš Alamaiš 1,7 mln, i om kahtendeks keleks 3,3 mln eläjiden täht. Kel'vähembused oma Meksikas (100 tuh. ristituid), Bolivijas (70 tuh.) i Paragvaiš (30 tuh.).

Kel' om oficialiženke statusanke Saksanman nelläs federacijanmas ([[Alasaksonii]], [[Gamburg]], [[Meklenburg da Ezine Pomeranii]], [[Šlezvig Gol'štein]]) i Alamaiš. Vikipedii<ref>[http://nds-nl.wikipedia.org/wiki/V%C3%B6%C3%A4rblad Alamaiden alasaksonijan vikipedijan pälehtpol' (''Vöärblad, nds-nl.wikipedia.org'').]</ref> om olmas necil kelel.

== Kirjamišt ==
Saksan palan paginoiden kirjamišt om ühtejitte [[saksan kel'|saksan kelen]] kirjamištonke i kogoneb 30 kirjamespäi, Alamaiden palan — [[alaman kel'|alaman kelenke]] IJ-kirjameta (26 kirjant, eile ä-, ö-, ü-, β-kirjamid). Vl 2018 [[uz' alasaksonijan orfografii]] (''Nysassiske Skryvwyse'') om tehtud melel sädamha ühthišt kirjamištod. Taritud uz' kirjamišt kogoneb saksan kelen 30 kirjamespäi ''å''-kirjamen ližadusenke, kaik om 31 kirjant.

== Frazad ==
Frazad oma kirjutadud udel alasaksonijan orfografijal.

* Tervhen. — ''Moin''.
* Hüväd homendest. — ''Goden morgen / Morgen ouk''.
* Hüväd päiväd. — ''Goden dag / Dag ouk''.
* Hüväd ehtad. — ''Goden åvend / Åvend ouk''.
* Hüväd öd. — ''Gode nacht''.
* Kitän. — ''Danke ouk''.
* Mindai kuctas... — ''Ik heyt(e)...''
* Minun mamankel' om vepsän kel'. — ''Myn moderspråke is wepsk.''
* En pagiže germanijaks. — ''Ik snak(ke) neyn/geyn/keyn düütsk.''
* Tahtoin openuda enamba alasaksonijan kel'he. — ''Ik wil meyr sassisk leyren.''
* Olen kel'aktivist. — ''Ik bin/bün språkaktivist.''
* Mikš teil ei ole men'ud alasaksonijaks? — ''Wårüm hebbet Jy neyn spyskaarte up plat/sassisk?''

== Homaičendad ==
<references/>

{{Commons|Category:Low German language}}

[[Kategorii:Germanižed keled]]
[[Kategorii:Saksanman keled]]
[[Kategorii:Alamaiden keled]]
