{{1000}}
{{Personalii
| изображение = Akirakurosawa-onthesetof7samurai-1953-page88.jpg
| описание изображения = Akira Kurosava vn 1953 tal'vkus
}}
'''Akira Kurosava''' ({{lang-ja|黒澤 明}} ''Kurosava Akira''; sünd. 23. keväz'ku 1910, [[Tokio]], [[Japonijan imperii]] — kol. 6. sügüz'ku 1998, [[Setagai]], [[Tokio]], [[Japonii]]) oli tutab japonijalaine režissör, scenarist, fil'miden prodüser. Lahjoitud nevondkundaližel Rahvahiden kožundan ordenal (1991).

Pästi 30 znamasišt fil'mad 57-voččes kar'jeras (1936-1993), neniden fil'miden enambust lugetas mail'man kinon klassikaks. Sai kaks' «[[Oskar (kinopremii)|Oskar]]»-arvlahjad parahimas verazkel'žes fil'mas: 1951 vodes («[[Rašömon (fil'm)|Rašömon]]») da 1975 vodes (venäkel'ne «[[Dersu Uzala (fil'm, 1975)|Dersu Uzala]]»). Oli tetab mail'mas enamba, mi Japonijas. Läheni Päivnouzmman i Päivlaskmman veroid toštmatomiš fil'miš, erased süžetad oma sätud mail'man literaturan klassižiden kirjoiden mödhe (Dostojevskijan «Idiot», Lev Tolstoin «Ivan Il'jičan surm», Gor'kijan «Pohjas»-pjes, Šekspiran «Makbet» i «Lir-kunigaz»).

Oli sündnu Tokioho, Isamu da Šima Kurosavan kanzha, oli norembaižen kahesan lapsen keskes. Ozuti čomamahton mahtoid noressai, pirdi kuvid. Vl 1945 naiži, japonijalaine Joko Jaguči-aktris oli hänen ak, elihe ühtes hänen surmhasai vl 1985. Sünduihe kaks' last.

== Valitud fil'mografii ==
* «Dzüdon genii»( jap. 姿三四郎 ''Sugata Sansiro:)'' 1943
* «Koditoi ižakoir»(jap.野良犬 ''Nora Inu)'' 1949
* «Rašömon»(jap. 羅生門 Ras''ö:mon)'' 1950
* «Idiot» (1951)
* «Eläda» (1952)
* «Verev tron» (1957)
* «Koume pahatukad peittud lidnuses» (1958)
* «Pahad mehed magadas tünäs» (1960)
* «Rusked bard» (1965)
* «Dersu Uzala» (1975)
* «Sodamehen kuvahaine» (1980)
* «Elokun rapsodii» (1991)
* «Völ ei» (1993)

== Homaičendad ==
<references/>

{{stub}}
[[Kategorii:Japonijan režissörad]]
[[Kategorii:Japonijan prodüserad]]
[[Kategorii:Kinotarinantegijad]]
[[Kategorii:Prodüserad kirjamišton mödhe]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Tokioho]]
[[Kategorii:Kolnuded Tokios]]
