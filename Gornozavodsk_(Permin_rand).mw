{{Eländpunkt
 | Nimi = Gornozavodsk<br />Горнозаводск
 | Lidnanznam = Gornozavodsk COA (2018), Perm Krai.gif
 | Flag = 
 | Lidnanznam text = Gornozavodsk-lidnan i rajonan znam
 | Flag text = 
 | Valdkund = Venäma
 | Eläjiden lugu = 11,103
 | Voz' = 2021
 | Pind = 17.09
 | Fail = Gornozavodsk 003.jpg
 | Pämez' =
 | Telefonkod = +7-34269-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
{{Znamoičendad|Gornozavodsk (znamoičendad)}}
'''Gornozavodsk''' ({{lang-ru|Горнозаводск}}, {{lang-koi|Вильпашия кар}}) om [[Venäma]]n lidn [[Permin rand]]an päivnouzmas. Se om [[Gornozavodskan lidnümbrik]]on (edel vn 2019 vilukud — rajonan) administrativine keskuz.

== Istorii ==
Pašii-raudtestancii ({{lang-ru|Пашия}}) om eländpunktan aluseks vspäi 1876 «Perm' — [[Alatagil]]»-jonol. Sauvoškanzihe cementantegint sijaližen [[mouckivi|mouckiven]] löudmižsijanno da ''Uz' Pašii-žilod'' ({{lang-ru|Новая Пашия}}) vl 1947, tegim radab vspäi 1955. Vl 1950 kätihe žilod lidnanvuiččeks i nimitihe ''Novopašiiskii'' (ven. ''Новопашийский''). Vn 1965 4. päiväl kül'mkud anttihe sille lidnan statusad, nimitihe nügüdläižikš i panihe uden rajonan administrativižeks keskuseks.

Gornozavodsk šingotase [[cement]]antegimel, se pästtab mugažo [[sauvondgips|gipsankivid]], sidondsubstancijoid i seinmaterialid. Leibänkombinat radab.

== Geografijan andmused ==
Lidn sijadase 280 m ü.m.t. keskmäižel korktusel, 5 kilometras suvhe Vižai-jogespäi ([[Kam (jogi)|Kaman]] hurapol'ne bassein). Matkad [[Perm'|Permihesai]] om 128 km päivlaskmha orhal vai 170 km avtotedme. Lähembaižed lidnad oma [[Čusovoi]] 30 km suvipäivlaskmha orhal vai 45 km avtotedme i [[Gremäčinsk]] 36 km lodeheze orhal vai 57 km avtol.

Koiv- ({{lang-ru|Койва}}) i Vižai-žilod raudtestancijanno mülüihe lidnankundha Gornozavodskan ližaks edel 2019. vot. Lidnankundan pind oli 17,09 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 057 ristitud, lidnankundan — 12 566 ristitud, rajonan (nüg. lidnümbrik) pol'. Kaikiš suremb lidnan ristitišt oli 15 800 eläjad vl 1996. Vl 2017 kaik 11 477 ristitud elihe lidnas i 11 909 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] Pühän Jumalanmaman Sündundpäivän jumalanpert'<ref>[http://sobory.ru/geo/locat/10439 Gornozavodskan pühäpertid ''sobory.ru''-saital.] {{ref-ru}}</ref> om olmas lidnas.

Gornozavodskan politehnine tehnikum<ref>[http://www.gpt-gornozavodsk.ru/ Gornozavodskan politehnižen tehnikuman sait (''gpt-gornozavodsk.ru'').] {{ref-ru}}</ref> om professionaližen opendusen aluzkundaks.

Lidnan jäl'gmäine pämez' oli Galina Semenova vn 2017 keväz'kuspäi.

== Galerei ==
<gallery mode="packed" heights="125px">
Администрация Горнозаводского городского поселения - panoramio.jpg|Gornozavodskan lidnankundan administracijan sauvuz vl 2012
Gornozavodsk 002.jpg|Pühän Jumalanmaman Sündundpäivän jumalanpert', vn 2007 nägu
Gornozavodsk-2.jpg|Mouckiven kar'jer lidnas vl 2020
Gornozavodsk 003.jpg|Kul'turkeskuz L.I. Beran nimed (2007)
Gornozavodsk-4.jpg|Pionerskai-ird vl 2020
</gallery>

== Homaičendad ==
<references />

== Irdkosketused ==
* [http://gornozavodskii.ru/ Lidnümbrikon tobmuden sait (''gornozavodskii.ru'').] {{ref-ru}}
{{Commons|Category:Gornozavodsk}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Gornozavodskan lidnümbrik|*]]
