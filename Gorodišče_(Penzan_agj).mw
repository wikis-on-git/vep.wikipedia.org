{{Eländpunkt
 | Nimi = Gorodišče<br/>Городище
 | Lidnanznam = Coat of Arms of Gorodishe (Penza oblast).png
 | Flag = Flag of Gorodishe (Penza oblast).png
 | Lidnanznam text = Gorodiščen lidnanznam (Penzan agj)
 | Flag text = Gorodiščen flag (Penzan agj)
 | Valdkund = Venäma
 | Eläjiden lugu = 7,885
 | Voz' = 2018-01-01
 | Pind = 9.39
 | Fail =
 | Pämez' = Vladimir Mihailov<br />(uhoku 2013—)
 | Telefonkod = +7-84158-xx-xxx
 | Avtokod = 58
 | Aigvö = [[UTC]]+3 ([[MSK]]+0)
}}
{{Znamoičendad|Gorodišče (znamoičendad)}}
'''Gorodišče''' ({{lang-ru|Городи́ще}}) om [[Venäma]]n lidn da lidnankund [[Penzan agj]]an päivnouzmas. Se om [[Gorodiščen rajon (Penzan agj)|Gorodiščen rajonan]] administrativine keskuz, kaikiš suremb lidn i kahtenz' eländpunkt ristitišton mödhe.

== Istorii ==
Edel 13. voz'sadad Volgan Bulgarijan lidnuz sijazihe lidnan sijas. Nügüdläižen eländpunktan aluz om pandud vl 1670-nzil vozil kuti [[čuvašalaižed|čuvašalaižiden]] lidnuz endevanhan sijas. Vspäi 1681 [[Ul'janovsk|Simbirskan]] sodavejan kozakad da toižed kaičijad eliba Dmitrijevskai-slabadas (Gorodišče) i Bogojavlenskai-slabadas (Julovo). Slabadad oliba ühtištudud ''Rogožkino-žiloho'' 18. voz'sadal keskes. Vl 1780 žilo sai makundan lidnan statusad. Kaugedraudan valamižtegim, potašan, trahmalan, viriden i mecan tegimed radoiba 19. voz'sadal.

Gorodišče šingotase meblinfabrikal i vintegimel (vin, olud, mineraline vezi), mugažo gofrokartonan fabrikal (vspäi 2019).

== Geografijan andmused ==
Lidn sijadase rajonan keskuzpalas, Julovk-jogen molembil randoil ({{lang-ru|Юловка}} 48 km pitte, [[Sur (Volgan ližajogi)|Suran]] oiged ližajogi), 210 m ü.m.t. keskmäižel korktusel. Matkad [[Penz]]hasai om 37 km päivlaskmha orhal vai 51 km avtotel. Lähembaine lidn om [[Sursk]] 22 km suvhe orhal vai 27 km avtotedme. «Penz — [[Ul'janovsk]]»- i «Penz — [[Sizran']]»-avtoted sarakoitas lidnan päivlaskmas.

Gorodišče om lidnankundan üks'jäine eländpunkt. Lidnankundan pind — 9,39 km².

== Eläjad ==
Vl 1939 lidnan ristitišt oli 6 440 eläjad. Vn 2010 Venäman rahvahanlugemižen mödhe lidnan eläjiden lugu oli 8 096 ristitud, rajonan kudendez. Kaikiš suremb lidnan ristitišt oli enamba 8 tuhad eläjid vll 1992−2015 (8 600 rist. vl 1996). [[Ortodoksine hristanuskond|Ortodoksižen hristanuskondan]] Jumalanmaman Katken jumalanpert' (om saudud vodele 2008)<ref>[http://sobory.ru/article/?object=02732 Gorodiščen Jumalanmaman Katken jumalanpert' ''sobory.ru''-saital.] {{ref-ru}}</ref> i Viktor-moknikan časoun' oma avaitud lidnas.

Rahvahad (2002): [[venälaižed]] — 87,0%, [[mordvinalaižed]] — 5,4%, [[totarlaižed]] — 4,2%, [[ukrainalaižed]] — 1,0%, toižed rahvahad — 2,4%.

Professionaližen opendusen aluzkund oli Penzan socialiž-pedagogižen kolledžan Gorodiščen filial vhesai 2019. Nügüd'aigan lähembaižed profopendusen aluzkundad ratas Penzas i [[Kuzneck]]as.

== Homaičendad ==
<references />

== Irdkosketused ==
* [http://ggorodishe.gorodishe.pnzreg.ru/ Lidnan tobmuden aluzkundoiden sait (''ggorodishe.gorodishe.pnzreg.ru'').] {{ref-ru}}
{{Commons|Category:Gorodishche}}

{{Penzan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Penzan agjan lidnad]]
[[Kategorii:Gorodiščen rajon (Penzan agj)|*]]
