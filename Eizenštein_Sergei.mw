{{1000}}{{A10000}}
{{Personalii
| изображение = Sergei Eisenstein 03.jpg
| описание изображения = Sergei Eizenštein fotokuval Piteriš, 1910-nded voded
}}
'''Sergei Eizenštein''' ({{lang-ru|Сергей Михайлович Эйзенштейн}}, {{lang-lv|Sergejs Eizenšteins}}; sünd. [[22. viluku|10. (22.) viluku]] [[1898]], [[Rig]], [[Lifländijan gubernii]], [[Venäman imperii]] — kol. [[11. uhoku]] [[1948]], [[Moskv]], [[Venäman NFST]], [[Nevondkundaline Ühtištuz|NSTÜ]]) oli nevondkundaline fil'miden režissör, scenarist, [[kino]]n teoretik, pedagog.

Tegi kar'jerad [[socialistine realizm|socialistižen realizman]] žanras vll 1924−1945. Venäman NFST:n čomamahtoiden arvostadud šingotai (1935). Kahten ezmäižen märan Stalinan nimed premijan laureat (1941, 1946). [[Venäman kinematografijan valdkundaline institut|VGIK:an]] professor. Sai čomamahtontedon doktoran arvod vl 1939.

== Biografii ==
Tuleban aigan mail'man tetab režissör oli sündnu Mihail Eizenštein-arhitektoran elokahaze pereheze. Kanz oli elokaz Julija-maman suren päluižen tagut. Vll 1907−1915 Sergei openui Rigan realižes školas. Kazvatajad eliba eriži vspäi 1908. Vll 1915−1917 Eizenštein oli Piterin [[Piterin valdkundaline arhitekturan da sauvondan universitet|Civiližiden inženeriden institutan]] openikaks. Vn 1918 keväz'kul Sergei ühtni [[Rusked Armii|Rusttaha Armijha]] i kaks' vot ajeli agitacižel jonusel Venäman lodehedme. Radoi Proletkul'tas, sid' Leningradan «Sevzapkino»-edheotandas. Režissöran aigaline «Potömkin-somuzlaiv»-fil'm (1925) oli satusekaz NSTÜ:s i verhiš maiš.

Vl 1934 Sergei nai, oti Pera Ataševa-režissörad i scenaristad akaks (todesine nimi oli Perl Moisejevna Fogel'man, 1900−1965). Ak vaumiči režissöran sädusiden kuz'tomašt kogodust i kaiči hänen arhivad.

== Fil'mografii režissöraks i scenaristaks ==
* «Radonheitand» (1924, {{lang-ru|Стачка}} vai ''Чертово гнездо'', ''История стачки'' — Mecamehen peza, Radonheitandan istorii)
* «Reduku» (1927, ''Октябрь'' vai ''Десять дней, которые потрясли мир'' — Kümne rehkitajad mail'man päiväd)
* «Edhevanh i uz'» (1929, ''Старое и новое'' vai ''Генеральная линия'' — Päjono)
* «Bežin nit» (1935−1937, ''Бежин луг'')
* «Aleksandr Nevalaine» (1938, ''Александр Невский'')
* «Ivan Grazii» (1944−1946, ''Иван Грозный''), 1. i 2. serijad, 3. serii jäi kesken

== Homaičendad ==
<references />

{{stub}}
[[Kategorii:NSTÜ:n režissörad]]
[[Kategorii:Režissörad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Righa]]
