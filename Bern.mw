{{10000}}
{{Eländpunkt
 | Nimi = Bern<br />Bern <small>(saks.)</small><br />Berne <small>(fr.)</small><br />Berna <small>(ital. i romanš.)</small>
 | Lidnanznam = Berne-coat of arms.svg
 | Flag = Flag of Canton of Bern.svg
 | Lidnanznam text = Bernan lidnanznam
 | Flag text = Bernan flag
 | Valdkund = Šveicarii
 | Eläjiden lugu = 133,798
 | Voz' = 2017
 | Pind = 51.62
 | Fail = CH Bern Kramgasse.jpg
 | Pämez' = [[Alek fon Graffenrid]]<br />(viluku 2017—)
 | Telefonkod = +41-(0)31
 | Aigvö = tal'vel [[UTC]]+1,<br />kezal [[UTC]]+2
}}
'''Bern''' (mugažo [[saksan kel'|saksan kelel]] [ˈbɛrn]; {{lang-fr|Berne}}, [[italijan kel'|ital.]] i {{lang-rm|Berna}}) om [[Šveicarii|Šveicarijan Konfederacijan]] pälidn de fakto. Se om [[Bern (kanton)|ühtennimižen kantonan]] pälidn mugažo, valdkundan videnz' lidn eläjiden lugun mödhe. Oficialine kel' om [[saksan kel']].

Mail'man počtühtištusen i Šveicarijan raudteiden päfaterad sijadasoiš lidnas.

== Istorii ==
Eländpunktan aluz om pandud vl 1191 ceringenlaižen Bertol'd V-gercogan käskön mödhe. Vspäi 1848 Šveicarijan parlament i ohjastuz tehtas ištundoid lidnas. Bernan vanh keskuz mülüb [[UNESCO|UNESCO:n]] Mail'man jäl'gusen nimikirjuteshe vspäi 1983.

== Geografijan andmused ==
Bern sijadase pohjoižpolehe [[Al'pad|Al'pilpäi]], valdkundan lodehes. Lidn seižub [[Are]]-jogen känman molembil randoil, 481..674 m korktusil, 540 m ü.m.t. keskmäižel korktusel.

Klimat om [[ven vö|ven]] kontinentaline. Heinkun lämuz om +18,3 C°, tal'vkun-uhokun — −0,4..+0,7 C°. Voden keskmäine lämuz om +8,8 C°. Paneb sadegid 1059 mm vodes, enamba semendkus-elokus (106..119 mm kus), sidä kesken oleskeleb lunt 53 sm vodes.

Bern jagase kudhe nimitadud rajonha.

== Eläjad ==
Vl 2013 eläjiden lugu oli 137 980 ristitud. Kaikiš suremb ristitišt oli 162 405 eläjad vl 1970. Läz 400 tuhad eläjid om ezilidnoidenke.

== Transport ==
Avtobusad, tramvaid, trolleibusad i funikulör (106 m) oma kundaližeks transportaks lidnas. Kaik om 18 sildad Are-joges päliči lidnan südäimes. Bernan elektroraudte (saks. ''S-Bahn'', 13 jonod) ühtenzoitab lidnad ezilidnoidenke.

Regionaline civiline Bern-lendimport (''BRN'', 183,3 tuh. passažiroid vl 2016) sijadase Bel'p-ezilidnas 5 km suvipäivnouzmha Bernan istorižes keskusespäi, tehtas reisid Evropan maidme.

== Irdkosketused ==
* [http://www.bern.ch/ Lidnan ohjastusen oficialine sait (''bern.ch'').] {{ref-de}} {{ref-fr}} {{ref-it}} {{ref-en}}
{{Commons|Bern}}

{{Evropan pälidnad}}

[[Kategorii:Bern| ]]
[[Kategorii:Šveicarijan lidnad]]
[[Kategorii:Eländpunktad kirjamišton mödhe]]
[[Kategorii:Šveicarii|*]]
[[Kategorii:Pälidnad]]
[[Kategorii:Bernan kanton|*]]
