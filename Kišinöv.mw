{{10000}}
{{Eländpunkt
 | Nimi = Kišinöv<br />Chișinău
 | Lidnanznam = CoA Chisinau.svg
 | Flag = Flag of Chișinău.svg
 | Lidnanznam text = Kišinövan lidnanznam
 | Flag text = Kišinövan flag
 | Valdkund = Moldov
 | Eläjiden lugu = 685,900
 | Voz' = 2017
 | Pind = 123
 | Fail = Montaj de imagini Commons a Chișinăului.jpg
 | Pämez' = Andrei Nestase<br />(kezaku 2018—)
 | Telefonkod = +373-22
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Sectoare Chişinău.png|thumb|left|250px|Lidnan sektorad]]
'''Kišinöv''' ({{lang-ro|Chișinău}} [kiʃiˈnəw]) om [[Moldov]]an pälidn da kaikiš suremb lidn. Om valdkundan äisarakoižeks keskuseks.

== Istorii ==
Mainitase ezmäižen kerdan vl 1436 kuti eländpunkt vezikaivonno. Vhesai 1812 mülüi Moldovan ruhtinazkundha. Vll 1812−1918 oli [[Bessarabii|Bessarabijan gubernijan]] keskuseks, sai lidnan statusad vl 1818. Vll 1918−1940 oli [[Romanii|Romanijan]] sureks lidnaks. Vn 1940 28. päiväl kezaku Rusked Armii okkupirui Bessarabijad, jouduti sidä nacistoišpäi [[Toine mail'man soda|Suren sodan]] aigan vn 1944 24. päiväl elokud, lidnan pertiden seičeme kümnendest oli muretud. Šingotihe teravas [[Nevondkundaline Ühtištuz|NSTÜ:n]] tazovaldkundan pälidnaks.

== Geografijan andmused ==
Lidn sijadase valdkundan keskuzpalas, Bik-jogen kukhikahil randoil i sen vanoikahil terrasoil ({{lang-ro|Bîc}}, [[Dnestr]]an ({{lang-ro|Nistru}}) oiged ližajogi), 85 m ü.m.t. keskmäižel korktusel.

Kišinöv-lidn jagase vidhe sektorha: Keskuz, Čokan, Bujukani, Botanik, Riškani. Kuz' lidnad i 25 žilod mülüdas municipijha sen ližaks.

== Eläjad ==
Vn 2013 lidnan eläjiden lugu oli 671 800 ristitud. Vl 2017 kaik 820 500 ristitud elihe municipijan röunoiš, 1,15 mln ezilidnoidenke, valdkundan koumandez. Kišinövan municipijan pind — 571,64 km².

Rahvahad (enamba 0,7%, vn 2014 rahvahanlugemine, ozutadud rahvahudenke): [[moldovalaižed]] — 67,2%, [[romanijalaižed]] — 14,5%, [[venälaižed]] — 9,3%, [[ukrainalaižed]] — 5,9%, [[bolgarijalaižed]] — 1,1%, [[gagauzalaižed]] — 0,7%, toižed rahvahad — 1,3%.

== Transport ==
Avtobusad, trolleibusad, maršruttaksid da taksid oma kundaližeks transportaks lidnas. Koume avtostancijad om Kišinövas. Rahvahidenkeskeine civiline Kišineu-lendimport (''KIV'') sijadase 13 km suvipäivnouzmha lidnan keskusespäi, tehtas reisid Evropan maihe, čarterreisid Keskmeren lebutahoiže.

== Irdkosketused ==
* [http://www.chisinau.md/ Lidnan tobmuden aluzkundoiden oficialine sait (''chisinau.md'').] {{ref-ro}}
{{Commons|Chișinău}}

{{Evropan pälidnad}}

[[Kategorii:Kišinöv| ]]
[[Kategorii:Moldovan lidnad]]
[[Kategorii:Moldov]]
[[Kategorii:Eländpunktad kirjamišton mödhe]]
[[Kategorii:Pälidnad]]
[[Kategorii:Kišinövan municipii|*]]
