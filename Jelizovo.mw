{{Eländpunkt
 | Nimi = Jelizovo<br />Елизово
 | Lidnanznam = Coat of Arms of Elizovo (2009) (Kamchatka krai).png
 | Flag = 
 | Lidnanznam text = Jelizovon lidnanznam
 | Flag text = 
 | Valdkund = Venäma
 | Eläjiden lugu = 38,771
 | Voz' = 2017
 | Pind = 70
 | Fail = Kamchatskiy kray, Russia, 684007 - panoramio (1).jpg
 | Pämez' = Elena Räbceva<br />(reduku 2015—)
 | Telefonkod = +7-41531-xx-xxx
 | Avtokod = 41. 82
 | Aigvö = [[UTC]]+12 ([[MSK]]+9)
}}
'''Jelizovo''' ({{lang-ru|Елизово}}) om [[Venäma]]n lidn da lidnankund [[Kamčatkan rand]]an suves, [[Petropavlovsk Kamčatkal|Petropavlovskan Kamčatkal]] lodehline ezilidn. Se om [[Jelizovon rajon]]an administrativine keskuz, mülüb rajonha vspäi 2007.

== Istorii ==
Eländpunktan aluz om pandud vl 1848 kuti ''Vanh Ostrog'' ({{lang-ru|Старый Острог}}). Vl 1897 sidä udesnimitihe ''Zavoiko:ks'' sijaližen gubernatoran kanzannimen mödhe. Vspäi 1924 eländpunkt om olmas nügüdläiženke nimenke, kolnuden Kamčatkal partizanjoukun käsknikan oiktastuseks. Vl 1975 Jelizovo-žilo sai lidnan statusad.

== Geografijan andmused ==
Lidn sijadase [[Avač (jogi)|Avač-jogen]] randoil, 20 m ü.m.t. keskmäižel korktusel. Matkad [[Petropavlovsk Kamčatkal|Petropavlovskan Kamčatkal]] röunhasai om 10 km suvipäivnouzmha avtotedme, keskushesai — 30 km.

Jelizovo om lidnankundan üks'jäine eländpunkt. Lidnankundan pind — 127,77 km².

== Eläjad ==
Vn 2010 Venäman rahvahanlugemižen mödhe eläjiden lugu oli 39 569 ristitud, rajonan koume videndest. Kaikiš suremb ristitišt oli vl 1989 — 46 929 eläjad.

== Ižanduz da transport ==
Ižandusen päsarak om kalan ümbriradmine. Lidn om maižanduzrajonan da turizmmaršrutoiden keskuz. Kamčatkan tegimištoline tehnikum i Kamčatkan tehnologijan da servisan kolledžan filial oma professionaližen opendusen aluzkundoikš.

Avtobusad oma kundaližeks transportaks. Rahvahidenkeskeine Jelizovo-lendimport (''PKC / ПРЛ'') otab lidnan keskuzpalad. Sišpäi tehtas reisid Venämadme, mugažo čarterreisid Suvipäivnouzmaižen Azijan maihe, [[Tokio]]ho i [[Ankoridž]]ha.

== Irdkosketused ==
* [http://admelizovo.ru/ Lidnankundan tobmuden aluzkundoiden sait (''admelizovo.ru'').] {{ref-ru}}
{{Commons|Category:Yelizovo}}

{{Kamčatkan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kamčatkan randan lidnad]]
[[Kategorii:Jelizovon rajon|*]]
