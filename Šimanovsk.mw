{{Eländpunkt
 | Nimi = Šimanovsk<br />Шимановск
 | Lidnanznam = Shimanov.gif
 | Flag = 
 | Lidnanznam text = Šimanovskan lidnanznam
 | Flag text = 
 | Valdkund = Venäma
 | Eläjiden lugu = 18,643
 | Voz' = 2018
 | Pind = 50
 | Fail = Shimanovsk-railway-station-amur-oblast.jpg
 | Pämez' = Pavel Berezovskii<br />(2007−2011.<br />sulaku 2016—)
 | Telefonkod = +7-41651-xx-xxx
 | Avtokod = 28
 | Aigvö = [[UTC]]+9 ([[MSK]]+6)
}}
'''Šimanovsk''' ({{lang-ru|Шимановск}}) om [[Venäma]]n lidn da lidnümbrik [[Amuran agj]]an keskuzpalan suves. Se om [[Šimanovskan rajon]]an administrativižeks keskuseks mugažo, ei mülü rajonha.

== Istorii ==
Eländpunktan aluz om pandud vl 1910 kuti ''Per-žilo raudtestancijanno'' ({{lang-ru|Пера}}). Vll 1914—1920 nimitihe žilod ''Gondatti''. ''Vladimiro-Šimanovskii-radnikžilo'' sai lidnan statusad vl 1950 nügüdläiženke nimenke. Vspäi 1975 alištub agjan tobmudele oikti. Lidn šingotihe sauvondmaterialiden tehmižel [[Baikalan-Amuran magistral'|Bam:an]] täht edel 1990-nziden voziden lopud. Järedoiden edheotandoiden bankrotnendan jäl'ghe mašiništonsauvomižen tegimen pala i mecan edheotand ratas lidnas. Ristitišton enambuz radab kosmodroman objektoiden sauvondas Ciolkovskii-lidnanno.

== Geografijan andmused ==
Lidn sijadase Sur' Per-jogen üläjoksmusen randoil ({{lang-ru|Большая Пера}}, [[Zei (jogi)|Zejan]] oiged ližajogi), 270 m ü.m.t. keskmäižel korktusel. Matkad [[Blagoveščensk]]hasai om 190 km suvhe orhal vai 245 km avtotedme. Lähembaižed lidnad oma [[Ciolkovskii (lidn)|Ciolkovskii]] 39 km suvipäivnouzmha orhal, 52 km avtotedme vai raudtedme, i [[Svobodnii (Amuran agj)|Svobodnii]] 75 km suvipäivnouzmha orhal vai 100 km niil-žo teil.

Šimanovsk om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 19 815 ristitud. Kaikiš suremb ristitišt oli vll 1979−1998, 25..26 tuhad eläjid (vl 1992 — 26 500 rist.). [[Ortodoksine hristanuskond|Ortodoksižen hristanuskondan]] Sündun londuseližen pühäpert' om olmas vspäi 2012.

== Irdkosketused ==
* [http://www.shimanovskadm.ru/ Lidnan tobmuden aluzkundoiden oficialine sait (''shimanovskadm.ru'').] {{ref-ru}}
{{Commons|Category:Shimanovsk}}

{{Amuran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Amuran agjan lidnad]]
[[Kategorii:Amuran agjan lidnümbrikod]]
