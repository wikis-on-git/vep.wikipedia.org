{{Eländpunkt
 | Nimi = Feodosii<br />Феодосия <small>(ven.)</small><br />Феодосія <small>(ukr.)</small><br />Кефе / Kefe <small>(krim.-tat.)</small>
 | Lidnanznam = Feodosia city COA2016.gif
 | Flag = Feodosia city flag.gif
 | Lidnanznam text = Feodosijan znam
 | Flag text = Feodosijan flag
 | Valdkund = Venäma]] - de fakto<br />[[Ukrain]] - de jure
 | Eläjiden lugu = 67,902
 | Voz' = 2018
 | Pind = 42.29
 | Fail = Феодосия-001.jpg
 | Pämez' = Sergei Bovtunenko<br />(2019—.<br />''Сергей Бовтуненко'')
 | Telefonkod = +7-36562.<br />ende +380-6562
 | Aigvö = [[UTC]]+3
}}
[[Fail:Панорама.jpg|thumb|left|250px|Genujan lidnuz Feodosijas i Ioann Endustajan pühäpert']]
'''Feodosii''' ({{lang-ru|Феодосия}}, {{lang-uk|Феодосія}}, {{lang-crh|Кефе / Kefe}}) om lidn, meriport da kurort [[Krim]]an päivnouzmas. Se om pol'saren kudenz' lidn eläjiden lugun mödhe, [[Feodosijan lidnümbrik]]on administrativine keskuz.

== Istorii ==
Eländpunktan aluz om pandud Miletan [[grekalaižed|grekalaižil]] 6. voz'sadal EME. Nimituz libub grekan kelen Θεοδοσία-sanaspäi «Jumalal anttud». Vll 355 e.m.e. — 5. voz'sada m.e. mülüi [[Bosporan car'kund]]ha. Lidn oli alištunu [[Genui|Genujan]] administracijale 14.-15. voz'sadoil, sen nimi oli ''Kaff'' (''Kaffa''). Vspäi 1804 eziauguine amuine nimituz om pördutadud oficialižikš.

Feodosii šingotase meriportal (sidä kesken kalanpüdajiden), istorižel turizmal i lebutahoks, sömtegimištol (vin, südäiveded, tabak), mašinansauvomižel (optine i laivanmehanine tegimed), mugažo sauvondmaterialiden kombinat, čuukanfabrik i meblin edheotand ratas lidnas.

== Geografijan andmused ==
Lidn sijadase [[Mustmeri|Mustmeren]] Feodosijan lahten randal, [[Kriman pol'sar'|Kriman pol'saren]] longibokaližel (suvipäivnouzmaižel) randištol, 10 m ü.m.t. keskmäižel korktusel. [[Kriman mäged]] röunatadas lidnad päivlaskmaspäi, Tepe-Ob-mägi om niiden lopuks 302 metrad kortte. Matkad [[Simferopol'|Simferopolihesai]] om 100 km päivlaskmha orhal vai 114 km avtotedme.

== Eläjad ==
Vl 2012 eläjiden lugu oli 69 786 ristitud<ref>[http://database.ukrcensus.gov.ua/PXWEB2007/ Statistine «Численность наличного населения Украины»-kogoduz vn 2012 1. päiväl vilukud. — Ukrainan statistikan päohjanduz (''ukrcensus.gov.ua'').]</ref>, vl 2014 — 69 038 ristitud. Kaikiš suremb ristitišt oli 86 400 eläjad vl 1992.

Rahvahad (lidnan eläjad, enamba 0,4% vl 2014): [[venänikad]] — 79,4%, [[ukrainalaižed]] — 11,4%, [[krimantatarlaižed]] — 1,0%, [[vaugedvenälaižed]] — 1,0%, [[totarlaižed]] — 0,8%, [[armenijalaižed]] — 0,7%, toižed rahvahad — 2,0%, rahvahuden ozutandata — 3,7%.

[[Fail:PanoramaFeo2.jpg|thumb|center|1000px|<center>Lidnan ühthine nägu Feodosijan lahtenke Tepe-Ob-mägelpäi vn 2008 sügüz'kus</center>]]

== Homaičendad ==
<references />

== Irdkosketused ==
* [http://feo.rk.gov.ru/ Lidnan oficialine sait (''feo.rk.gov.ru'').] {{ref-ru}}
{{Commons|Feodosia}}

[[Kategorii:Kriman lidnad]]
[[Kategorii:Eländpunktad kirjamišton mödhe]]
[[Kategorii:Feodosijan lidnümbrik|*]]
