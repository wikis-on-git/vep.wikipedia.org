{{Eländpunkt
 | Nimi = Gornäk<br />Горняк
 | Lidnanznam = Gornyak Coat of Arms.png
 | Flag = 
 | Lidnanznam text = Gornäkan lidnanznam
 | Flag text = 
 | Valdkund = Venäma
 | Eläjiden lugu = 12,972
 | Voz' = 2017
 | Pind = 28.09
 | Fail = 
 | Pämez' = Lüdmila Volkova (sügüz'ku 2017—)
 | Telefonkod = +7-38586-xx-xxx
 | Avtokod = 22
 | Aigvö = [[UTC]]+7 ([[MSK]]+4)
}}
'''Gornäk''' ({{lang-ru|Горняк}}) om [[Venäma]]n lidn da lidnankund [[Altajan rand]]an suves. Se om [[Lokotin rajon]]an administrativine keskuz.

== Istorii ==
Zolotuhan kaivuz om avaitud vspäi 1751. Vl 1942 panihe Gornäk-žilon alust otmaha kaivut kävutamižhe nügüdläižikš, ümbriradoihe äimetallišt kivendod. Vl 1946 kätihe Gornäkad lidnanvuiččeks žiloks, vl 1954 — rajonkeskuseks. Žilo sai lidnan statusad vl 1969.

Lidn šingotihe Altajan kaivuzkombinatal (küllästamižfabrikal) vhesai 1998<ref>[http://gmz22.ru/about/ Istorine kuvakirjutuz. — Gornäkan mehanine tegim (''gmz22.ru'').] {{ref-ru}}</ref>, sadihe nenid metalloid: vas'k, cink, tin, hahktin, alüminii, kuld i hobed. Ližatoi tehmine roimahti kombinatad, i sen alusel avaitihe katilmašiništon mehaništ tegint. Mouckiventegim, leibtegim i omblendfabrik ratas lidnas mugažo.

== Geografijan andmused ==
Lidn sijadase Zolotuh-jogen randal ({{lang-ru|Золотуха}}, Alein hura ližajogi, [[Ob'|Obin]] bassein), 270 m ü.m.t. keskmäižel korktusel. Matkad [[Kazahstan]]an röunhasai (Päivnouzmaiž-Kazahstanan agj) om 5 km suvipäivlaskmha avtotedme, [[Barnaul]]hasai — 300 km pohjoižpäivnouzmha orhal vai 360 km kaikil teil. Lähembaižed lidnad oma [[Zmeinogorsk]] 53 km pohjoižpäivnouzmha orhal vai 65 km avtol, [[Šemonaih]] (Kazahstan) 51 km suvipäivnouzmha orhal vai 86 km raudtedme i [[Rubcovsk]] 62 km lodeheze orhal vai 78 km trassadme.

Gornäk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 13 918 ristitud, rajonan pol'. Kaikiš suremb ristitišt oli 15..16 tuh. eläjid vll 1970−2008 (16 643 rist. vl 1970).

== Homaičendad ==
<references/>

== Irdkosketused ==
* [http://www.loktevskiy-rn.ru/page.php?id_omsu=9&level=1&id_level_1=62 Lidnankundan lehtpoled Lokotin rajonan tobmuden aluzkundoiden saital (''loktevskiy-rn.ru'').] {{ref-ru}}
{{Commons|Category:Gornyak}}

{{Altajan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Altajan randan lidnad]]
[[Kategorii:Lokotin rajon|*]]
