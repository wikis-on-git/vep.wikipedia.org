{{10000}}{{A10000}}
{{Valdkund
| Nimi = Zambijan Tazovaldkund<br >Republic of Zambia
| Valdkundznam = Coat of arms of Zambia.svg
| Flag = Flag of Zambia.svg
| Valdkundznam text = Zambijan valdkundznam
| Flag text = Zambijan flag
| Pälidn = Lusak
| Eläjiden lugu = 16,445,079<ref>[https://www.cia.gov/library/publications/the-world-factbook/geos/za.html Zambijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 752,614
| Kart = LocationZambia.svg
| Kel' = [[anglijan kel'|anglijan]]
| Valdkundan pämez' = [[Lungu Edgar|Edgar Lungu]]
| Päministr = ''ei ole olmas''
| Religii = [[hristanuskond]]
| Valüt = [[Zambijan kvač]] (ZMW)
| Internet-domen = [[.zm]]
| Telefonkod = +260
| Aigvö = [[UTC]]+2
}}
'''Zambii''', täuz' oficialine form — '''Zambijan Tazovaldkund''' ({{lang-en|Republic of Zambia}}), om mererandatoi valdkund [[Afrik]]an suvipalas, [[Viktorii (vezilanktend)|Viktorii]]-vezilanktendanke [[Zimbabve]]n röunal. Edel 1964 vot Zambijan nimi oli '''Pohjoižrodezii'''. Sen pälidn da kaikiš suremb lidn om [[Lusak]].

== Etimologii ==
Valdkundan nimituz om saudud [[Zambezi]]-jogen nimespäi («Zambezi» voib znamoita «Jumalan jogi»), sen joginišk sijadase man lodehližiš kukhiš. Jogi jokseb päivlaskmha, sid' formiruib valdkundan suviröunad.

== Istorii ==
Vl 1964 redukun 24. päiväl Zambii tedištoiti ripmatomudes [[Sur' Britanii|Sures Britanijaspäi]].

Jäl'gmäine koumanz' lugul Konstitucii<ref>[http://www.constituteproject.org/ontology/Zambia?lang=en Zambijan Konstitucijan tekst ''constituteproject.org''-saital.] {{ref-en}}</ref> om väges vspäi 1991, sen udistamižed oliba vozil 1996, 2009 i 2016.

== Geografijan andmused ==
[[Fail:Zambia Topography.png|thumb|left|250px|Zambijan topografine kart]]
Zambii om mavaldkundröunoiš [[Kongon Demokratine Tazovaldkund|Kongon Demokratiženke Tazovaldkundanke]] pohjoižes (röunan piduz — 1930 km), [[Tanzanii|Tanzanijanke]] pohjoižpäivnouzmas (338 km), [[Malavi]]nke päivnouzmas (837 km), [[Mozambik]]anke (419 km), [[Zimbabve]]nke (797 km), [[Botsvan]]anke (1 km) da [[Namibii|Namibijanke]] (233 km) suves, [[Angol]]anke päivlaskmas (1110 km). Ühthine röunoiden piduz om 5664 km. Zambii om mererandatoi valdkund.

Valdkund sijadase mägištoil süvidenke jogialangištoidenke. [[Zambezi]] om Zambijan päjogi, sen bassein otab man territorijan koume nelländest. [[Kongo (jogi)|Kongo]]-jogen bassein levineb man pohjoižes. Kaikiš korktemb čokkoim om [[Keskmafing]]-mägi, 2339 m valdmeren pindan päl.

Sikš ku man enambuz sijadase mägil, ka Zambijan klimat om [[tropine vö|tropine]]. Om kaks' sezonad: vihmakaz (kül'mku-sulaku) da kuiv (semendku-reduku). Kahesa kud vodes da sen enamba keskmäine lämuz ülitab +20 C°.

Londuseližed pävarad oma [[vas'k|vas'kkivend]] (9nz' sija mail'mas), [[äimetalližed kivendod]], [[izumrud]]ad, [[kivihil']] da [[gidroenergii]].

== Tobmuz ==
[[Fail:Zambia Supreme Court.JPG|thumb|right|250px|Zambijan Ülembaine Käskuzkund [[Lusak]]as]]
Zambii om unitarine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan, ohjastusen pämez' da armijan päkäsknik om prezident ({{lang-en|President of the Republic of Zambia}}). Kaik rahvaz valičeb prezidentad (kahtenz' tur om voimusine) videks vodeks, kahtenden strokun voimuz om olmas. Käskusenandai tobmuz om ohjastusel i parlamental.

Parlament om üks'kodine Nacionaline Suim ({{lang-en|National Assembly}}). Se kogoneb 167 ühtnijaspäi, heišpäi rahvaz valičeb 156 ristitud, prezident paneb kahesad mest, i koume oma varaprezident, parlamentan ezimez', parlamentan varaezimez'. Valitas parlamentan ühtnijoid videks vodeks. Ku Suim ei voi säta pätandad, ka prezident voib pästta radmaspäi sidä.

[[Edgar Lungu]] radab prezidentan vs 2015 vilukun 25. päiväspäi, vajehti kolnut prezidentad. Hän i parlamentan ühtnijad oma vahvištadud radnikusile Zambijan järgenduseližil pävaličendoil vn 2016 11. päiväl elokud, prezident sai vägestust 50,35% änid satusenke. Valdkundan jäl'gmäižed pävaličendad mäniba vn 2021 12. päiväl elokud, valitud [[Hakainde Hičilema]]-prezident sai 59,38% änid i oti vägestust Edgar Lunguspäi (38,33% änid).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Zambijan administrativiž-territorialine jagand]].''

Zambijan Tazovaldkund jagase 10 agjaks (provincijaks). Agjad alajagasoiš 89 ümbrikoks.

== Eläjad ==
Zambijas elädas [[zambijalaižed]]. Vl 2012 valdkundan ristitišt oli 14 309 466 eläjad<ref>[http://www.zamstats.gov.zm/ Statistikan Keskuzline ofis, Zambii. — Nacionaline statistik Zambijan ohjastusespäi (''zamstats.gov.zm'').] {{ref-en}}</ref>. Kaikiš suremb ristitišt om nügüd'.

Uskondan mödhe (2010): [[protestantizm|protestantad]] — 75,3%, riman [[katoline jumalankodikund|katolikad]] — 20,2%, toižed uskojad — 2,7% (sidä kesken islamanuskojad, buddistad, induistad, bahai-uskondan polenpidajad), religijatomad — 1,8%.

Toižed sured lidnad (enamba 500 tuh. ristituid vn 2010 rahvahanlugemižen mödhe, surembaspäi penembha): [[Kitve]] i [[Ndola]].

== Ižanduz ==
Vl 2008 Zambijan päeksport oli [[vas'k|vas'kkivend]], [[nikel']], [[kobal't (himine element)|kobal't]], [[uran (himine element)|uran]], [[tabak]], [[änik]]od, [[puvill]].

== Homaičendad ==
<references />

== Irdkosketused ==
;Tobmuz
* [http://www.statehouse.gov.zm/ Zambijan ohjastusen oficialine sait (''statehouse.gov.zm'').] {{ref-en}}
* [http://www.parliament.gov.zm/ Zambijan Nacionaližen Suiman oficialine sait (''parliament.gov.zm'').] {{ref-en}}

;Ühthine informacii valdkundas
* [http://www.zanis.com.zm/ Zambijan uzištusiden da informacijan valdkundaline agentuz (''zanis.com.zm'').] {{ref-en}}
{{Commons|Zambia}}

{{Afrik}}

[[Kategorii:Zambii| ]]
