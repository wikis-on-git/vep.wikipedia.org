{{Eländpunkt
 | Nimi = Tavd<br/>Тавда
 | Lidnanznam = Coat of Arms of Tavda (Sverdlovsk oblast).png
 | Flag = Flag of Tavda (Sverdlovsk oblast).png
 | Lidnanznam text = Tavdan lidnanznam
 | Flag text = Tavdan flag
 | Valdkund = Venäma
 | Eläjiden lugu = 33,356
 | Voz' = 2018
 | Pind = 148
 | Fail =
 | Pämez' = Viktor Lačimov<br />(tal'vku 2010—)
 | Telefonkod = +7-34360-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Tavd''' ({{lang-ru|Тавда́}}) om [[Venäma]]n lidn [[Sverdlovskan agj]]an päivnouzmas. Se om [[Tavdan lidnümbrik]]on administrativine keskuz, agjan kaikiš päivnouzmaižemb lidn.

== Istorii ==
[[Mansilaižed]] oma igähine rahvaz lidnümbrikon territorijal. Ezmäižen eländpunktan aluz lidnan territorijal oli pandud Karatunk-jogensunno 1870-nzil vozil kuti Karatunk-külä ({{lang-ru|Каратунка}}, nügüd' üks' irdoišpäi) vatefabrikanno. Tavd-žilo sündui vl 1910 varatoitamha [[Transsib]]an sauvondad puižil špaloil, nimitihe jogen mödhe. Saudihe Tavd-raudtestancijad vl 1916. Žilo sai lidnan statusad vn 1937 20. päiväl heinkud. Vodele 1969 jätksihe raudted lidnaspäi Jugraha [[mec]]ad varhapanemha.

Tavd šingotase mectegimel (pertiden sauvond), meckombinatal (pilindmaterialad i tehnologine pärzak), [[faner]]an kombinatal i leibäntegimel. Ende mehanine tegim (mecavtotehnik), gidrolizan tegim, suks'fabrik i maidtegim radoiba.

== Geografijan andmused ==
Lidn sijadase [[Tavd (jogi)|Tavd-laivjogen]] oiktal randal ([[Tobol]]an hura ližajogi, [[Obinjogi|Obin]] hurapol'ne bassein), 70 m ü.m.t. keskmäižel korktusel. Matkad [[Jekaterinburg]]hasai om 310 km suvipäivlaskmha orhal, 358 avtotedme vai üks'teižedme raudtedme. Lendimport om lidnan pohjoižes, se eile rados passažiroiden täht. Lähembaižed lidnad oma [[Tümen']] (Tümenin agj) 100 km suvhe orhal vai 128 km avtotedme i [[Turinsk]] 93 km päivlaskmha orhal, 105 km avtotedme vai raudtel.

Kaik om 260 irdad lidnas, kaks' torgud oma olmas (Keskuzline i Vägestusen).

== Eläjad ==
Vn 2010 Venäman rahvahanlugemižen mödhe eläjiden lugu oli 35 421 ristitud, lidnümbrikon nell' videndest. Kaikiš suremb lidnan ristitišt oli 49 tuhad eläjid vl 1967. [[Ortodoksine hristanuskond|Ortodoksižen hristanuskondan]] Mikulai-čudonsädajan puine jumalanpert'<ref>[http://николас-тавда.рф/ Tavd-lidnan Mikulai-čudonsädajan jumalanpertin sait (''николас-тавда.рф'').] {{ref-ru}}</ref> om saudud lidnas vll 2004−2014.

Rahvahad (ozutadud rahvahudenke vl 2010): [[venälaižed]] — 95,6%, [[totarlaižed]] — 1,0%, toižed rahvahad — 3,4%.

Tavdan tehnikum Agei Jelohinan nimel nimitadud<ref>[http://tavda-tpu.ru/ Tavdan tehnikuman sait (''tavda-tpu.ru'').] {{ref-ru}}</ref> om professionaližen opendusen aluzkundaks.

== Irdkosketused ==
* [http://duma-tavda.ru/ Lidnümbrikon Duman oficialine sait (''duma-tavda.ru'').] {{ref-ru}}
* [http://www.adm-tavda.ru/ Lidnümbrikon Administracijan oficialine sait (''adm-tavda.ru'').] {{ref-ru}}
{{Commons|Category:Tavda}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Tavdan lidnümbrik|*]]
