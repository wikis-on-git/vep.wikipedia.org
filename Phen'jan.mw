{{Eländpunkt
 | Nimi = Phen'jan<br />평양 / 平壤<br /><small>''(Pyŏngyang)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Korejan Rahvahaliž-Demokratine Tazovaldkund
 | Eläjiden lugu = 3,222,000
 | Voz' = 2017
 | Pind = 1,747.7
 | Fail = Pyongyang montage.png
 | Pämez' = 
 | Telefonkod = +850-2xxx-xxxx
 | Aigvö = [[UTC]]+9
}}
[[Fail:Pyongyang satellite image 2007-08-22.jpg|thumb|left|250px|Lidnan fotokuva Man kaimdajaspäi vn 2007 elokus.]]
'''Phen'jan (Phönjan, Pjongjan)''' vai '''Pčönnän''' ({{lang-ko|평양}} / 平壤 ''Pyŏngyang'' [pʰjʌŋjaŋ] «avar ma», «kodikaz tahond») om [[Korejan Rahvahaliž-Demokratine Tazovaldkund|KRDT:n]] pälidn, kaikiš järedamb lidn da kul'turkeskuz.

== Istorii ==
Legendan mödhe, eländpunktan aluz om pandud vl 2334 EME kuti Vangomson ({{lang-ko|왕검성}} / 王儉城). Se mainitase ezmäižen kerdan Kitain purtkiš kuti amuižen korejižen Kočoson-valdkundan pälidn. Kitain Han'-dinastii anasti valdkundad vl 108 EME i pani severzid-se sodaümbrikoid siš. Nannan-ümbrikon ({{lang-ko|락랑국}}) keskuz sijazihe läz nügüdläšt Phen'janad. [[Kogurö]]-vankund anasti tahondad vl 313 i pani lidnad pälidnaks vl 427. Japonižen tobmuden aigan (1910−1945) nimitihe lidnad ''Heidzö'' (平壌), lugetihe ijeroglifoid japonaks.

Vspäi 1946 om tazostadud provincijha lidn, oiktanke alištusenke valdkundan tobmudele.

== Geografijan andmused ==
Lidn sijadase [[Tedongan]]-jogen da sen oiktan Pothongan-ližajogen randoil, 29 m ü.m.t. keskmäižel korktusel. Lidnfartaloiden territorii otab 315 km². Phen'janan avanport om [[Nampo]] 40 km suvipäivlaskmha orhal Tedonan jogensun da [[Pakuine meri|Pakuižen meren]] randoil.

Klimat om mussonine kaks'sezonine. Heinkun-elokun lämuz om +24,5 C°, vilukun — −6 C°, voden keskmäine lämuz om +10,6 C°. Paneb sadegid 933 mm vodes, vihm sezon oleskeleb heinkus-elokus (202..268 mm kus), kuiv sezon — tal'vku-keväz'ku (11..27 mm kus). Lämuden absolütine minimum — −26,5 C°, voib panda lujid pakaižid kaiken tal'ven aigan.

Phen'jan jagase 19 ümbrikho (구역 ''kujok'') da 1 makundha (군 ''kun''). Röunatab [[Hvanhe Pukto]]-provincijanke suves i [[Phönan Namdo]]-provincijanke pohjoižes.

== Eläjad ==
Vn 2008 rahvahanlugemižen mödhe lidnan eläjiden lugu oli 3 255 288 ristitud. Enamba 4 mln ristituid elädas ezilidnoidenke.

== Transport ==
Trolleibusad da tramvaid oma kundaližeks transportaks lidnas. Vspäi 1973 metropoliten radab (2 jonod, 16 stancijad, 22 km raudted).

Phen'janan rahvahidenkeskeine Sunan-lendimport (''FNJ'') sijadase 30 km pohjoižhe lidnan keskusespäi, tehtas reisid Kitain lidnoihe, [[Vladivostok]]ha, mugažo KRDT:n pohjoižpäivnouzman lidnoihe, čarterreisid [[Makao]]ho, [[Inčhon]]ha i erasihe Japonijan lidnoihe.

{{Commons|Pyongyang}}

{{Azijan pälidnad}}

[[Kategorii:Phen'jan| ]]
[[Kategorii:KRDT:n lidnad]]
[[Kategorii:Eländpunktad kirjamišton mödhe]]
[[Kategorii:Korejan Rahvahaliž-Demokratine Tazovaldkund|*]]
[[Kategorii:Pälidnad]]
[[Kategorii:KRDT:n provincijad]]
