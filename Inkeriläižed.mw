{| align=center class=toccolours style="text-align: center; width: 100%; font-size: 125%; clear:both; margin:0.75em auto"
| style="width:22px" |
| ''Nece kirjutuz ei ole kirjutadud lophusai''.
|}

[[Fail:Flag of Ingermanland.svg|thumb|right|250px|Nacionaline inkeriläižiden flag.]]
'''Inkeriläižed''' vai '''Ingrijalaižed''' ('''inkerinsuomalaižed''', '''ingermanlandijalaižed''', '''Ingermanlandijan suomalaižed''', '''ingermanlandcad''') oma subetnine [[suomalaižed|suomalaižiden]] grupp, kudamb eläb istoriž-geografižen [[Ingermanlandii]]-agjan territorijal. Ingermanlandijalaižiden kel' pidab [[suomen kel'|suomen kelen]] päivnouzmpol'žid paginoid. Uskondan mödhe tradicižikš pidadas [[lüteranine jumalankodikund|lüteraništ jumalankodikundad]], no heiden pala pidab [[ortodoksine hristanuskond|ortodoksišt histanuskondad]].

== Istorii ==
Ingermanlandijalaine subetnos formiruihe sen tagut, miše [[Ročinma]]n administracii sirdi [[evremeisad|evremeisoiden]] [[Karjalan kaglaz|Karjalan kaglhaspäi]] da [[savakotad|savakotoiden]] [[Suomenma]]n päivnouzmpol'žes [[Savo]]-provincijaspäi paloid [[Stolbovon kožund]]an mödhe sadud uzile ižoralaižile maile. [[Ižoran ma]]n finnizacii oli kebn demografižiden kadoiden [[Smutan pord]]on aigan tagut.

Jäl'ges [[1675]]. vot pohjoine da keskmäine [[Ingermanlandii]] linneb lüteranižeks da suomenkeližeks. Sen tagut miše [[Ročinma]]n tobmused lüteranizuihe sijaližid ortodoksižid rahvahid ([[venälaižed|venälaižid]], [[ižoralaižed|ižoralaižid]], [[vodilaižed|vodilaižid]], [[karjalaižed|karjalaižid]]) heiden tahtod vaste, rahvahan suremb pala joksi Ingermanlandijaspäi. Heiden sijale sirdud evremeisad da savakotad formiruihe uziš maiš ičevuiččen subetnižen kul'turan.

Päivlaskmpol'žes Ingermanlandijas ortodoksine uskond kaičihe paremba. Rahvaz [[1656]]. vodel oli suomalaižen 41 procental, a [[1695]]. vodel — läz 75 procentad.

{| class="standard"
|+ Ingermanlandijan lüteranine rahvaz procentoiš vozil [[1623]] — [[1695]] (%)
! Lönad
!1623
!1641
!1643
!1650
!1656
!1661
!1666
!1671
!1675
!1695
|-
|Ivangorodan
|align="right" |5,2
|align="right" |24,4
|align="right" |26,7
|align="right" |31,8
|align="right" |26,3
|align="right" |38,5
|align="right" |38,7
|align="right" |29,6
|align="right" |31,4
|align="right" |46,7
|-
|Jaman
|align="right" | —
|align="right" |15,1
|align="right" |15,2
|align="right" |16,0
|align="right" |17,2
|align="right" |44,9
|align="right" |41,7
|align="right" |42,9
|align="right" |50,2
|align="right" |62,4
|-
|Kopor'jen
|align="right" |5,0
|align="right" |17,9
|align="right" |19,2
|align="right" |29,4
|align="right" |30,3
|align="right" |34,9
|align="right" |39,9
|align="right" |45,7
|align="right" |46,8
|align="right" |60,2
|-
|Noteburgan
|align="right" |14,7
|align="right" |58,5
|align="right" |66,2
|align="right" |62,5
|align="right" |63,1
|align="right" |81,0
|align="right" |88,5
|align="right" |86,0
|align="right" |87,8
|align="right" |92,5
|-
|align="right" |'''Kaiked'''
|align="right" |'''7,7'''
|align="right" |'''35,0'''
|align="right" |'''39,3'''
|align="right" |'''41,6'''
|align="right" |'''41,1'''
|align="right" |'''53,2'''
|align="right" |'''55,6'''
|align="right" |'''59,9'''
|align="right" |'''61,5'''
|align="right" |'''71,7'''
|}
[[Fail:InkeriKoppen1849.png|thumb|right|250px|Ingermanlandijan etnografine kart. 1849. voz'.]]

Territorii linneb venälaižen udes jäl'ghe [[Piter]]in alusen jo. No eskai ühesandentoštkümnenden voz'sadan augun Piterin ümbrišt oli praktižikš kogonaz suomenkeližen. Kahtendenkümnenden voz'sadan augule oliba kaks' surt rajonad suomalaižen rahvahan korktanke palanke: [[Karjalan kaglaz|Karjalan kaglhan]] ingermanlandine pala ([[Piterin makund|Piterin]] da [[Šlissel'burgan makund|Šlissel'burgan]] makundoiden pohjoine pala) da rajon pidust' linijad [[Petergof]] — [[Rusked Külä]] — [[Gatčin]] ([[Rusttan Külän makund]]an päivlaskmpol'ne pala da [[Petergofan makund]]an päivnouzmpol'ne pala).

Oli-ki olmas penembiden rajoniden rivi, kus ingermanlandijalaine ristitišt oli absolütižes enambuses ([[Kurgalin pol'sar']], [[Koltušin ülüz]]).

Toižiš Ingrijan paloiš ingermanlandijalaižed eliba venälaižidenke da erasiš tahoiš ([[Ižoran ülüz]]) estilaižidenke ühtes.

Edel 20. voz'sadad ingermanlandijansuomalaižil oliba olmas kaks' etništ pägruppad: [[evremeisad]] ({{lang-fi|äyrämöiset}}) da [[savakotad]] (suom.: ''savakot''). [[Köppen Pötr|P. I. Köppenan]] andmusidme (hän tedoiži ingermanlandijalaižiden elänzoitusen geografijad 19. voz'sadan lopus), evremeisad elänzoitiba [[Karjalan kaglaz|Karjalan kaglast]] (päiči suvipalas lähen [[Piter]]id da [[Vaugedsar'|Vaugedsarin]] rajonas) jumalankoditulendoiš [[Tuutari]], [[Türö]], [[Hietamäki]], [[Kaprio]], [[Soikkola]], [[Liissilä]], paloin [[Serepetta]], [[Koprina]] da [[Skuoritsa]]. Toižiš Ingrijan tulendoiš ([[Valkeasaari]], [[Rääpüvä]], [[Keltto]] Nevan pohjoižel, [[Kolpino]]n ümbrišt, [[Nazii|Nazijan]] da [[Mga]]n rajonad, Ižoran ülüz) eliba savakotad. Eriližen gruppan oliba Alalugan suomalaižed-lüteranad (Kurgalin pol'sar', [[Födorovk]], [[Kallivere]] küläd). Lugudme savakotoid oli enamba: Köppenan andmusidme, 72 354 ingermanlandijalaižišpäi oli 29 375 evremeisad da 42 979 savakotad. 20. voz'sadan zavodindal evremeisoiden da savakotoiden erinendad hajeziba da gruppine ičeel'genduz ingermanlandijalaižil oli kadotanu.

19. voz'sadan zavodindal formiruihe völ üks' ingermanlandijalaižen territorialine grupp — [[sibirin ingermanlandijalaižed]].

[[1804. voz'|Vodel 1804]] Ungern fon Šternberg-baronan ingermanlandijalaižed maorjad (26 kanzad: 77 mest da 73 našt) [[Lug (jogi)|Luganjogen]] alajoksmusen ižoran da ingermanlandijan külišpäi ([[Il'kino]], [[Pen' Arsii]], [[Sur' Arsii]], [[Volkovo]], [[Mertvicad]], [[Födorovk]], [[Variv]]), kudambad oliba oigetud Sibirihe alištomatomudespäi, paniba alust Tobol'skan gubernijan Tükalinskan makundan [[Rižkovo]]-küläle (Čuhonskaja-külä, Čuhnan kolonii), kudamb hilläšti linni vedandkeskuseks kaikile oigetud lüteranile: ingermanlandijalaižile, [[suomalaižed|suomalaižile]], [[estilaižed|estilaižile]] da [[latvijalaižed|latvijalaižile]].

== Homaičendad ==
<references />

[[Kategorii:Inkeriläižed| ]]
[[Kategorii:Rahvahad kirjamišton mödhe]]
[[Kategorii:Karjalan kaglaz]]
