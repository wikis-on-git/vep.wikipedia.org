{| align=center class=toccolours style="text-align: center; width: 100%; font-size: 125%; clear:both; margin:0.75em auto"
| style="width:22px" |
| ''Nece kirjutuz ei ole kirjutadud lophusai''.
|}

[[Image:Inkerin_lippu.svg|thumb|right|Nacionaline inkeriläižiden flag]]
'''Inkeriläižed''' ('''inkerinsuomalaižed''', '''ingermanlandijalaižed''', '''ingermanlandijansuomalaižed''', '''ingermanlandcad''') oma subetnine [[suomalaižed|suomalaižiden]] grupp, kudamb eläb istoriž-geografižen [[Ingermanlandii]] agjan territorijal. Ingermanlandijalaižiden kel' pidad [[suomen kel'|suomen kelen]] päivnouzmpol'žid paginoid. Uskondan mödhe tradicižikš pidadas lüteraništ jumalankodikundad, no heiden pala pidab hristianuskondad.

== Istorii ==
Ingermanlandijalaine subetnos formiruihe sen tagut, miše [[Ročinma]]n administracii sirdi [[evremeisad|evremeisoiden]] [[Karjalan kaglaz|Karjalan kaglhaspäi]] da [[savakotad|savakotoiden]] [[Suomenman]] päivnouzmpol'žes [[Savo]]-provincijaspäi paloid [[Stolbovon kožund]]an mödhe sadud uzile ižoralaižile maile. [[Ižoran ma]]n finnizacii oli kebnan demografižiden kadoiden [[Smutan pord]]an aigan tagut.

Jäl'ges [[1675]] vot pohjoine da keskmäine [[Ingermanlandii]] linneb lüteranižeks da suomenkeližeks. Sen tagut miše [[Ročinma]]n tobmused lüteranizuihe sijaližid ortodoksižid rahvahid ([[venälaižed|venälaižid]], [[ižoralaižed|ižoralaižid]], [[vodilaižed|vodilaižid]], [[karjalaižed|karjalaižid]]) heiden tahtod vaste, rahvahan suremb pala joksi Ingermanlandijaspäi. Heiden sijale sirdud evremeisad da savakotad formiruihe uziš maiš ičevuiččen subetnižen kul'turan.

Päivlaskmpol'žes Ingermanlandijas ortodoksine uskond kaičihe paremba. Rahvaz [[1656]] vodel oli suomalaižen 41 procental, a [[1695]] vodel — läz 75 procentad.

{| class="standard"
|+ Ingermanlandijan lüteranine rahvaz procentoiš [[1623]] — [[1695]] vozil (%)
! Lönad
!1623
!1641
!1643
!1650
!1656
!1661
!1666
!1671
!1675
!1695
|-
|Ivangorodan
|align="right" |5,2
|align="right" |24,4
|align="right" |26,7
|align="right" |31,8
|align="right" |26,3
|align="right" |38,5
|align="right" |38,7
|align="right" |29,6
|align="right" |31,4
|align="right" |46,7
|-
|Jaman
|align="right" | —
|align="right" |15,1
|align="right" |15,2
|align="right" |16,0
|align="right" |17,2
|align="right" |44,9
|align="right" |41,7
|align="right" |42,9
|align="right" |50,2
|align="right" |62,4
|-
|Kopor'jen
|align="right" |5,0
|align="right" |17,9
|align="right" |19,2
|align="right" |29,4
|align="right" |30,3
|align="right" |34,9
|align="right" |39,9
|align="right" |45,7
|align="right" |46,8
|align="right" |60,2
|-
|Noteburgan
|align="right" |14,7
|align="right" |58,5
|align="right" |66,2
|align="right" |62,5
|align="right" |63,1
|align="right" |81,0
|align="right" |88,5
|align="right" |86,0
|align="right" |87,8
|align="right" |92,5
|-
|align="right" |'''Kaiked'''
|align="right" |'''7,7'''
|align="right" |'''35,0'''
|align="right" |'''39,3'''
|align="right" |'''41,6'''
|align="right" |'''41,1'''
|align="right" |'''53,2'''
|align="right" |'''55,6'''
|align="right" |'''59,9'''
|align="right" |'''61,5'''
|align="right" |'''71,7'''
|}
[[Image:InkeriKoppen1849.png|200px|thumb|Ingermanlandijan etnografine kart. 1849 г.]]

Territorii linneb venälaižen udes jäl'ghe [[Piter]]in alusen jo. No eskai ühesandentoštkümnenden voz'sadan augun Piterin ümbrišt oli praktižikš kogonaz suomenkeližen. Kahtendenkümnenden voz'sadan augule oliba kaks' surt rajonad suomalaižen rahvahan korktan palanke: [[Karjalan kaglaz|Karjalan kaglhan]] ingermanlandijalaine pala ([[Piterin ujezd|Piterin]] da [[Šlissel'burgan ujezd|Šlissel'burgan ujezdoiden]] pohjoine pala) da rajon pidust' linijad [[Petergof]] — [[Rusked Külä]] — [[Gatčin]] ([[Rusktan külän ujezd]]an päivlaskmpol'ne pala da [[Petergofan ujezd]]an päivnouzmpol'ne pala). 

[[Kategorii:Rahvahad]]
