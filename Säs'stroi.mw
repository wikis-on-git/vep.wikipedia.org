{{Eländpunkt
 | Nimi = Säs'stroi<br />Сясьстрой
 | Lidnanznam = Sjasstroy city coa.gif
 | Flag = 
 | Lidnanznam text = Säs'stroin lidnanznam
 | Flag text = 
 | Valdkund = Venäma
 | Eläjiden lugu = 13,006
 | Voz' = 2017
 | Pind = 12.23
 | Fail = 
 | Pämez' = Vladimir Ivanov<br />(reduku 2014—)
 | Telefonkod = +7-81363-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Säs'stroi''' ({{lang-ru|Сясьстрой}}, {{lang-fi|Sjasstroi}}) om [[Venäma]]n lidn da lidnankund [[Leningradan agj]]an keskuzpalas. Se mülüb [[Volhovan rajon]]ha, kahtenz' surtte lidn koumespäi.

== Istorii ==
Amuine ''Säsin Rädkid''-eländpunkt ({{lang-ru|Сясьские Рядки}}) mainitase kirjutadud purtkiš ezmäižen kerdan vl 1572, sigä torguihe kalad da mecad.

Nügüdläižen eländpunktan aluz om pandud vl 1927 radnikžiloks sauvomha Säsin cellülozbumagašt kombinatad (sauvoihe vozil 1926−1928). Vl 1992 žilo sai lidnan statusad.

== Geografijan andmused ==
Lidn sijadase [[Säs']]-jogen oiktal randal, Valgomk-jogen lanktendan sijas, [[Ladoganjärv]]en randpolel (4 km randhasai), 25 m valdmeren pindan päl keskmäižel korktusel. Matkad [[Volhov (lidn)|Volhov]]-rajonkeskushesai om 35 km suvipäivlaskmha. Matkad [[Piter]]ihesai om 152 kilometrad päivlaskmha.

Avrovo-žilo (332 rist. vl 2010) i ühesa küläd mülüdas lidnankundha Säs'stroin ližaks. Lidnankundan pind — 116 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 13 745 ristitud, lidnankundan — 14 409 ristitud, rajonan seičemendez. Kaikiš suremb lidnan ristitišt oli 18 tuhad vl 1988. Vl 2017 kaik 13 626 ristitud elädas lidnankundas. Ortodoksižen hristanuskondan üks' pühäpert' om lidnas, se om Pühän Jumalanmaman [[Emäganpäiv]]än jumalanpert'.

== Ižanduz da transport ==
Ižandusen päsarak om cellülozbumagaine tegimišt, kombinat seižub Valgomkan hural randpolel. Toižed edheotandad oma il'mvenehiden tegim, änikoiden kazvatusen ferm.

Lähembaine passažirraudtestancii om ''Lungačid'' 5 km suvipäivnouzmha lidnan keskusespäi [[Volhov (lidn)|Volhov]] — [[Pöud (lidn)|Pöud]] raudtel.

== Irdkosketused ==
* [http://www.администрация-сясьстрой.рф/ Lidnankundan tobmuden aluzkundoiden oficialine sait (''администрация-сясьстрой.рф'').] {{ref-ru}}
{{Commons|Category:Syasstroy}}

{{Leningradan agjan lidnad}}

[[Kategorii:Säs'stroi| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Volhovan rajon]]
