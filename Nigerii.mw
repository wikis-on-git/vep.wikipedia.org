{{1000}}
{{Valdkund
| Nimi = Nigerijan Federativine Tazovaldkund <br />Federal Republic of Nigeria {{ref-en}} <sup>[[#Keled da valdkundan nimed niil|1]]</sup>
| Valdkundznam = Coat of arms of Nigeria.svg
| Flag = Flag of Nigeria.svg
| Valdkundznam text = Nigerijan valdkundznam
| Flag text = Nigerijan flag
| Pälidn = Abudž
| Eläjiden lugu = 177,155,754<ref name="ciani">[https://www.cia.gov/library/publications/the-world-factbook/geos/ni.html Nigerii. — Mail'man faktoiden kirj (cia.gov).] {{ref-en}}</ref>
| Voz' = 2013
| Pind = 923,768
| Kart = Nigeria on the globe (Africa centered).svg
| Kel' = [[anglijan kel'|anglijan]]
| Valdkundan pämez' = [[Buhari Mohammadu|Mohammadu Buhari]]
| Päministr = ''eile olmas''
| Religii = [[islam]], [[hristanuskond]]
| Valüt = [[nigerijan nair]] (₦)
| Internet-domen = [[.ng]]
| Telefonkod = +234
| Aigvö = [[UTC]]+1
}}
'''Nigerii''' ([[anglijan kel'|angl.]]: ''Nigeria''), '''Nigerijan Federativine Tazovaldkund''' ([[anglijan kel'|angl.]]: ''Federal Republic of Nigeria'') om valdkund [[Päivlaskmaine Afrik|Päivlaskmaižes Afrikas]]. Se om [[Afrik]]an kaikiš suremb valdkund eläjiden lugumäran mödhe. Pälidn — [[Abudž]].

Nigerii om [[Mail'man Torguindorganizacii|MTO]]:n da [[Kivivoin eksportirujiden valdkundoiden organizacii|KEVO]]:n ühtnii.

== Keled da valdkundan nimed niil ==
[[Fail:Nigeria Benin Cameroon languages.png|thumb|right|250px|Beninan, Nigerijan da Kamerunan kel'kart.]]
Nigerijan nimed man heimoiden kelil:
* '''Republic ndi Naigeria''' ([[igbo (kel')|''igbo'']])
* '''Orílẹ̀-èdè Olómìnira Àpapọ̀ ilẹ̀ Nàìjíríà''' ([[joruban kel'|''joruban'']])
* '''Jam-huriyar Taraiyar Nijeriya''' ([[hausan kel'|''hausan'']])
* '''Republik Federaal bu Niiseriya''' ([[fula (kel')|''fula'']])

Sikš ku Nigerijas lugetas 514 eläbil kelil<ref>[http://www.ethnologue.com/show_country.asp? Nigerijan keled. — Ethnologue.com.] {{ref-en}}</ref>, ka valdkundan üks'jäine oficialine kel' om [[anglijan kel']].

Man rahvahan tobj pala pagižeb kahtil kelil da enamba sidä<ref>[http://www.mapsofworld.com/nigeria/culture/language.html Nigerian Language. — Mapsofworld.com.] {{ref-en}}</ref>. Avaras levitadud keled: [[edo (kel')|edo]], [[fula (kel')|fula]], [[hausan kel']], [[igbon kel']], [[joruban kel']], [[kanuri (kel')|kanuri]]. Tahol'žed keled käviutadas lodamha da kirjutamha lehtesištol. Erasid niišpäi opetas školiš.

1980-nzil vozil kaiknigerijaine kirjamišt oli ratud, latinan kirjamišton pohjal. Sidä kävutadas erazvuiččiš Nigerijan keliš.

== Istorii ==
Voz'sadoil 8.-14. Nigerijan territorii oli [[Saharan rahvahatoi ma|transsaharan]] kalaidajiden Kanem Borno-imperijan palaks, kudamban ohjastajad kändihe [[islam]]ha vl 1085.

Vl 1960 redukun 1. päiväl Nigerii, [[Sur' Britanii|Suren Britanijan]] kolonijan oldes, sai ičeze ripmatomut. Kolonizatorad andoiba eläjiden palale (joruba-heim) [[hristanuskond]]an anglikašt formad.

Vozil 1967-1970 rahvahanikoiden soda tegihe valdkundas. Maiden unitarizacijan naprind vei sodaha, sikš ku islamižed pohjoižmad ei olend hökkähtunuded unitarizacijanke.

Valdkundan päižed politižed partijad oleleba kel'don al pordon aigad (vozil 1966-1978, 1984-1989 da 1993-1998), sikš miše formiruihe niid etniž-regionaližen tundusen pohjal.

Jäl'gmäine Nigerijan Konstitucii<ref>[http://www.wipo.int/wipolex/en/text.jsp?file_id=179202 Nigerijan Konstitucii (1999). — Wipo.int.] {{ref-en}}</ref> tuli väghe vl 1999 semendkun 29. päiväl, nece om videnz' valdkundan konstitucii ripmatomuden aigas.

== Geografii ==
[[Fail:Nigeria Topography.png|thumb|left|250px|Nigerijan topografine kart.]]
Ma röunatab: päivlaskmas — [[Benin]]anke (röunan piduz — 809 km), pohjoižes — [[Niger]]anke (1608 km), homendezbokas — [[Čad]]anke (85 km), päivnouzmas — [[Kamerun]]anke (1975 km). Ühthine röunoiden piduz om 4477 km. Nigerii sijadase [[Gvinejan laht]]an randpolel. Ühthine merenrandišton piduz — 853 km.

Valdkundan kaikiš korktemb čokkoim — [[Čappal Vaddi]]-mägi (2419 m), se sijadase Tarab-štatal.

[[Niger (jogi)|Niger-]] da Benue-joged jagadas mad kaks'haz: Mererandaline tazangišt sijadase sen suvipalas; pohjoižpalas madalad mägitazangištod dominiruiba. Mererandaližen tazangišton päivlaskmas, pidust' randpol't, čirakoiden čep' om. Nece tazangišt venub jogiden sagedmaiš. Madalad mägitazangištod — ned oma Jorub-plato [[Niger (jogi)|Niger]]-jogen päivlaskmpolehe da Udi-plato sen-žo jogen päivnouzmpolehe. Edemba Pohjoine mägitazangišt sijadase, sen korktuz vajehtelese 400-600 metraspäi enamb mi 1000 metrhasai. Sen korktembaine pala om Džos-plato, kudamban kaikiš korktemb čokkoim — Šere-mägi (1735 m). Pohjoine mägitazangišt lodehes kändase Sokoto-tazangištoks, a homendezbokas — Born-tazangištoks.

Londuseližed pävarad oma [[londuseline gaz]], [[kivivoi]], [[kivihil']], [[metall]]ad ([[raud|raudkivend]], [[cink]], [[tin]], [[hahktin]], [[niobii]]), toižed varad — [[mouckivi]], väghine [[mahuz]].

== Politine sistem ==
[[Fail:Nigeriahouseofreps.jpg|thumb|right|250px|Parlamentan alakodin pert' [[Abudž]]as.]]
Ohjandusen form om federativine [[prezidentine tazovaldkund|prezidentine]] tazovaldkund. Valdkundan pämez' om prezident, armijan päine käsknik — hän-žo. Rahvaz valičeb prezidentan, sen valdatusiden strok om 4 vot, enamba mi 2 strokud jäl'geten ei sa. Armijan lugumär — 85 tuhad mest.

Käskusenandai tobmuz om kaks'kodiine Nacionaline Suim (''The National Assembly''). Sen üläkodi om Senat (109 ristitud). Senatan ezitajid valitas relätivižen enambuden mažoritarižen sisteman mödhe (36 koumemandatišt ümbrikod, 1 om üks'mandatine). Senatan ezimez' valičese Senatan ezitajil. Suiman alakodi om Ezitajiden palat (360 ristitud). Alakodin ezitajid valitas üläkodin ezitajiden kartte. Kaikiden ezitajiden valdatusiden strok om 4 vot. Nügüd' centristad valdoitas (Nigerijan Rahvahaliž-Demokratine Partii, NRDP).

Nigerijan päjärgvaličendad oliba vl 2015 keväz'kun 28-29. päiväl, valitihe valdkundan parlamentan ühtnijoid da prezidentad. Nügüdläine prezident om [[Buhari Mohammadu|Mohammadu Buhari]] (sai 53,96%), semendkun 29. päiväl tuleškanzi radho, se om hänen ühtenz' strok.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nigerijan administrativiž-territorialine jagand]].''

Nigerijan ma om jagadud 36 štatha ([[anglijan kel'|angl.]] ''state''-sana znamoičeb «valdkund») da 1 federaližhe pälidnaižhe territorijha (''Federal Capital Territory''), kudambad iče alajagase 774 taholižen ičeohjastusen territorijha (''Local Government Area, LGA'')<ref>[http://www.statoids.com/ung.html States of Nigeria. — Statoids.com. (2008)] {{ref-en}}</ref>. Vl 1960 vaiše 3 territorijad oli, niid sädihe etnižen da religijan tundusen pohjal, a aigan jokstes niid henozihe 36 štatha.

== Eläjad ==
Nigerijas elädas [[nigerijalaižed]].

Kaik 8 lidnad enamba mi millionanke eläjid om Nigerijas (surembaižespäi penembaižhe): [[Lagos]], [[Kano]], [[Ibadan]], [[Kadun]], [[Port Harkort]], [[Benin Siti]], [[Maiduguri]] da [[Zaria]].

=== Religii ===
Uskolaižed oma islamanuskojad (50%), hristanuskojad (40%) da sijaližiden veroiden kaičijad (10%).

[[Šariat]]an käskused oma väges 12 valdkundoiš (9 valdkundoiš — kaikel territorijal)<ref name="ciani"/>.

[[Hristanuskond]]an konfessijad: [[Anglikanine jumalankodikund|anglikanilaižed]] (20 mln), [[Katoline jumalankodikund|katolikad]] (20 mln) da [[Videndenkümnendenpäivän jumalankodikund|videndenkümnendenpäivänuskojad]] (18,2 mln).

== Kul'tur ==
Etnižiden gruppiden äjüz märičeb Nigerijan rahvahanmuzikan stilid. Kaikuččel etnosal ičeze veroližed soitod da pajod oma.

Kuvatud Nigerijas täuz'piduzližiden fil'miden lugumär ühten voden ülitab 800 (2nz' sija mail'mas [[Indii|Indijan]] jäl'ghe)<ref>[http://www.uis.unesco.org/ev.php?ID=7651_201&ID2=DO_PRINTPAGE Analysis of the UIS International Survey on Feature Film Statistics. — UNESCO.org.] {{ref-en}}</ref>. Man kinoindustrijan nimitadas [[Nollivud]]aks, [[Gollivud]]an analogijan mödhe. Ühten fil'man keskbüdžet — US$15,000.

== Ižanduz ==
Nigerii om golliden afrikanine valdkund suren [[kivivoi]]n eksportanke (8nz' sija mail'mas vl 2007). Kivivoin eksportižed sortad nimitase «Bonny Light» da «Forcados». Kivivoin ližaks, sur' eksportine znamoičend om [[kakaonbabud|kakaonbabuil]] da [[räzin]]al (sidä kesken londuseližes [[kaučuk]]aspäi). Nigerii om kivivoin üks' päeksportirujišpäi [[Päivlaskmaine Evrop|Päivlaskmaižen Evropan]] da [[AÜV]]:oiden täht. Valdkundan [[KSP|kogosüdäiprodukt]] US$2400 ühthe henghe (vl 2009). 70% kanzoid eläb alemba mi gollüden tazopind. Ristitud radnikoitas maižanduses (70%), tegimištos (10%) da holituzsferas (20%). Erased rajonad mokičese elektroenergijan mairhes, hubiš teiš da redukahas jondvedespäi<ref>[http://www.afrol.com/articles/10583 Nigerii šingotaškandeb turizman sarak todesižikš. — Afrol.com.] {{ref-en}}</ref>.

== Praznikad ==
Kaiken rahvahan da [[hristanuskond|hristanuskoijiden]] praznikad:
{|class="wikitable"
! Dat
! Nimi
! Nimi man oficialižeks keleks
|-
| 1. viliku
| [[Uz' voz']]
| New Year's Day
|-
| Sulakus
| [[Sur' videnz'päiv]]
| Good Friday
|-
| Sulakus
| [[Valatandezmärg]]
| Easter Monday
|-
| 1. semendku
| [[Keväden i radon päiv]]
| Worker's Day
|-
| 27. semendku
| [[Lapsiden kaičendan päiv]]
| Children's Day
|-
| 29. semendku
| [[Demokratijan päiv]]
| Democracy Day
|-
| 1. reduku
| [[Ripmatomuden päiv (Nigerii)|Ripmatomuden päiv]]
| Independence Day
|-
| 25. tal'vku
| [[Karačun]]
| Christmas Day
|-
| 26. tal'vku
| [[Lahjoiden päiv]]
| Boxing Day
|}

== Homaičendad ==
<references />

== Irdkosketused ==
* [http://www.nigeria.gov.ng/ Nigerijan ohjastusen oficialine sait] {{ref-en}}
* [http://www.nigeriatourism.net/discover1e.html Nigerijan turizman oficialine sait] {{ref-en}}
* [http://www.nigeria-law.org/ Nigerijan käskusišton alused] {{ref-en}}
* [http://pro100news.info/politika/ssha/kak-zhivet-nigeriya.html Kut Nigerii eläb (pro100news.info).] {{ref-ru}}

{{Commons|Nigeria}}
{{Afrik}}

[[Kategorii:Nigerii| ]]
[[Kategorii:Päivlaskmaine Afrik]]
