{{1000}}
{{Valdkund
| Nimi = Nigerijan Federativine Tazovaldkund <br />Federal Republic of Nigeria {{ref-en}} <sup>[[#Keled da valdkundan nimed niil|1]]</sup>
| Valdkundznam = 
| Flag = Flag of Nigeria.svg
| Valdkundznam text = Nigerijan valdkundznam
| Flag text = Nigerijan flag
| Pälidn = Abudž
| Eläjiden lugu = 174.507.539<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. U.S. Department of Commerce.]</ref>
| Voz' = 2013
| Pind = 923.768
| Kart = Nigeria on the globe (Africa centered).svg
| Kel' = [[anglijan kel'|anglijan]]
| Valdkundan pämez' = [[Džonatan Gudlak|Gudlak Džonatan]]
| Päministr = [[Sambo Namadi|Namadi Sambo]]
| Religii = [[islam]], [[hristanuskond]]
| Valüt = [[nigerijan nair]] (₦)
| Internet-domen = [[.ng]]
| Telefonkod = +234
| Aigvö = [[UTC]]+1
}}
'''Nigerii''' ([[anglijan kel'|angl.]]: ''Nigeria''), '''Nigerijan Federativine Tazovaldkund''' ([[anglijan kel'|angl.]]: ''Federal Republic of Nigeria'') om valdkund [[Päivlaskmaine Afrik|Päivlaskmaižes Afrikas]]. Se om [[Afrik]]an kaikiš suremb valdkund eläjiden lugumäran mödhe. Pälidn — [[Abudž]].

Ma röunatab: päivlaskmas — [[Benin]]anke, pohjoižes — [[Niger]]anke, homendezbokas — [[Čad]]anke, päivnouzmas — [[Kamerun]]anke.

== Keled da valdkundan nimed niil ==
[[Fail:Nigeria Benin Cameroon languages.png|thumb|right|250px|Beninan, Nigerijan da Kamerunan kel'kart.]]
Nigerijan nimed man heimoiden kelil:
* '''Republic ndi Naigeria''' ([[igbo (kel')|''igbo'']])
* '''Orílẹ̀-èdè Olómìnira Àpapọ̀ ilẹ̀ Nàìjíríà''' ([[joruban kel'|''joruban'']])
* '''Jam-huriyar Taraiyar Nijeriya''' ([[hausan kel'|''hausan'']])
* '''Republik Federaal bu Niiseriya''' ([[fula (kel')|''fula'']])

Sikš ku Nigerijas lugetas 514 eläbil kelil<ref>[http://www.ethnologue.com/show_country.asp? Nigerijan keled.] {{ref-en}}</ref>, ka valdkundan üks'jäine oficialine kel' om [[anglijan kel']].

Man rahvahan tobj pala pagižeb kahtil kelil da enamba sidä<ref>[http://www.mapsofworld.com/nigeria/culture/language.html Nigerian Language.]</ref>. Avaras levitadud keled: [[edo (kel')|edo]], [[fula (kel')|fula]], [[hausan kel']], [[igbon kel']], [[joruban kel']], [[kanuri (kel')|kanuri]]. Tahol'žed keled käviutadas lodamha da kirjutamha lehtesištol. Erasid niišpäi opetas školiš.

Vl. 1980-nzil kaiknigerine kirjamišt oli ratud, latinan kirjamišton pohjal. Se kävutase erazvuiččiden Nigerijan keliden täht.

== Istorii ==
Voz'sadoil 8.-14. Nigerijan territorii oli [[Saharan rahvahatoi ma|transsaharan]] kalaidajiden Kanem Borno-imperijan palaks, kudamban ohjastajad vl. 1085 kändihe [[islam]]ha.

Vl. 1960 redukun 1. päivän Nigerii, [[Sur' Britanii|Suren Britanijan]] kolonijan oldes, sai ičeze ripmatomut. Kolonizatorad andoiba eläjiden palale (joruba-heim) [[hristanuskond]]an anglikašt formad.

Vl. 1967 — 1970 rahvahanikoiden soda tegihe valdkundas. Maiden unitarizacijan naprind vei sodaha, sikš ku islamižed pohjoižmad ei olend hökkähtunuded unitarizacijanke.

Valdkundan päižed politižed partijad oleleba kel'don al pordon aigad (voded 1966-1978, 1984-1989 da 1993-1998), sikš miše ned formiruiše etniž-regionaližen tundusen pohjal.

== Geografii ==
[[Fail:Nigeria Topography.png|thumb|right|250px|Nigerijan topografine kart]]
Nigerii sijadase [[Gvinejan laht]]an randpolel. Valdkundan röunoiden piduz om 4047 km; merenrandišton piduz — 853 km.

Valdkundan kaikiš korktemb čokkoim — Čappal Vaddi-mägi (2419 m), se sijadase Tarab-štatal.

Niger- da Benue-joged jagaba mad kaks'haz: Mererandaline tazangišt sijadase sen suvipalas, a pohjoižpalas madalad mägitazangištod dominiruiba. Mererandaližen tazangišton päivlaskmas, pidust' randpol't, čirakoiden čep' om. Nece tazangišt venub jogiden sagedmaiš. Madalad mägitazangištod — ned oma Jorub-plato [[Niger (jogi)|Niger]]-jogen päivlaskmpolehe da Udi-plato sen-žo jogen päivnouzmpolehe. Edemba Pohjoine mägitazangišt sijadase, sen korktuz vajehtelese 400-600 metraspäi enamb mi 1000 metrhasai. Sen korktembaine pala om Džos-plato, kudamban kaikiš korktemb čokkoim — Šere-mägi (1735 m). Pohjoine mägitazangišt lodehes kändase Sokoto-tazangištoks, a homendezbokas — Born-tazangištoks.

== Demografii ==
Kaiken-se 8 lidnad enamba mi millionanke eläjid om Nigerijas (surembaižespäi penembaižhe: [[Lagos]], [[Kano]], [[Ibadan]], [[Kadun]], [[Port Harkort]], [[Benin Siti]], [[Maiduguri]] da [[Zaria]]).

== Tobmuz ==
Käskusenandai tobmuz om Nacionaline Assamblei (''The National Assembly''), kaks'kodiine nacionaline suim. Sen üläkodi — Senat (109 ristitud). Senatan ezitajid valitas relätivižen enambuden mažoritarižen sisteman mödhe (36 koumemandatišt ümbrikod, 1 om üks'mandatine). Senatan ezimez' valičese Senatan ezitajil.

Suiman alakodi — Ezitajiden palat (360 ristitud). Alakodin ezitajid valitas üläkodin ezitajiden kartte. Kaikiden ezitajiden valdatusiden strok om 4 vot.

Nügüd' centristad valdoičeba (Nigerijan Rahvahaliž-Demokratine Partii, NRDP).

Valdkundan pämez' om prezident, armijan päine käsknik — hän-žo. Rahvaz valičeb prezidentan, sen valdatusiden strok om 4 vot, enamba mi 2 strokud jäl'geten ei sa.

Armijan lugumär — 85 tuhad mest.

Nigerii om [[Mail'man Torguindorganizacii|MTO]]:n da [[Kivivoin eksportirujiden valdkundoiden organizacii|KEVO]]:n ühtnii.

== Administrativiž-territorialine jagand ==
Nigerijan ma jagadud 36 valdkundoihe ([[anglijan kel'|angl.]] ''state'') da 1 federaližhe pälidnaižhe territorijaha (''Federal Capital Territory''), kudambad iče alajagase 774 taholižen ičeohjastusen territorijoihe (''Local Government Area, LGA'')<ref>[http://www.statoids.com/ung.html States of Nigeria. — Statoids.com. (2008)] {{ref-en}}</ref>. Vl. 1960 vaiše 3 territorijoid oli, niid sädihe etnižen da religijan tundusen pohjal, a aigan jokstes niid henozihe 36 valdkundoikš.

== Kul'tur ==
Kuvatud Nigerijas täuz'piduzližiden fil'miden lugumär ühten voden ülitab 800 (2nz' sija mail'mas [[Indii|Indijan]] jäl'ghe)<ref>[http://www.uis.unesco.org/ev.php?ID=7651_201&ID2=DO_PRINTPAGE Analysis of the UIS International Survey on Feature Film Statistics. — UNESCO.org.] {{ref-en}}</ref>. Man kinoindustrijan nimitadas [[Nollivid]]aks, [[Gollivud]]an analogijan mödhe. Ühten fil'man keskbüdžet — US$15,000.

== Ižanduz ==
Nigerii om golliden afrikanine valdkund suren [[kivivoi]]n eksportanke (8nz' sija mail'mas vl. 2007). Kivivoin eksportižed sortad nimitase «Bonny Light» da «Forcados». Kivivoin ližaks, sur' eksportine znamoičend om [[kakaonbabud|kakaonbabuil]] da [[räzin]]al (sidä kesken londuseližes [[kaučuk]]aspäi). Nigerii om kivivoin üks' päeksportirujišpäi [[Päivlaskmaine Evrop|Päivlaskmaižen Evropan]] da [[AÜV]]:oiden täht. [[Ühthine valdkundansüdäimine produkt|ÜVSP]] US$2400 ühthe henghe (vl. 2009). 70% kanzoid eläb alemba mi gollüden tazopind. Ristitud radnikoičeba maižanduses (70%), tegimištos (10%) da holituzsferas (20%). Erased rajinad mokičese elektroenergijan mairhes, hubiš teiš da redukahas jondvedespäi<ref>[http://www.afrol.com/articles/10583 Nigerii šingotaškandeb turizman sarak todesižikš. — Afrol.com.] {{ref-en}}</ref>.

== Religii ==
Uskolaižed oma islamanuskojad (50%), hristanuskojad (40%) da sijaližiden veroiden kaičijad (10%).

[[Šariat]]an käskused oma väges 12 valdkundoiš (9 valdkundoiš — kaikel territorijal)<ref>[https://www.cia.gov/library/publications/the-world-factbook/geos/ni.html The World Factbook. — CIA.gov.]</ref>.

[[Hristanuskond]]an konfessijad: [[Anglikanine jumalankodikund|anglikanilaižed]] (20 mln.), [[Katoline jumalankodikund|katolikad]] (20 mln.) da [[Videndenkümnendenpäivän jumalankodikund|videndenkümnendenpäivänuskojad]] (18,2 mln.).

== Homaičendad ==
{{Reflist}}

== Irdkosketused ==
* [http://www.nigeria.gov.ng/ Nigerijan ohjastusen oficialine sait] {{ref-en}}
* [http://www.nigeriatourism.net/discover1e.html Nigerijan turizman oficialine sait] {{ref-en}}
* [http://www.nigeria-law.org/ Nigerijan käskusišton alused] {{ref-en}}
* [http://pro100news.info/politika/ssha/kak-zhivet-nigeriya.html Kut Nigerii eläb] {{ref-ru}}

{{Afrik}}

[[Kategorii:Nigerii|*]]
[[Kategorii:Päivlaskmaine Afrik]]
