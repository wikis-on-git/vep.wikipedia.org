{{Eländpunkt
 | Nimi = Mihailov<br />Михайлов
 | Lidnanznam = Mikhaylov COA (2012).gif
 | Flag = Flag of Mikhaylovskoe (Ryazan oblast).png
 | Lidnanznam text = Mihailovan lidnanznam
 | Flag text = Mihailovan flag
 | Valdkund = Venäma
 | Eläjiden lugu = 10,072
 | Voz' = 2019-01-01
 | Pind = 8
 | Fail = Unnamed2 - panoramio (1932).jpg
 | Pämez' = Sergei Tämisov<br />(keväz'ku 2009—)
 | Telefonkod = +7-49130-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Mihailov''' ({{lang-ru|Миха́йлов}}) om [[Venäma]]n lidn da lidnankund [[Räzanin agj]]an päivlaskmas. Se om [[Mihailovan rajon (Räzanin agj)|Mihailovan rajonan]] administrativine keskuz.

== Istorii ==
Eländpunkt mainitase ezmäižen kerdan [[Ph. Ipatijan jumalankodin aigkirj]]as vozil 1172 i 1238. Eziauguižin se oli [[meščora (rahvaz)|meščora]]-rahvahan žilo, möhemba segoitadud slaviženke. ''Mihailov''-nimituz om anttud miččen-se sijaližen ruhtinasen nimen mödhe. Varmitadud lidnusen aluz oli pandud [[Ivan Grazii]]-carin käskön mödhe vl 1551.

Anttihe makundan lidnan statusad vl 1708. Saudud vodele 1898 raudte abuti lidnan šingotesele. [[Kružav]]an pramozl oli olmas lidnas da sen makundas 19. voz'sadan lopuspäi. [[Toine mail'man soda|Toižen mail'man sodan]] aigan lidn oli okkupiruidud lühüdaks aigaks vl 1941 (24. kül'mku — 7. tal'vku). Lidnan administracii om likvidiruidud vn 2019 kül'mkus, rajonan administracii tegeb sen velgusidme.

Mihailov šingotase sömtegimištol (maidkombinat). [[Cement]]an järed tegim radab lähižes lidnanvuiččes Oktäbr'skii-žilos 6 km päivlaskmha.

== Geografijan andmused ==
Lidn sijadase rajonan keskuzpalan pohjoižes, [[Pron' (Okan ližajogi)|Pron']]-jogen molembil randoil ({{lang-ru|Проня}} 336 km pitte, [[Okanjogi|Okan]] hura ližajogi), 166 m ü.m.t. keskmäižel korktusel. Matkad [[Moskvan agj]]hasai om 20 km lodeheze orhal, [[Tulan agj]]hasai — 15 km päivlaskmha orhal. Matkad [[Räzan'|Räzanihesai]] om 62 km pohjoižpäivnouzmha orhal, 69 km avtotel vai 120 km raudtel. Toižed lähembaižed lidnad oma [[Skopin]] suvipäivnouzmha, [[Kimovsk]] (Tulan agj) suvipäivlaskmha i [[Venev]] (Tulan agj) päivlaskmha. ''Mihailov''-raudtestancii radab lidnan päpalan päivlaskmaižel röunal. «Moskv — [[Astrahan']]»-avtote («Kaspii»-trass, R-22) ümbärdab lidnad pohjoižpäivnouzmaspäi.

Kuz' eländpunktad mülüdas lidnankundha Mihailovan ližaks: Kozlovk-žilo (1043 rist. vl 2010), koume pen't žilod i kaks' küläd. Enzne Elektrik-žilo om lidnan palaks 5 km pohjoižhe. Lidnankundan pind — 59,88 km².

== Eläjad ==
Vl 1897 lidnan ristitišt oli 9 200 eläjad, vl 1939 — 6 538 eläjad. Vn 2010 Venäman rahvahanlugemižen mödhe lidnan eläjiden lugu oli 11 784 ristitud, lidnankundan — 13 097 ristitud, rajonan koumandez. Kaikiš suremb lidnan ristitišt oli 14..15 tuhad eläjid vll 1970−2001 (15 302 rist. vl 1989). Kaik 11 633 ristitud elihe lidnankundas vl 2017.

Rahvahad (2010): [[venälaižed]] — 95,5%, [[čiganalaižed]] — 1,6%, toižed rahvahad — 2,9%. [[Ortodoksine hristanuskond|Ortodoksižen hristanuskondan]] Jumalanmaman Katken naižjumalankodi, nell' jumalanpertid i kaks' časounäd<ref>[http://sobory.ru/geo/locat/5243 Mihailovan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkundad oma Mihailovan ekonomine kolledž-internat<ref>[http://www.meki62.ru/ Mihailovan ekonomižen kolledžan-internatan sait (''meki62.ru'').] {{ref-ru}}</ref> i Mihailovan tehnikum A. Merzlovan nimed.<ref>[http://tehnikum2013.edusite.ru/ Mihailovan tehnologižen tehnikuman sait (''tehnikum2013.edusite.ru'').] {{ref-ru}}</ref>

== Galerei ==
<gallery mode="packed" heights="125px">
Mikhailov (Ryazanskay oblast).jpg|Lidnan administracijan sauvuz<br />(1912, vn 2012 nägu)
Mikhailov (Ryazanskay oblast)-4.JPG|Sündun Raštvoiden pühäpert'<br />(vn 2012 nägu)
Mikhailov (Ryazanskay oblast)-3.JPG|Sild Pron'-joges päliči
TSS23746 - panoramio.jpg|«[[T-34]]»-tank-muštnik
</gallery>

== Homaičendad ==
<references />

== Irdkosketused ==
* [http://mihrayadm.ru/powers/settlement/mikhaylovskoye-urban-settlement/ Lidnan lehtpoled rajonan tobmuden aluzkundoiden ''mihrayadm.ru''-saital.] {{ref-ru}}
{{Commons|Category:Mikhaylov}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Mihailovan rajon (Räzanin agj)|*]]
