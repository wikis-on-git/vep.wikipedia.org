{{Valdkund
| Nimi = Bosnii da Gercegovin<br />Bosna i Hercegovina <small>(bosn., serb. da horv.)</small><br />Босна и Херцеговина <small>(serb.)</small>
| Valdkundznam = Coat of arms of Bosnia and Herzegovina.svg
| Flag = Flag of Bosnia and Herzegovina.svg
| Valdkundznam text = Bosnijan da Gercegovinan valdkundznam
| Flag text = Bosnijan da Gercegovinan flag
| Pälidn = Sarajevo
| Eläjiden lugu = 3,791,622<ref>[http://www.bhas.ba/obavjestenja/Preliminarni_rezultati_bos.pdf Vl 2013 rahvahanlugemižen mödhe Bosnijan da Gercegovinan ristitišt. — Bosnijan da Gercegovinan statistikan agentuz (Bhas.ba).]. — Lp. 3.</ref>
| Voz' = 2013
| Pind = 51,197<ref>[https://www.cia.gov/library/publications/the-world-factbook/geos/bk.html Bosnijan da Gercegovinan pind. — Mail'man faktoiden kirj (Cia.gov).] {{ref-en}}</ref>
| Kart = Location Bosnia-Herzegovina Europe.png
| Kel' = [[bosnijan kel'|bosnijan]], [[serbijan kel'|serbijan]], [[horvatan kel'|horvatan]]
| Valdkundan pämez' = kollektivine: [[Ivanič Mladen|Mladen Ivanič]]<nowiki>,</nowiki><br/>[[Čovič Dragan|Dragan Čovič]]<nowiki>,</nowiki><br/>[[Izetbegovič Bakir|Bakir Izetbegovič]]
| Päministr = [[Zvizdič Denis|Denis Zvizdič]]
| Religii = [[hristanuskond]], [[islam]]
| Valüt = [[Bosnijan konvertiruidud mark]] (BAM)<ref>[[Evro]]ho sidotud 1:0,51 rindatuses.</ref>
| Internet-domen = [[.ba]]
| Telefonkod = +387
| Aigvö = tal'vel [[UTC]]+1,<br/>kezal [[UTC]]+2
}}
'''Bosnii da Gercegovin''', se om täuz' oficialine nimi ([[bosnijan kel'|bosn.]], [[serbijan kel'|serb.]] da [[horvatan kel'|horv.]]: ''Bosna i Hercegovina'', serbijan kelen [[kirilline kirjamišt|kirillic]]an kirjamil ''Босна и Херцеговина''), om valdkund [[Suvievrop]]as, [[Balkanan pol'sar'|Balkanan pol'saren]] keskuses. Sen pälidn da kaikiš suremb lidn om [[Sarajevo]].

== Etimologii ==
Valdkundan nimi sündui [[Bosn (jogi)|Bosn]]-jogen nimespäi da saksalaižen [[Stefan Vukšič Kosača]]-sodavejan [[gercog]]-arvnimespäi.

== Istorii ==
Vl 1992 sulakun 5. päivän Bosnii da Gercegovin tedištoiti ičeze ripmatomudes [[Jugoslavii|Jugoslavijaspäi]].

Vn 1995 tal'vkun 14. päivän Deitonan kožundkirjutesiden mödhe Bosnii da Gercegovin om tedištoitmatoi protektorat [[Horvatii]]- da [[Serbii]]-susedvaldkundoiden gegemonijan elementoidenke. Bosnii da Gercegovin alajagase nenihe paloihe: [[Bosnijan da Gercegovinan Federacii]], [[Serbine Tazovaldkund]]; [[Brčko (ümbrik)|Brčko]]-ümbrik kontroliruiše molembil paloil.

Deitonan kožundkirjutesed oma valdkundan Konstitucijaks<ref>[http://www.ccbh.ba/eng/p_stream.php?kat=518 Bosnijan da Gercegovinan Konstitucii. — Constitutional Court of Bosnia and Herzegovina (ccbh.ba).] {{ref-en}}</ref>.

== Geografijan andmused ==
[[Fail:Relief Map of Bosnia and Herzegovina.svg|thumb|left|250px|Bosnijan da Gercegovinan reljefan kart.]]
Bosnii da Gercegovin om mavaldkundröunoiš [[Horvatii|Horvatijanke]] pohjoižes, suves da päivlaskmas (röunan piduz — 956 km), [[Serbii|Serbijanke]] päivnouzmas (345 km) da [[Mustmägi]]nke suvipäivnouzmas (242 km). Ühthine röunoiden piduz — 1543 km. [[Adriatine meri|Adriatižen]] mererandan piduz om 20 km.

Valdkund sijadase [[Balkanan pol'sar'|Balkanan pol'sarel]]. [[Dinaran mägišt]] otab 90% man territorijad. Sen kaikiš korktemb čokkoim om [[Maglič]]-mägi, 2386 m valdmeren pindan päl. Pohjoižes om Keskdunain tazangišton suvipala. Surembaižed joged oma [[Bosn (jogi)|Bosn]], [[Neretv]].

Klimat om [[ven vö|ven]] kontinentaline man tobjal palal, paneb sadegid tazomäran vodes ümbri. Om [[Keskmeri|Keskmeren]] [[subtropine vö|subtropine]] pehmed klimat vaiše läz [[Adriatine meri|Adriatišt mert]]. Paneb 1500-1800 mm sadegid vodes, alangoil 800-1000 mm.

Londuseližed päresursad — [[boksitad]], [[raud|raudkivendod]], [[artut'|artut'kivendod]], [[vas'k]], [[hahktin]], [[cink]], [[hrom]], [[kobal't (himine element)|kobal't]], [[marganc]], [[burhil']], [[kivisol]], [[gidroenergii]], [[mec]].

== Politine sistem ==
[[Fail:Parliament (6042784223).jpg|thumb|right|200px|Parlamentan ištundoiden sija [[Sarajevo]]s.]]
[[Fail:Predsjedništvo BiH.JPG|thumb|right|200px|Prezidentkundan sija [[Sarajevo]]n keskuses.]]
Ohjandusen form om konfederativine konstitucine [[parlamentine tazovaldkund]]. Valdkundan pämehišt om Bosnijan da Gercegovinan Prezidium (''Predsjedništvo Bosne i Hercegovine''), koume pämehed om. Pämez' heišpäi vajehtab kaikutte 8 kud. Rahvahad valitas heid 4 vodeks etnižiš valičendümbrikoiš, üks' pämez' kaikuččes rahvahaspäi. 2/3 — Bosnijan da Gercegovinan Federacijaspäi (bosnijalaižed da horvatalaižed), 1/3 — Serbižes Tazovaldkundaspäi (serbalaižed). Toine radonoigendai tobmuz om 9 ministrust.

Parlament om kaks'kodine. Üläkodi om Rahvahiden Kodi (''Dom naroda''), 15 ühtnijad (vizin koumiš rahvahišpäi) kahteks vodeks, formiruiše taholižil käskuzkundoil. Alakodi om Ezitajiden Kodi (''Predstavnički dom/Zastupnički dom''), 42 deputatad (nellintoštkümnin kaikuččes rahvahaspäi) valitas kaiken rahvahan änestamižel, heiden valdatusiden strok om 4 vot.

Bosnijan da Gercegovinan Päjärgvaličendad oliba vl 2014 redukun 12. päivän.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bosnijan da Gercegovinan administrativiž-territorialine jagand]].''

[[Fail:BH municipality location.png|thumb|left|200px|Bosnijan da Gercegovinan administrativine jagand (Serbine Tazovaldkund mujutadud ruskedvauvhaze, Bosnijan da Gercegovinan Federacii ozutadud sinižel mujul, Brčko-ümbrik om vihandokaz.]]
Bosnii da Gercegovin alajagase koumha palaha: [[Bosnijan da Gercegovinan Federacii]] (10 kantonad), [[Serbine Tazovaldkund]] (7 regionad), [[Brčko (ümbrik)|Brčko]]-ümbrik.

== Eläjad ==
Bosnijas da Gercegovinas elädas [[bosnijalaižed]] (48%) (islamuskojad serbijalaižed da horvatalaižed), [[serbijalaižed]] (37%) (hristanuskojad), [[horvatalaižed]] (14%) (hristanuskojad).

Bosnijan da Gercegovinan toižed sured lidnad (enamba 50 tuh. rist., surembaspäi penembha): [[Banä Luk]], [[Tuzl (lidn)|Tuzl]], [[Zenic (lidn)|Zenic]], [[Mostar]].

== Ižanduz ==
Vl 2009 Bosnijan da Gercegovinan päeksport oli [[elektruz]] (8%), [[sobad]] (8%), [[ištim|ištmed]] (6%), [[alüminii]] da sen kivend (6%); toine eksport — [[koks]] hilespäi, detalid [[avto]]iden täht, [[maidproduktad]], [[slivpu|slivad]].

== Homaičendad ==
<references />

== Irdkosketused ==
* [http://www.fbihvlada.gov.ba/ Bosnijan da Gercegovinan Federacijan ohjastusen oficialine sait.] {{ref-bs}} {{ref-hr}} {{ref-sr}} {{ref-en}}
* [http://www.vladars.net/ Serbižen Tazovaldkundan ohjastusen oficialine sait.] {{ref-sr}} {{ref-en}}

{{Commons|Bosnia and Herzegovina}}
{{Evrop}}

[[Kategorii:Bosnii da Gercegovin| ]]
