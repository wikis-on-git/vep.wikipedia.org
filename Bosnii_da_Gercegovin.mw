{{Valdkund
| Nimi = Bosnii da Gercegovin<br />Bosna i Hercegovina <small>(bosn., serb. i horv.)</small><br />Босна и Херцеговина <small>(serb.)</small>
| Valdkundznam = Coat of arms of Bosnia and Herzegovina.svg
| Flag = Flag of Bosnia and Herzegovina.svg
| Valdkundznam text = Bosnijan da Gercegovinan valdkundznam
| Flag text = Bosnijan da Gercegovinan flag
| Pälidn = Sarajevo
| Eläjiden lugu = 3,849,891<ref>[https://www.cia.gov/library/publications/the-world-factbook/geos/bk.html Bosnijan da Gercegovinan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 51,197
| Kart = Location Bosnia-Herzegovina Europe.png
| Kel' = [[bosnijan kel'|bosnijan]], [[serban kel'|serban]], [[horvatan kel'|horvatan]]
| Valdkundan pämez' = kollektivine:<br/>[[Džaferovič Šefik|Šefik Džaferovič]] ''(bošnäkalaižišpäi)''.<br/>[[Komšič Žel'ko|Žel'ko Komšič]] ''(horvatijalaižišpäi)''.<br/>[[Dodik Milorad|Milorad Dodik]] ''(serbalaižišpäi)''
| Päministr = [[Tegel'tija Zoran|Zoran Tegel'tija]]
| Religii = [[hristanuskond]], [[islam]]
| Valüt = [[Bosnijan konvertiruidud mark]] (BAM)<ref>[[Evro]]ho sidotud 1:0,51 rindatuses.</ref>
| Internet-domen = [[.ba]]
| Telefonkod = +387
| Aigvö = tal'vel [[UTC]]+1,<br/>kezal [[UTC]]+2
}}
'''Bosnii da Gercegovin''', se om täuz' oficialine nimi ([[bosnijan kel'|bosn]]., [[serban kel'|serb]]. i {{lang-hr|Bosna i Hercegovina}}, serban kelen [[kirilline kirjamišt|kirillic]]an kirjamil ''Босна и Херцеговина''), om valdkund [[Suvievrop]]as, [[Balkanan pol'sar'|Balkanan pol'saren]] keskuses. Sen pälidn da kaikiš suremb lidn om [[Sarajevo]].

Valdkund om [[Pohjoižatlantižen kožundkirjutesen organizacii|PAKO:n]] partnöraks, vspäi 2010 oigendab planad kändmaha PAKO:n ühtnijaks. Vl 2016 Bosnii da Gercegovin andoi pakitoitusen [[Evropan Ühtištuz|EÜ:hü]] kändmaha sen ühtnijaks.

== Etimologii ==
Valdkundan nimi sündui [[Bosn (jogi)|Bosn]]-jogen nimespäi da saksalaižen [[Stefan Vukšič Kosača]]-sodavejan [[gercog]]-arvnimespäi.

== Istorii ==
Vn 1992 5. päiväl sulakud Bosnii da Gercegovin tedištoiti ičeze ripmatomudes [[Jugoslavii|Jugoslavijaspäi]].

Vn 1995 14. päiväl tal'vkud Deitonan kožundkirjutesiden mödhe Bosnii da Gercegovin om tedotamatoi protektorat [[Horvatii]]- da [[Serbii]]-susedvaldkundoiden gegemonijan elementoidenke. Bosnii da Gercegovin jagase nenikš paloikš: [[Bosnijan da Gercegovinan Federacii]], [[Serbine Tazovaldkund]]; [[Brčko (ümbrik)|Brčko]]-ümbrik kontroliruiše molembil paloil.

Deitonan kožundkirjutesed oma valdkundan Konstitucijaks<ref>[http://www.ccbh.ba/eng/p_stream.php?kat=518 Bosnijan da Gercegovinan Konstitucii. — Constitutional Court of Bosnia and Herzegovina (''ccbh.ba'').] {{ref-en}}</ref>.

== Geografijan andmused ==
[[Fail:Relief Map of Bosnia and Herzegovina.svg|thumb|left|250px|Bosnijan da Gercegovinan reljefan kart.]]
Bosnii da Gercegovin om mavaldkundröunoiš [[Horvatii|Horvatijanke]] pohjoižes, suves da päivlaskmas (röunan piduz — 956 km), [[Serbii|Serbijanke]] päivnouzmas (345 km) da [[Mustmägi]]nke suvipäivnouzmas (242 km). Ühthine röunoiden piduz — 1543 km. [[Adriatine meri|Adriatižen]] mererandan piduz om 20 km.

Valdkund sijadase [[Balkanan pol'sar'|Balkanan pol'sarel]]. [[Dinaran mägišt]] otab man territorijan ühesa kümnendest. Sen kaikiš korktemb čokkoim om [[Maglič]]-mägi, 2386 m valdmeren pindan päl. Pohjoižes om Keskdunain tazangišton suvipala. Kaikiš pidembad joged oma [[Bosn (jogi)|Bosn]] (308 km, Dunain bassein) i [[Neretv]] (225 km, lankteb Adriatižhe merhe).

Klimat om [[ven vö|ven]] kontinentaline man tobjal palal. Om [[Keskmeri|Keskmeren]] [[subtropine vö|subtropine]] pehmed klimat vaiše läz [[Adriatine meri|Adriatišt mert]]. Paneb 1500..1800 mm sadegid vodes, tazomäran vodes ümbri, alangoil 800..1000 mm.

Londuseližed pävarad oma [[alüminii|boksitad]], [[raud|raudkivendod]], [[artut'|artut'kivendod]], [[vas'k]], [[hahktin]], [[cink]], [[hrom]], [[kobal't (himine element)|kobal't]], [[marganc]], [[burhil']], [[keitandsol]], [[gidroenergii]], [[mec]].

== Politine sistem ==
[[Fail:Parliament (6042784223).jpg|thumb|right|250px|Parlamentan ištundoiden sija [[Sarajevo]]s.]]
[[Fail:Predsjedništvo BiH.JPG|thumb|right|250px|Prezidentkundan sija [[Sarajevo]]n keskuses.]]
Ohjandusen form om konfederativine konstitucine [[parlamentine tazovaldkund|parlamentine]] tazovaldkund. Valdkundan pämehišt om Bosnijan da Gercegovinan Prezidium (''Predsjedništvo Bosne i Hercegovine''), om koume pämest. Pämez' heišpäi vajehtab kaikutte kahesa kud. Rahvahad valitas heid nelläks vodeks etnižiš valičendümbrikoiš, üks' pämez' kaikuččes rahvahaspäi. Kaks' koumandest — Bosnijan da Gercegovinan Federacijaspäi (bosnijalaižed da horvatalaižed), koumandez — Serbižes Tazovaldkundaspäi (serbalaižed). Toine radonoigendai tobmuz om ministrišt sen ezimehenke (''Predsjedavajući Vijeća ministara Bosne i Hercegovine / Предсједавајући Савјета министара Босне и Херцеговине'') i 9 ministrusenke. Prezidium valičeb ministrišton ezimest, parlamentan alakodi vahvištab händast radnikusele.

Parlament om kaks'kodine. Üläkodi om Rahvahiden Kodi (''Dom naroda''), 15 ühtnijad (vizin koumiš rahvahišpäi) kahteks vodeks, formiruiše taholižil käskuzkundoil. Alakodi om Ezitajiden Kodi (''Predstavnički dom/Zastupnički dom''), 42 deputatad (nellintoštkümnin kaikuččes rahvahaspäi) valitas kaiken rahvahan änestamižel, heiden valdatusiden strok om nell' vot.

Bosnijan da Gercegovinan järgenduseližed pävaličendad (valitas Prezidiuman i alakodin ühtnijoid) oliba vn 2018 7. päiväl redukud. [[Zoran Tegel'tija]] radab päministran vs 2019 tal'vkun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bosnijan da Gercegovinan administrativiž-territorialine jagand]].''

[[Fail:BH municipality location.png|thumb|left|200px|Bosnijan da Gercegovinan administrativine jagand (Serbine Tazovaldkund mujutadud ruskedvauvhaze, Bosnijan da Gercegovinan Federacii ozutadud sinižel mujul, Brčko-ümbrik om vihandokaz.]]
Bosnii da Gercegovin jagase koumeks palaks: [[Bosnijan da Gercegovinan Federacii]] (10 kantonad), [[Serbine Tazovaldkund]] (7 regionad), [[Brčko (ümbrik)|Brčko]]-ümbrik.

== Eläjad ==
Bosnijas da Gercegovinas elädas nened rahvahad: [[bošnäklaižed]] (48%, islamuskojad serbalaižed da horvatijalaižed), [[serbalaižed]] (37%, hristanuskojad), [[horvatijalaižed]] (14%, hristanuskojad).

Uskondan mödhe (2013): [[islam]]anuskojad — 50,7%, [[ortodoksine hristanuskond|ortodoksižed hristanuskojad]] — 30,7%, riman [[katoline jumalankodikund|katolikad]] — 15,2%, [[ateizm|ateistad]] — 0,8%, [[agnosticizm|agnostikad]] — 0,3%, toižed uskojad — 1,2%, märhapanendata — 1,1%.

Bosnijan da Gercegovinan toižed sured lidnad (enamba 50 tuh. ristituid, surembaspäi penembha): [[Banä Luk]], [[Tuzl (lidn)|Tuzl]], [[Zenic (lidn)|Zenic]], [[Mostar]].

== Ižanduz ==
Vl 2009 Bosnijan da Gercegovinan päeksport oli [[elektruz]] (8%), [[sobad]] (8%), [[ištim|ištmed]] (6%), [[alüminii]] da sen kivend (6%); toine eksport — [[koks]] hilespäi, detalid [[avto]]iden täht, [[maidproduktad]], [[slivpu|slivad]].

== Homaičendad ==
<references />

== Irdkosketused ==
* [http://www.parlament.ba/ Bosnijan da Gercegovinan Federacijan parlamentan kodiden oficialine sait (''parlament.ba'').] {{ref-bs}} {{ref-hr}} {{ref-sr}} {{ref-en}}
* [http://www.fbihvlada.gov.ba/ Bosnijan da Gercegovinan Federacijan ohjastusen oficialine sait (''fbihvlada.gov.ba'').] {{ref-bs}} {{ref-hr}} {{ref-sr}} {{ref-en}}
* [http://www.vladars.net/ Serbižen Tazovaldkundan ohjastusen oficialine sait (''vladars.net'').] {{ref-sr}} {{ref-en}}
{{Commons|Bosnia and Herzegovina}}

{{Evrop}}

[[Kategorii:Bosnii da Gercegovin| ]]
