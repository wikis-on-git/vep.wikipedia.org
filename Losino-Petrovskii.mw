{{Eländpunkt
 | Nimi = Losino-Petrovskii<br />Лосино-Петровский
 | Lidnanznam = Coat of Arms of Losino-Petrovsky (Moscow oblast).png
 | Flag = Flag of Losino-Petrovsky.svg
 | Lidnanznam text = Losino-Petrovskijan lidnanznam
 | Flag text = Losino-Petrovskijan flag
 | Valdkund = Venäma
 | Eläjiden lugu = 25,404
 | Voz' = 2020-01-01
 | Pind = 9.16
 | Fail = Лосино-Петровский. Скорбящинский храм.2.jpg
 | Pämez' =
 | Telefonkod = +7-49656-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Losino-Petrovskii''' ({{lang-ru|Лоси́но-Петро́вский}}) om [[Venäma]]n lidn [[Moskvan agj]]an keskuzpalan päivnouzmas. Se om [[Losino-Petrovskijan lidnümbrik]]on administrativine keskuz.

== Istorii ==
Eländpunktan aluz om pandud vl 1708 kuti nahkoiden ümbriradmižen tegim Venäman armijan täht da žilo senno. Lähine carin pert'kuln Nikol'skoje-Sobakino-žilo ühtištui nahkan Losinai-manufakturan žilonke aigan mändes. Žilon oficialine nimituz oli ''Petrovskai ezilidnalaine slabad'' ({{lang-ru|Петровская подгородная слобода}}). Tekstiližed fabrikad radoiba slabadas ümbri 19. voz'sadan keskespäi. Kätihe slabadad radnikžiloks nügüdläiženke nimenke vl 1928. Žilo sai lidnan statusad vn 1951 12. päiväl heinkud.

Losino-Petrovskii šingotase šuukkanghiden fabrikal i holitišiden sferal.

== Geografijan andmused ==
Lidn sijadase lidnümbrikon keskuzpalas, [[Kläz'm]]an oiktal randal, 140 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 28 km päivlaskmha. Lähembaine lidn om [[Vanh Kupavn]] 6 km suvhe.

Lidn oli Ščolkovon rajonan palaks vhesai 1996, sid' erine lidnümbrik-eländpunkt. Vl 2018 ližaduihe 17 žilod da küläd lidnümbrikho.

== Eläjad ==
Vl 1939 žilon ristitišt oli 8 454 eläjad, vl 1959 lidnan — 16 688 eläjad. Vn 2010 Venäman rahvahanlugemižen mödhe lidnan eläjiden lugu oli 22 550 ristutud. Otab pol't nügüdläižen lidnümbrikon ristitištos. Kaikiš suremb ristitišt om enamba 23 tuh. eläjid vspäi 2012 (25 424 rist. vl 2018). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/4155 Losino-Petrovskijan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 91,4%, [[uzbekad]] — 1,7%, [[ukrainalaižed]] — 1,4%, [[armenijalaižed]] — 1,2%, [[tadžikalaižed]] — 1,0%, toižed rahvahad — 3,3%.

Professionaližen opendusen aluzkund om Losino-Petrovskijan kolledž.

== Homaičendad ==
<references />

== Irdkosketused ==
* [http://lospet.ru/ Lidnümbrikon tobmuden aluzkundoiden oficialine sait (''lospet.ru'').] {{ref-ru}}
{{Commons|Category:Losino-Petrovsky}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Losino-Petrovskijan lidnümbrik|*]]
