{{Eländpunkt
 | Nimi = Lesosibirsk<br />Лесосибирск
 | Lidnanznam = Coat of Arms of Lesosibirsk (Krasnoyarsk krai).png
 | Flag = 
 | Lidnanznam text = Lesosibirskan lidnanznam
 | Flag text = 
 | Valdkund = Venäma
 | Eläjiden lugu = 59 642
 | Voz' = 2017
 | Pind = 
 | Fail = Krestovozdvigenskiy hram Lesosibirsk.JPG
 | Pämez' = Andrei Hohräkov<br />(semendku 2010—)
 | Telefonkod = +7-39145-xx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
'''Lesosibirsk''' ({{lang-ru|Лесосибирск}}) om [[Venäma]]n lidn da lidnümbrik [[Krasnojarskan rand]]an päivlaskmas.

== Istorii ==
Ezmäine eländpunkt mainitase vl 1640 kuti ''Maklakov Lug-külä'' ({{lang-ru|деревня Маклаков Луг}}). 20. voz'sadan augotišel norvegine Jonas Lid-edheotai sauvoi [[mec]]an ümbriradajad kombinatad läz Maklakovod. Nevondkundaližen aigan saudihe kaks' mecanümbriradajad kombinatad da mecan varhapanendan järedad bazad samha materialoid angarižes [[pedai|pedajaspäi]]. Ühtenzoitihe Maklakovo- i Novomaklakovo-žiloid da anttihe lidnan statusad vl 1975 nügüdläiženke nimenke. Vl 1989 mülütihe Novojeniseisk-žilod lidnha.

Mectegimišton täuz' cikl om lidnas: mecan varhapanend i sauvondmaterialiden pästand (pilindmaterialad, fibroplitad), mechimijan kombinat, meblin tehmine. Vspäi 2011 uz' mecanpilindkompleks om sauvomas moderniziruimha tehmištod.

== Geografijan andmused ==
Lidn sijadase pidust' [[Jenisei]]n hurad randad 12-kilometrižel keskustal, 30 kilometras sen ühthejoksmusen jäl'ghe [[Angar (jogi)|Angaranjogenke]], 80 m ü.m.t. valdmeren pindan päl. Matkad [[Krasnojarsk]]hasai om 245 km suvhe vai 295 km avtotedme. Lähembaine lidn om [[Jeniseisk]] 30 km lodeheze orhal, 40 km avtotedme vai Jenisei-jogedme. Lesosibirsk-I-, I-kormaduzstancii i II-raudtestancijad oma [[Ačinsk]]an sarakon lopuikš 260 km pitte.

Lidnanvuitte Strelk-žilo (4 792 rist. vl 2017) da pen' Ust'-Angarsk-žilo (52 rist. vl 2016) mülüdas lidnümbrikho Lesosibirskan ližaks. Lidnümbrikon pind — 270,83 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 61 139 ristitud, lidnümbrikon — 66 240 ristitud. Kaikiš suremb lidnan ristitišt oli vozil 1989−2001, 68..69 tuhad eläjid (vl 1992 — 69 900 rist.). Vl 2017 kaik 64 477 ristitud elihe lidnümbrikos.

Ortodoksižen hristanuskondan Ristan Zdviženjan päjumalanpert' (1995−2002), vižkümnenden päivän uskojiden loičendpert' i islaman pühäpert' (1997) oma olmas lidnas.

Professionaližen opendusen aluzkundad: tehnologine i medicinine tehnikumad, mecanümbriradajan tegimišton kolledž, üläopendusen aluzkundoiden koume filialad.

== Irdkosketused ==
* [http://www.lesosibirsk.krskstate.ru/ Lidnümbrikon tobmuden aluzkundoiden sait (''lesosibirsk.krskstate.ru'') Krasnojarskan randan oficialižel portalal.] {{ref-ru}}
{{Commons|Category:Lesosibirsk}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Krasnojarskan randan lidnümbrikod]]
