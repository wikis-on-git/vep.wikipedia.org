{{Eländpunkt
 | Nimi = Atkarsk<br />Аткарск
 | Lidnanznam = Coat of Arms of Atkarsk (Saratov oblast).png
 | Flag = Flag of Atkarsk (Saratov oblast).png
 | Lidnanznam text = Atkarskan lidnanznam
 | Flag text = Atkarskan flag
 | Valdkund = Venäma
 | Eläjiden lugu = 25,140
 | Voz' = 2018
 | Pind = 41.58
 | Fail = Ratusha atkarsk.jpg
 | Pämez' = Sergei Vladimirov<br />(kku 20—)
 | Telefonkod = +7-84552-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Atkarsk''' ({{lang-ru|Атка́рск}}) om [[Venäma]]n lidn da lidnankund [[Saratovan agj]]an päivlaskmas. Se om [[Atkarskan rajon]]an administrativine keskuz.

== Istorii ==
Eländpunktan aluz om pandud vl 1699 kuti Venäman Jetkar-kaičendpost ({{lang-ru|Еткара}}). Nimitihe jogen mödhe, se om nimitadud totarižen Jetkara-hanan nimen mödhe kuti hänen ulusan pala vl 1358. Vl 1780 Jetkar-slabad sai makundan lidnan statusad nügüdläiženke nimitusenke. Vl 1872 Atkarsk-raudtestancii radab lidnan keskuzpalas «[[Tambov]] — Saratov»-keskustal, vspäi 1893 lidn om raudtesol'meks.

Atkarsk šingotase raudten edheotandoil, kaivuzmašiništon pästandal, omblendfabrikal i meblin edheotandal, villän oigendusel raudtedme.

== Geografijan andmused ==
Lidn sijadase Volgaveren ülüdel, [[Medvedic (jogi)|Medvedic]]-jogen oiktal randpolel ([[Don]]an hurapol'ne bassein), 1..2 kilometras sen randaspäi, Atkar-jogen ({{lang-ru|Аткара}} 106 km pitte) lanktendan sijas Medvedicha, 180 m ü.m.t. keskmäižel korktusel. Atkar-jogi läbitab lidnan suvipalad. Matkad [[Saratov]]hasai om 81 km päivnouzmha orhal, 106 km avtotel vai raudtel. Toižed lähembaižed lidnad oma [[Kalininsk]] 55 km suvipäivlaskmha orhal, 78 km avtotedme vai raudtedme, i [[Petrovsk (Saratovan agj)|Petrovsk]] 54 km pohjoižhe orhal, 88 km avtotedme vai 60 km raudtedme.

Atkarsk om lidnankundan (municipaližen ühtnikon) üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 25 624 ristitud, rajonan koume videndest. Kaikiš suremb lidnan ristitišt oli 28..29 tuhad eläjid vll 1967−2001 (29 112 rist. vl 1979).

Rahvahad (2010): [[venälaižed]] — 92,7%, [[čiganalaižed]] — 2,1%, [[totarlaižed]] — 1,2%, [[ukrainalaižed]] — 1,0%, toižed rahvahad — 3,0%.

Professionaližen opendusen aluzkund om Atkarskan politehnine kolledž.<ref>[http://atkarskpolitex.ru/ Atkarskan politehnižen kolledžan sait (''atkarskpolitex.ru'').] {{ref-ru}}</ref>

== Homaičendad ==
<references />

== Irdkosketused ==
* [http://proatkarsk64.ru/ Lidnan da rajonan tobmuden sait (''proatkarsk64.ru'').] {{ref-ru}}
{{Commons|Category:Atkarsk}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Atkarskan rajon|*]]
