{{Eländpunkt
 | Nimi = Kalininsk<br />Калининск
 | Lidnanznam = Coat of Arms of Kalininsk (Saratov oblast).png
 | Flag = 
 | Lidnanznam text = Kalininskan lidnanznam
 | Flag text = 
 | Valdkund = Venäma
 | Eläjiden lugu = 15,821
 | Voz' = 2018
 | Pind = 24
 | Fail =
 | Pämez' = Sergei Nugaev<br />(kku 20—)
 | Telefonkod = +7-84549-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Kalininsk''' ({{lang-ru|Кали́нинск}}) om [[Venäma]]n lidn da lidnankund [[Saratovan agj]]an suvipäivlaskmas. Se om [[Kalininskan rajon]]an administrativine keskuz.

== Istorii ==
Ende tahondan nimituz oli ''Balandinskii-jurt'', poimihe marjoid, saihe met, vahad, kalad, senid, živatoiden karvoid. Eländpunktan aluz om pandud vl 1680, nimitihe jogen mödhe: ''Balandinskii-lidnut'', ''Baland'' ({{lang-ru|Баланда}}). Vl 1895 raudte tuli torguindžilho, saudihe ''Bokovai-stancijad'' ({{lang-ru|Боковая}}). Vspäi 1897 oli Baland-slabadaks. Kätihe radnikžiloks vl 1939. Žilo sai lidnan statusad vl 1962 udenke nügüdläiženke nimitusenke, nevondkundaližen valdkundan [[Mihail Kalinin]]-šingotajan kanzannimen mödhe. Kalinin edesti žilon raudtedepon i Rusttan armijan saldatoiden suimil vn 1919 20. päiväl heinkud.

Kalininsk šingotase himižel tegimel, sauvondmujuiden tegimel, sömtegimištol (lihakombinat, oludtegim).

== Geografijan andmused ==
Lidn sijadase Baland-jogen oiktal randal tobjimalaz ({{lang-ru|Баланда}} 164 km pitte, [[Don]]-jogen hurapol'ne bassein), 150 m ü.m.t. keskmäižel korktusel. Matkad [[Saratov]]hasai om 103 km päivnouzmha orhal, 114 km avtotedme vai 130 km raudtedme. Lähembaižed lidnad oma [[Žirnovsk]] (Volgogradan agj) 61 km suvhe orhal vai 84 km avtotel, i [[Atkarsk]] 55 km pohjoižpäivnouzmha orhal, 78 km avtotedme vai raudtedme. Kalininsk-Saratovskii-lopraudtestancii radab lidnan suves.

Kalininsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 441 ristitud, rajonan pol'. Kaikiš suremb lidnan ristitišt oli 18..20 tuhad eläjid vll 1979−2009 (20 100 rist. vll 1998−2001).

Rahvahad (2010): [[venälaižed]] — 91,2%, [[ukrainalaižed]] — 3,8%, [[armenijalaižed]] — 1,1%, toižed rahvahad — 3,9%.

Professionaližen opendusen aluzkund om Kalininskan agrobiznesan tehnikum.<ref>[http://kalininsk-agro.ru/ Kalininskan agrobiznesan tehnikuman sait (''kalininsk-agro.ru'').] {{ref-ru}}</ref>

== Homaičendad ==
<references />

== Irdkosketused ==
* [http://kalininsk.sarmo.ru/ Lidnan da rajonan oficialine sait (''kalininsk.sarmo.ru'').] {{ref-ru}}
* [http://www.kalininsk.ru/ Lidnan informacine sait (''kalininsk.ru'').] {{ref-ru}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Kalininskan rajon|*]]
