{{Eländpunkt
 | Nimi = Primorsk<br />Приморск
 | Lidnanznam = Rybaki COA.png
 | Flag =
 | Lidnanznam text = Primorskan lidnanznam (Kaliningradan agj)
 | Flag text =
 | Valdkund = Venäma
 | Eläjiden lugu = 1,960
 | Voz' = 2017
 | Pind = 5.5
 | Fail = Здание железнодорожного вокзала Приморска. Калининградская область.jpg
 | Pämez' = Igor' Koval'<br />(2008−2015.<br />heinku 2017—)
 | Telefonkod = +7-40152-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Primorsk''' ({{lang-ru|Приморск}}, {{lang-de|Primorsk}}, {{lang-pl|Primorsk / Rybaki}}, {{lang-lt|Žuvininkai / Skanavikas / Primorskas}}; edel 1946 vot — ''Fišhauzen'', {{lang-de|Fischhausen}}) om [[Venäma]]n pen' lidn da lidnankund [[Kaliningradan agj]]an päivlaskmas. Mülüb [[Baltiiskan rajon]]ha.

== Istorii ==
Eländpunktan aluz om pandud lidnuseks vl 1268 i vhesai 1300 nimitihe ''Šonevik'' ({{lang-de|Schönewick}}). Zamkan jändused oma kaičenus lidnan ümbrištos. Vspäi 1818 Fišhauzen oli ümbrikon keskuseks ičeze lidnanznamanke. [[Toine mail'man soda|Suren sodan]] aigan Rusked Armii anasti lidnad vn 1945 sulakus. Udesnimitihe mererandaližen sijadusen mödhe. Vhesai 1963 oli mülünu [[Zelenogradsk]]an rajonha, sid' alištui [[Svetlii (Kaliningradan agj)|Svetlii-lidnan]] nevondkundale. Vspäi 1994 mülüb Baltiiskan rajonha (edel 2008 vot lidnümbrik). Vll 2005−2008 Primorsk oli lidnanvuiččeks žiloks.

Lidn om Venäman Baltijan laivišton sodameriportaks.

== Geografijan andmused ==
Lidn sijadase [[Baltijan meri|Baltijan meren]] Primorskai-lahten randal, 1 m ü.m.t. keskmäižel korktusel. Matkad [[Kaliningrad]]hasai om 33 km päivnouzmha orhal, 40 km raudtel vai avtol. Lähembaižed lidnad oma [[Svetlii (Kaliningradan agj)|Svetlii]] 10 km suvipäivnouzmha orhal, 15 km raudtedme vai 21 km avtotedme i [[Baltiisk]] 11 km suvipäivlaskmha kaikil teil. ''Uz' Primorsk-raudtestancii'' om «Kaliningrad — Baltiisk»-jonol.

Primorsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 1 956 ristitud, rajonan viž procentad. Kaikiš suremb lidnan ristitišt oli 3 879 eläjad vl 1939, Suren sodan jäl'ghe — läz 2 000 eläjid vspäi 1959 (2 150 rist. vl 2002).

== Irdkosketused ==
* [http://primorsk39.ru/articles Lidnankundan tobmuden aluzkundoiden oficialine sait (''primorsk39.ru'').] {{ref-ru}}
{{Commons|Category:Primorsk, Kaliningrad Oblast}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Baltiiskan rajon]]
