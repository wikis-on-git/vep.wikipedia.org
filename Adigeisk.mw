{{Eländpunkt
 | Nimi = Adigeisk<br />Адыгейск <small>(ven.)</small><br />Адыгэкъалэ <small>(adig.)</small>
 | Lidnanznam = Coat of Arms of Adygeysk (Adygeya).png
 | Flag = 
 | Lidnanznam text = Adigeiskan lidnanznam
 | Flag text = 
 | Valdkund = Venäma
 | Eläjiden lugu = 12,745
 | Voz' = 2018
 | Pind = 31.5
 | Fail = Адыгейск мечеть.jpg
 | Pämez' = Mahmud Tlehas<br />(viluku 2018—)
 | Telefonkod = +7-87772-xx-xxx
 | Avtokod = 01
 | Aigvö = [[UTC]]+3 ([[MSK]]+0)
}}
'''Adigeisk''' ({{lang-ru|Адыгейск}}, {{lang-ady|Адыгэкъалэ}}) om [[Venäma]]n lidn da lidnümbrik [[Adigejan Tazovaldkund]]an lodehes. Se om tazovaldkundan videnz' eländpunkt ristitišton mödhe.

== Istorii ==
Eländpunktan aluz om pandud vl 1969 kuti ''Adigeiskii-radnikžilo'' sirdamha upotajiden auloiden da žiloiden eläjid [[Krasnodaran vezivaradim]]en täutandan tagut. Mugomiden kanzoiden läz pol't eläškanzihe udes radnikžilos. Vn 1976 27. päiväl heinkud Adigeiskii sai lidnan statusad, nimitihe lidnad ''Teučežsk:aks'' Cug Teučež-runokirjutajan kanzannimen mödhe.

Vl 1990 udesnimitihe nügüdläižikš. Lidn šingotase sömtegimištol, mugažo omblendedheotand, ratud [[korund]]an pästand, [[Vologd]]an sauvondkonstrukcijoiden da temašinoiden tegimen ceh (sirdandpertid, sauvondmetallprofil') ratas.

== Geografijan andmused ==
Lidn sijadase [[Kuban' (jogi)|Kubanin]] (Krasnodaran vezivaradim) hural randpolel, 57 m ü.m.t. keskmäižel korktusel. Matkad [[Maikop]]hasai om 80 km suvipäivlaskmha orhal vai 100 km avtotedme. Lähembaine lidn om [[Krasnodar]] 15 km lodeheze orhal vai 20 km «Don»-avtotedme (M4).

Gatlukai-aul (1 555 rist. vl 2018) i Psekups-futor (907 rist. vl 2018) mülüdas lidnümbrikho Adigeiskan ližaks. Lidnümbrikon pind — 32 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 12 237 ristitud, lidnümbrikon — 14 659 ristitud. Vspäi 1989 lidnan ristitišt vajehtab 12,2..12,7 tuh. eläjid röunoiš, kaikiš suremb ristitišt om nügüd'. Vl 2018 kaik 15 207 ristitud elädas lidnümbrikos.

Rahvahad (enamba 1% vl 2010): [[adigejalaižed]] — 78,6%, [[venälaižed]] — 17,3%, toižed rahvahad — 2,5%, rahvahuden ozutandata — 1,6%.

== Irdkosketused ==
* [http://adigeisk.ru/ Municipaližen «Adigeisk-lidn»-ühtnikan tobmuden aluzkundoiden oficialine sait (''adigeisk.ru'').] {{ref-ru}}
{{Commons|Category:Adygeysk}}

{{Adigejan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Adigejan Tazovaldkundan lidnad]]
[[Kategorii:Adigejan Tazovaldkundan lidnümbrikod]]
