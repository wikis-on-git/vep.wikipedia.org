{{Valdkund
| Nimi = Tadžikistanan Tazovaldkund<br />Ҷумҳурии Тоҷикистон
| Valdkundznam = Emblem of Tajikistan.svg
| Flag = Flag of Tajikistan.svg
| Valdkundznam text = Tadžikistanan valdkundzanam
| Flag text = Tadžikistanan flag
| Pälidn = Dušanbe 
| Eläjiden lugu = 8,051,512<ref>[https://www.cia.gov/library/publications/the-world-factbook/geos/ti.html Tadžikistanan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 143,100 
| Kart = LocationTajikistan.svg
| Kel' = [[tadžikan kel'|tadžikan]]
| Valdkundan pämez' = [[Rahmon Emomali|Emomali Rahmon]]
| Päministr = [[Rasulzada Kohir|Kohir Rasulzada]]
| Religii = [[islam]]
| Valüt = [[tadžikistanan somoni]] (TJS)
| Internet-domen = [[.tj]]
| Telefonkod = +992
| Aigvö = [[UTC]]+5
}}
'''Tadžikistan''' ([[tadžikan kel'|tadž.]]: ''Тоҷикистон'' / [[persijan kel'|pers.]]: تاجیکستان, [[venäkel'|ven.]]: ''Таджикистан''), täuz' oficialine nimi — '''Tadžikistanan Tazovaldkund''' ([[tadžikan kel'|tadž.]]: ''Ҷумҳурии Тоҷикистон'' / vepsän kirjamil ''Džumhuriji Todžikiston'' / [[persijan kel'|pers.]]: جمهوری تاجیکستان‎ , [[venäkel'|ven.]]: ''Республика Таджикистан''), om mererandatoi valdkund [[Azii|Azijan]] keskuses. Pälidn da kaikiš suremb lidn om [[Dušanbe]].

== Istorii ==
Vl 1991 sügüz'kun 9. päiväl Tadžikistan tedoti ičeze ripmatomudes [[Nevondkundaline Ühtištuz|NSTÜ]]:späi. Sil-žo vodel tal'vkun 25 päiväl ripmatomuz tegihe täudeks.

Vozil 1992-1997 rahvahanikoiden soda oli valdkundas.

Vl 1998 sodakukerdusen onetoi naprind oli.

Valdkundan Konstitucii<ref>[http://www.prezident.tj/ru/taxonomy/term/5/112 Tadžikistanan Konstitucijan tekst (2003) (prezident.tj).] {{ref-ru}}</ref> oli vahvištadud vl 1994 kül'mkun 6. päiväl kaiken rahvahan referendumal. Se om väges voziden 1999 da 2003 vahvištadud referendumoil vajehtusidenke.

== Geografijan andmused ==
[[Fail:Tajikistan Topography.png|thumb|left|250px|Tadžikistanan topografine kart.]]
Tadžikistan om mavaldkundröunoiš [[Kitai]]nke päivnouzmas (röunan piduz — 477 km), [[Afganistan]]anke suves (1357 km), [[Uzbekistan]]anke päivlaskmas da lodehes (1312 km), [[Kirgizstan]]anke pohjoižes (984 km). Ühthine röunoiden piduz om 4130 km. Valdkundan pind om 143 100 km². Tadžikistan om mererandatoi valdkund.

Mäged ottas 93% valdkundan territorijad, se azj tegeb infrastukturad kal'hemb. [[Pamir]]-mägisistem om znamasine. Kaikiš korktemb čokkoim om [[Kullai Ismoili Somoni|Somonin Ismailan]] mägenpä (7495 m, 50nz' kortte [[Ma]]s). Kaikiš madalamb om [[Sirdarj]]-jogen tazopind, 300 metrad valdmeren pindan päl.

Londuseližed pävarad oma [[gidroenergii]], [[metall]]ad ([[uran (himine element)|uran]] (16% mail'man varad), [[artut']], [[cink]], [[hahktin]], [[vol'fram]], [[kuld]], [[hobed]]), [[antimonii]], [[kalližarvoižed kived]]; toižed varad oma [[kivivoi]] da [[bur hil']].

== Politine sistem ==
[[Fail:Dushanbe Presidential Palace 01.jpg|thumb|right|250px|Tadžikistanan prezidentan pert'kulu [[Dušanbe]]s.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund dominirujan partijanke (Rahvahaline Demokratine Partii). Valdkundan pämez' om prezident. Kaik rahvaz valičeb händast seičemeks vodeks, kahtenden strokun om voimuz. Nügüdläine prezident om [[Emomali Rahmon]] (vspäi 1994, vl 2013 valičendoilpäi se om hänen nellänz' strok faktižikš).

Parlament om kaks'kodine Ülembaine Suim ([[tadžikan kel'|tadž.]]: ''Маҷлиси Олии Ҷумҳурии Тоҷикистон''), kaik rahvaz valičeb sen ühtnijoid videks vodeks. Üläkodi om Nacionaline Suim ([[tadžikan kel'|tadž.]]: ''Маҷлиси миллӣ'') 33 ristitunke (25 — rahvaz valičeb, 8 — prezident paneb radnikusele). Enzne prezident ičeze hökkähtusen mödhe tegese üläkodin ližaühtnijan elon pitte. Alakodi om Ezitajiden Suim ([[tadžikan kel'|tadž.]]: ''Маҷлиси намояндагон'') 63 ühtnijanke.

Järgvaličendad valdkundan parlamentan alakodihe oliba vl 2015 keväz'kun 1. päiväl. [[Kohir Rasulzada]] om päministraks vs 2013 kül'mkun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Tadžikistanan administrativiž-territorialine jagand]].''

Tadžikistan alajagase 5 regionha: [[Dušanbe]]-pälidn, 2 agjad ([[tadžikan kel'|tadž.]]: ''вилоят''), 1 avtonomine agj ([[Mägi-Badahšanan avtonomine agj]]) da 13 rajonad tazovaldkundan alištusenke ([[tadžikan kel'|tadž.]]: ''ноҳияҳои тобеи ҷумҳурӣ''). Agjad alajagase rajonihe ([[tadžikan kel'|tadž.]]: ''ноҳия''). Kaik om 62 rajonad valdkundas. Koume lidnad oma tazovaldkundan alištusenke: [[Rogun]], [[Tursunzade]], [[Vahdat]]. Rajonad alajagase 368 küläkundha ([[tadžikan kel'|tadž.]]: ''ҷамоати деҳот''). 

== Eläjad ==
Tadžikistanas elädas [[tadžikalaižed]].

Toižed sured lidnad (enamba 100 tuh. ristitud vl 2014, surembaspäi penembha): [[Hudžand]], [[Kurgan Tübe]], [[Kuläb]]. Kaik om 17 lidnad valdkundas. Völ om 55 lidnanvuittušt žilod.

Vl 2010 eläjiden lugu oli 7 487 489 ristutud.

=== Keled ===
Valdkundan konstitucijan 2. kirjutusen mödhe, [[tadžikan kel']] om üks'jäine valdkundkel'. [[Venäkel']] om rahvahidenkeskeižiden kontaktoiden kel'. Kaik rahvahad voidas kävutada ičeze kodikelid tugedusita.

== Rahvahanižanduz ==
Kävutadud maižandushe ma otab 34% territorijad, sidä kesken künttud ma — 6% territorijad, omaluižed — 28%.

Tadžikistanan päeksport om [[alüminii]] (55%), [[puvill]] (13%), kuidud [[abrikos]]ad (8%); toine eksport om [[lauk]] (3%), [[kala]] da [[liha]] (2%), [[sobad]] (2%), [[turbaz]] (2%), [[likutim|turbolikutimed]] (1%), [[vas'k]] (1%).

== Homaičendad ==
<references />

== Irdkosketused ==
* [http://www.prezident.tj/ Tadžikistanan prezidentan oficialine sait.] {{ref-tg}} {{ref-ru}} {{ref-en}} {{ref-ar}}
* [http://parlament.tj/ Tadžikistanan parlamentan oficialine sait.] {{ref-tg}} {{ref-ru}} {{ref-en}}
* [http://www.stat.tj/ Tadžikistanan Statistikan valdkundaližen komitetan sait.] {{ref-tg}} {{ref-ru}} {{ref-en}}

{{Commons|Tajikistan}}
{{Azii}}

[[Kategorii:Tadžikistan| ]]
