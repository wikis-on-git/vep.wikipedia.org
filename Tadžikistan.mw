{{10000}}
{{Valdkund
| Nimi = Tadžikistanan Tazovaldkund<br />Ҷумҳурии Тоҷикистон
| Valdkundznam = Emblem of Tajikistan.svg
| Flag = Flag of Tajikistan.svg
| Valdkundznam text = Tadžikistanan valdkundzanam
| Flag text = Tadžikistanan flag
| Pälidn = Dušanbe 
| Eläjiden lugu = 8,604,882<ref>[https://www.cia.gov/library/publications/the-world-factbook/geos/ti.html Tadžikistanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 143,100 
| Kart = LocationTajikistan.svg
| Kel' = [[tadžikan kel'|tadžikan]]
| Valdkundan pämez' = [[Rahmon Emomali|Emomali Rahmon]]
| Päministr = [[Rasulzada Kohir|Kohir Rasulzada]]
| Religii = [[islam]]
| Valüt = [[tadžikistanan somoni]] (TJS)
| Internet-domen = [[.tj]]
| Telefonkod = +992
| Aigvö = [[UTC]]+5
}}
'''Tadžikistan''' ({{lang-tg|Тоҷикистон}} / {{lang-fa|تاجیکستان}}, {{lang-ru|Таджикистан}}), täuz' oficialine nimi — '''Tadžikistanan Tazovaldkund''' ({{lang-tg|Ҷумҳурии Тоҷикистон}} / vepsän kirjamil ''Džumhuriji Todžikiston'' / {{lang-fa|جمهوری تاجیکستان‎}}, {{lang-ru|Республика Таджикистан}}), om mererandatoi valdkund [[Azii|Azijan]] keskuses. Pälidn da kaikiš suremb lidn om [[Dušanbe]].

== Istorii ==
Vn 1991 9. päiväl sügüz'kud Tadžikistan tedištoiti ičeze ripmatomudes [[Nevondkundaline Ühtištuz|NSTÜ:späi]]. Sil-žo vodel tal'vkun 25. päiväl ripmatomuz kändihe täudeks.

Vozil 1992−1997 rahvahanikoiden soda mäni valdkundas. Vl 1998 sodakukerdusen onetoi naprind oli.

Valdkundan üks'jäine Konstitucii<ref>[http://www.prezident.tj/ru/taxonomy/term/5/112 Tadžikistanan Konstitucijan tekst (2003) / ''Prezident.tj''.] {{ref-ru}}</ref><ref>[http://www.constituteproject.org/ontology/Tajikistan?lang=en Tadžikistanan Konstitucijan tekst ''constituteproject.org''-saital.] {{ref-en}}</ref> om vahvištadud vn 1994 6. päiväl kül'mkud kaiken rahvahan referendumal. Se om väges voziden 1999, 2003 da 2016 vahvištadud referendumoil vajehtusidenke.

== Geografijan andmused ==
[[Fail:Tajikistan Topography.png|thumb|left|250px|Tadžikistanan topografine kart.]]
Tadžikistan om mavaldkundröunoiš [[Kitai]]nke päivnouzmas (röunan piduz — 477 km), [[Afganistan]]anke suves (1357 km), [[Uzbekistan]]anke päivlaskmas da lodehes (1312 km), [[Kirgizstan]]anke pohjoižes (984 km). Ühthine röunoiden piduz om 4130 km. Valdkundan pind om 143 100 km². Tadžikistan om mererandatoi valdkund.

Mäged ottas 93% valdkundan territorijad, se azj tegeb infrastukturad kal'hemb. [[Pamir]]-mägisistem om znamasine. Kaikiš korktemb čokkoim om [[Kullai Ismoili Somoni|Somonin Ismailan]] mägenpä (7495 m, 50nz' kortte [[Ma]]s). Kaikiš madalamb om [[Sirdarj]]-jogen tazopind, 300 metrad valdmeren pindan päl. Saum vezid om 0,3%.

Londuseližed pävarad oma [[gidroenergii]], [[metall]]ad ([[uran (himine element)|uran]] (mail'man varan kudendez), [[artut']], [[cink]], [[hahktin]], [[vol'fram]], [[kuld]], [[hobed]]), [[antimonii]], [[kalližarvoižed kived]]; toižed varad oma [[kivivoi]] da [[bur hil']].

== Politine sistem ==
[[Fail:Dushanbe Presidential Palace 01.jpg|thumb|right|250px|Tadžikistanan prezidentan pert'kulu [[Dušanbe]]s.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund dominirujanke partijanke (Rahvahaline Demokratine Partii). Valdkundan pämez' om prezident ({{lang-tg|Президенти Ҷумҳурии Тоҷикистон}}). Kaik rahvaz valičeb händast seičemeks vodeks, kahtenden strokun voimuz om olmas, ei ole strokuiden röunadusid [[Emomali Rahmon]]an täht (vspäi 2016). Nügüdläine prezident om [[Emomali Rahmon]] vspäi 1994, vl 2013 valičendoilpäi se om hänen nellänz' strok faktižikš. Prezident paneb päministrad (tadž. ''Сарвазири'') radnikusele.

Parlament om kaks'kodine Ülembaine Suim ({{lang-tg|Маҷлиси Олии Ҷумҳурии Тоҷикистон}}), kaik rahvaz valičeb sen ühtnijoid videks vodeks. Üläkodi om Nacionaline Suim ({{lang-tg|Маҷлиси миллӣ}}) 33 ristitunke (25 — rahvaz valičeb, 8 — prezident paneb radnikusele). Enzne prezident ičeze hökkähtusen mödhe kändase üläkodin ližaühtnijaks elon hätkte. Alakodi om Ezitajiden Suim ({{lang-tg|Маҷлиси намояндагон}}) 63 ühtnijanke. Politižed partijad religioziženke alusenke oma kel'tud.

Järgenduseližed valičendad valdkundan parlamentan alakodihe oliba vn 2015 1. päiväl keväz'kud. [[Kohir Rasulzada]] radab päministran vs 2013 kül'mkun 23. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Tadžikistanan administrativiž-territorialine jagand]].''

Tadžikistan jagase videks regionaks: [[Dušanbe]]-pälidn, 2 agjad ({{lang-tg|вилоят}}), 1 avtonomine agj ([[Mägi-Badahšanan avtonomine agj]]) da 13 rajonad tazovaldkundan alištusenke ({{lang-tg|ноҳияҳои тобеи ҷумҳурӣ}}). Agjad alajagasoiš rajonikš ({{lang-tg|ноҳия}}). Kaik om 62 rajonad valdkundas. Koume lidnad oma tazovaldkundan alištusenke: [[Rogun]], [[Tursunzade]], [[Vahdat]]. Rajonad alajagasoiš 368 küläkundaks ({{lang-tg|ҷамоати деҳот}}). 

== Eläjad ==
Tadžikistanas elädas [[tadžikalaižed]]. Vl 2010 eläjiden lugu oli 7 487 489 ristutud. Kaikiš suremb ristitišt om nügüd'.

Uskondan mödhe (2014): [[islam]]anuskojad — 98% (sunnitad 95%, šijitad 3%), toižed uskojad — 2%. Tadžikistan om sur'ilmvaldkund, ei ole valdkundališt religijad.

Toižed järedad lidnad (enamba 100 tuh. ristituid vl 2014, surembaspäi penembha): [[Hudžand]], [[Bohtar]], [[Kuläb]]. Kaik om 17 lidnad valdkundas i 55 lidnanvuittušt žilod. Lidnalaižiden pala om 27,5% (2020).

=== Keled ===
Kodikelen mödhe (2010): [[tadžikan kel']] — 84,4%, [[uzbekan kel']] — 11,9%, [[kirgizan kel']] — 0,8%, [[venäkel']] — 0,5%, toižed keled — 2,4%.

[[Tadžikan kel']] om üks'jäine valdkundkel' valdkundan konstitucijan 2. kirjutusen mödhe. [[Venäkel']] om rahvahidenkeskeižiden kontaktoiden kel', kävutase avaros ohjastusen i kommercijan aluzkundoiš. Kaik rahvahad voidas kävutada ičeze kodikelid tugedusita.

== Rahvahanižanduz ==
Kävutadud maižandushe ma otab territorijan koumandest, sidä kesken künttud ma — 6% valdkundan territorijad, omaluižed — 28%.

Tadžikistanan päeksport om [[alüminii]] (55%), [[puvill]] (13%), kuidud [[abrikos]]ad (8%); toine eksport om [[järgeline lauk|lauk]] (3%), [[kala]] da [[liha]] (2%), [[sobad]] (2%), [[turbaz]] (2%), [[likutim|turbolikutimed]] (1%), [[vas'k]] (1%).

== Homaičendad ==
<references />

== Irdkosketused ==
* [http://www.prezident.tj/ Tadžikistanan prezidentan oficialine sait (''prezident.tj'').] {{ref-tg}} {{ref-ru}} {{ref-en}} {{ref-ar}}
* [http://parlament.tj/ Tadžikistanan parlamentan oficialine sait (''parlament.tj'').] {{ref-tg}} {{ref-ru}} {{ref-en}}
* [http://www.stat.tj/ Tadžikistanan Statistikan valdkundaližen komitetan sait (''stat.tj'').] {{ref-tg}} {{ref-ru}} {{ref-en}}
{{Commons|Tajikistan}}

{{Azii}}

[[Kategorii:Tadžikistan| ]]
