'''Moa''' ([[Latinan kel'|latinan kelel]]: ''Dinornithiformes'') om [[Lindud|linduiden]] sugu, kudamb eli [[Uz' Zelandii|Udes Zelandijas]]. Nene lindud koliba läz 1300. da 1440. voziden keskes (edel evropalaižiden tulendad). 

Kaik om uhesa erik sugus. Suguden erikod oliba erazvuiččed lujas: kaikiš surembiden erikoiden korktuz oli läz 3,6 metr da veduz — 230 kilogramm, kaikiš penen erikon korktuz oli läz 1,3 metr da veduz — 30 kilogramm vaiše. Kaikil erikoil ei ole suugid. 

Heiden päsömad oliba kazmused. 

== Irdpol'ne nägu ==

Pä om pen', kegl om pit'k lujas; jaugad oma tobjad da lujas vägevad, sikš lind mahtab jokseta hotkašti da kävutada jaugoid toradamha vihankandajid vaste. Ei ole suugid (ani) da händod. Tedoimehed meletadas, miše nene lindud kazvoiba hilläšti lujas: heil pidi kümne vot linnemha täudeks suruseks da tämbäižile linduile pidi kaks’toštkümne vot vaiše. 

== Surm ==

Nene lindud ei il'mestugoi maorilaižiden sarnoiš, sikš om sel'ged, miše lindud koliba amu lujas da Uden Zalandijan ezmäižed eläjad unohtadiba heiden polhe. 13. voz'saden lopul maorilaižed tuliba Udele Zelandijale (edel heiden tulendad sigä ristituid ei oli) da augotiba sel'gitada maid, kudambad mecal kattud oliba. Edel ristituiden tulendad linduil oli üks' vihankandaj vaiše. Maorilaižed augotiba rikta linduid, sikš miše nene hüvän lihan purtken oliba. Amuižiš maorilaižiden žiloiš om löutud äi moaiden luid. Jo 14. voz'sadan maorilaižiden žiloil ei ole linduiden luid, sikš om sel'ged, miše lindud lujas hotkašti kadoiba. 

Nügüd'aigan erased ristitud jatktas ecta niid linduid, ika tedoimehed sanudas, miše kaik nene lindud oma kolnuded ani da ei voi löuta eläbad ezitajad.

== Homaičendad ==
<references/>

[[Kategorii:Živatad kirjamišton mödhe]]
[[Kategorii:Lindud]]
