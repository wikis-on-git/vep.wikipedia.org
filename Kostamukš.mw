{{Eländpunkt
 | Nimi = Kostamukš<br />Костомукша <small>(ven.)</small><br />Koštamuš <small>(ičen. karj.)</small><br />Kostamus <small>(suom.)</small>
 | Lidnanznam = Kostomuksha Coat of Arms.svg
 | Flag = Kostomuksha flag.svg
 | Lidnanznam text = Kostamukšan lidnanznam
 | Flag text = Kostamukšan flag
 | Valdkund = Venäma
 | Eläjiden lugu = 29,381
 | Voz' = 2018
 | Pind = 15
 | Fail = Костомукша, ул. Интернациональная (у ДК).jpg
 | Pämez' = Anna Bendikova<br />(reduku 2014—)
 | Telefonkod = +7-81459-xx-xxx
 | Avtokod = 10
 | Aigvö = [[UTC]]+3 (MSK+0)
}}
'''Kostamukš''' ({{lang-ru|Костомукша}}, [[ičenaižkarjalan kel'|ičen. karj.]] ''Koštamuš'', {{lang-fi|Kostamus}}) om [[Venäma]]n lidn da lidnümbrik [[Karjalan Tazovaldkund]]an lodehes. Se om Karjalan koumanz' lidn eläjiden lugun mödhe.

== Istorii ==
Nügüdläine eländpunkt om saudud enččiden ''Kontokki''- i ''Kostamukš''-küliden sijas kuti žilo sädamha sijaližen [[raud|raudkivendon]] ümbriradajad kombinatad. Se sai oficiališt statusad (lidnanvuitte žilo) vn 1977 17. päiväl kül'mkud. Vspäi 1983 (25. sulaku) Kostamukš om lidnan statusanke. Lidnanpäiv praznuiše semendkun 1. päiväl. Vspäi 2007 Kostamukš ei mülü röunmaha, tulend lidnha om joudai.

Raudkivendon küllästamižkombinat zavodi tehmižen vozil 1982−1984. Se sijadase 13 km pohjoižpäivnouzmha lidnan fartaloišpäi. Kostamukš šingotase mugažo mecan ümbriradmižel, sömtegimištol (leibtegim, torpan kazvatuz), avtoelektropaloiden pästandal i turizmal.

== Geografijan andmused ==
Lidn seižub Kontokkijärven (Kondokijärven) päivlaskmaižen i suvižen randpolil, 220 m ü.m.t. keskmäižel korktusel. Matkad [[Petroskoi]]hesai om 365 km orhal suvipäivnouzmha, 491 km avtotedme. Matkad [[Suomenma]]n röunhasai om 35 km päivlaskmha, röunal raudten da avtoten «Lüttä-Vartius»-kontrol'punkt om olmas.

Zarečnii-žilo (136 rist. vl 2013), Voknavolok-külä (401 rist. vl 2013) i nell' pen't küläd (6 rist. vl 2013) mülüdas lidnümbrikho Kostamukšan ližaks. Kostamukšan lidnümbrikon pind om 4 046 km² (13nz' sija tazovaldkundas rajoniden i lidnümbrikoiden keskes).

== Eläjad ==
Vl 1979 lidnan ristitišt oli 4 366 eläjad, vl 1989 — 30 432 eläjad. Vn 2010 kaiken Venäman rahvahanlugemižen mödhe lidnan eläjiden lugu oli 28 436 ristitud, lidnümbrikon — 28 997 ristitud. Kaikiš suremb lidnan ristitišt oli 31 900 eläjad vl 2001. Vl 2018 kaik 29 906 ristitud elihe lidnümbrikos.

Kostamukšan politehnine kolledž<ref>[http://kpk-karelia.ru/ Kostamukšan politehnižen kolledžan sait (''kpk-karelia.ru'').] {{ref-ru}}</ref> om professionaližen opendusen aluzkundaks.

== Transport ==
Päraudtestancii om lidnan pohjoižel röunal. Kostamukš-lendimport civiližiden südäireisiden täht (''КСШ'') sijadase 5 km päivlaskmha lidnaspäi, vspäi 2013 se ei ole rados.

== Galerei ==
<gallery mode="packed" heights="125px">
Ice Sculpture - panoramio.jpg|Jäskul'ptur «[[Severstal']]»-kompanijan «Karel'skii okatiš»-edheotandan kontoranno (2008)
Костомукша, Евангельская церковь.jpg|Vižkümnenden päivän hristanuskojiden jumalanpert', vn 2006 nägu
Karelsky okatysh pelletizing plant.jpg|Raudkivendon pelletoiden tegim («Karel'skii okatiš», 2008)
Костомукша, ДК Дружба.jpg|«Družba»-kul'turkeskuz (2006)
Ст. Костомукша-Пассажирская 1.jpg|Kostamukš-Passažiroiden-raudtestancii vl 2018
</gallery>

== Homaičendad ==
<references/>

== Irdkosketused ==
* [http://www.kostomuksha-city.ru/ Kostamukšan lidnümbrikon oficialine sait (''kostomuksha-city.ru'').] {{ref-ru}}
{{Commons|Category:Kostomuksha}}

{{Karjalan Tazovaldkundan lidnad}}

[[Kategorii:Kostamukš| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Karjalan Tazovaldkundan lidnümbrikod]]
