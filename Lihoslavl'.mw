{{Eländpunkt
 | Nimi = Lihoslavl'<br />Лихославль
 | Lidnanznam = Coat of Arms of Likhoslavl (Tver oblast).png
 | Flag = 
 | Lidnanznam text = Lihoslavlin lidnanznam
 | Flag text = 
 | Valdkund = Venäma
 | Eläjiden lugu = 11,790
 | Voz' = 2017
 | Pind = 16.15
 | Fail = TEMP TRIM 1603187625502 (1).jpg
 | Pämez' = Jevgenii Kotov<br />(2013—)
 | Telefonkod = +7-48261-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Lihoslavl'''' ({{lang-ru|Лихославль}}) om [[Venäma]]n lidn da raudtesol'm [[Tverin agj]]an keskuses. Se om [[Lihoslavlin rajon]]an da lidnankundan administrativižeks keskuseks.

== Istorii ==
''Lihoslavl'-usadib'' mainitase ezmäižen kerdan revizijan nimikirjutesiš vl 1816. Lähevenui ''Ostaškovo-külä'' mainitase ezmäižen kerdan Novotoržokan makundan aigkirjas vl 1624. Ühtištuihe raudtestancijad Ostaškovo-külänke vl 1907 udenke nügüdläiženke nimenke erištamha [[Ostaškov]]-lidnaspäi. Lihoslavl' sai lidnan statusad vl 1925. Vozil 1937−1939 se oli [[Karjalan rahvahaline ümbrik|Karjalan rahvahaližen ümbrikon]] administrativižeks keskuseks.

== Geografijan andmused ==
Lidn sijadase Kavanjogen oiktal randpolel (2 kilometras, {{lang-ru|река Кава}}, Tverc-jogen hura ližajogi, [[Volg]]an bassein), 170 m keskmäižel korktusel valdmeren pindan päl. Pen' Čerömuški-jogi lankteb Lihoslavlin järvhe ani lidnan päivnouzmaižen röunan taga, järv om ratud vl 1906. Matkad [[Tver'|Tverin]] röunhasai om 40 km lodeheze orhal vai 45 km avtotedme. Lähembaine lidn om [[Toržok]] 35 km päivlaskmha orhal.

Koume pen't eländpunktad mülüdas lidnankundha Lihoslavlin ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 257 ristitud, lidnankundan — 12 730 ristitud, rajonan ristitišton nell' ühesandest. Kaikiš suremb lidnan ristitišt oli vozil 1989−2001, enamba 13 tuhad eläjid (13 449 rist. vl 1989).

[[Ortodoksine hristanuskond|Ortodoksižen hristanuskondan]] Ph. Jumalanmaman Emäganpäivän pühäpert' om olmas lidnas.

== Ižanduz da transport ==
Ižandusen päsarakod oma elektrotehnine tegimišt (pidatezarmatur) da sömtegimišt, mugažo avtoradiatoriden tegim da čomamahtkeramiktegesiden tegim oma olmas. Professionaližen opendusen aluzkundad: profškol i Toržokan pedagogižen kolledžan filial.

''Lihoslavl'-raudtestancii'' om [[Moskv]] — [[Piter]] raudtel vspäi 1850 (vll 1897−1902 ''Novotoržskai'', edel nimi oli ''Ostaškovo''), sarak Toržokha om olmas vspäi 1870. Ezilidnelektrojonused ühtenzoittas lidnad [[Bologoje]]nke, Tverinke i Moskvanke. Kaks'kümnekilometrine sarak tuleb lidnha suves [[Moskv]] — [[Piter]] avtotespäi.

== Galerei ==
<gallery mode="packed" heights="125px">
Likhoslavl rayon administration.jpg|Lihoslavlin rajonan administracijan sauvuz (2010)
Church of the Dormition of the Theotokos (Likhoslavl) 02.jpg|Jumalanmaman Emäganpäivän pühäpert', vn 2021 nägu
Likhoslavl museum 01.jpg|Karjalan rahvahaline kodirandantedištandmuzei (2021)
Likhoslavl school.jpg|Škol nomer seičeme (2010)
Lihoslavl 19 08 2006.jpg|Lihoslavl'-päraudtestancii vl 2006
</gallery>

== Homaičendad ==
<references />

== Irdkosketused ==
* [http://www.admlihoslavl.ru/ Lidnan sijaližen tobmuden aluzkundoiden oficialine sait (''admlihoslavl.ru'').] {{ref-ru}}
{{Commons|Category:Likhoslavl}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Lihoslavlin rajon|*]]
