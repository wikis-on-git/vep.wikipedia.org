{{Eländpunkt
 | Nimi = Ploješti<br />Ploiești
 | Lidnanznam = ROU PH Ploiesti CoA.png
 | Flag = ROU PH Ploiesti Flag.png
 | Lidnanznam text = Ploještin lidnanznam
 | Flag text = Ploještin flag
 | Valdkund = Romanii
 | Eläjiden lugu = 233,663
 | Voz' = 2016
 | Pind = 58.28
 | Fail = Ploiesti-Halele-11.JPG
 | Pämez' = 
 | Telefonkod = +40-(0)244/344
 | Aigvö = tal'vel [[UTC]]+2,<br />kezal [[UTC]]+3
}}
'''Ploješti''' ({{lang-ro|Ploiești}} [ploˈjeʃtʲ]) om lidn [[Romanii|Romanijan]] suves. Se om [[Prahovan ümbrik]]on administrativine keskuz.

== Istorii ==
Eländpunktan aluz om pandud vl 1596 Valahijan [[Mihai Rohked]]-valdoičijan ohjandusen aigan (1593−1601). Lidn kändihe torguindan da käzitöiden edheotandoiden keskuseks 17.-18. voz'sadoil. [[Kivivoi]]n samižen keskuz 19. voz'sadan keskespäi.

Karpatan manrehkaiduz mureni lidnad lujas vn 1940 10. kül'mkud. Ploještin region oli kivivoin päpurtkeks nacistižen Germanijan täht Toižen mail'man sodan aigan.

Ploješti šingotase kivivoin samižel da sen ümbriradmižel tähäsai.

== Geografijan andmused ==
Lidn sijadase Dambu-jogen randal ({{lang-ro|Dâmbu}}, Prahovan i [[Dunai]]n bassein), 165 m ü.m.t. keskmäižel korktusel. Matkad [[Buharest]]hasai om 56 km suvhe.

Klimat om ven kontinentaline räkanke kezanke, Buharest-pälidnan klimatan pojav. Paneb sadegid 600 mm vodes, enamba kezaaigan.

== Eläjad ==
Vn 2011 Romanijan rahvahanlugemižen mödhe lidnan eläjiden lugu oli 209 945 ristitud. Kaikiš suremb ristitišt oli 252 715 vl 1992.

Eläjiden 90,6% oma [[romanijalaižed]], 90,7% — [[ortodoksine hristanuskond|ortodoksižed hristanuskojad]] (2011).

Kaks' universitetad oma lidnas: kivivoin da gazan (vspäi 1948) i George Baritiun nimed (alusenpanend 2002). Niiden ližaks, seičeme kolledžad i viž üläškolad anttas opendust lidnas.

== Irdkosketused ==
* [http://www.ploiesti.ro/ Lidnan oficialine sait (''ploiesti.ro'').] {{ref-ro}} {{ref-en}}
{{Commons|Category:Ploiești}}

[[Kategorii:Romanijan lidnad]]
[[Kategorii:Eländpunktad kirjamišton mödhe]]
[[Kategorii:Prahovan ümbrik|*]]
