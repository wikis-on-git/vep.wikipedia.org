{{Eländpunkt
 | Nimi = Magnitogorsk<br />Магнитогорск
 | Lidnanznam = Coat of Arms of Magnitogorsk (Chelyabinsk oblast).png
 | Flag = Flag of Magnitogorsk (Chelyabinsk oblast).svg
 | Lidnanznam text = Magnitogorskan lidnanznam
 | Flag text = Magnitogorskan flag
 | Valdkund = Venäma
 | Eläjiden lugu = 413,253
 | Voz' = 2020
 | Pind = 392.35
 | Fail = Magnitogorsk - Правобережный район.jpg
 | Pämez' = Sergei Berdnikov<br />(reduku 2016—)
 | Telefonkod = +7-3519-xxx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Magnitogorsk''' ({{lang-ru|Магнитого́рск}}, {{lang-tt|Магнитогорски}}, {{lang-ba|Магнитогорск / Магнит}}) om [[Venäma]]n lidn da lidnümbrik [[Čeläbinskan agj]]an suvipäivlaskmas. Se om agjan kahtenz' lidn eläjiden lugun mödhe.

== Istorii ==
Ezmäižen eländpunktan aluz om pandud [[Venäman imperii|venämalaižil]] baškiran territorijal vl 1743 kuti Magnitnai-lidnuz, nimitihe lähižen raudasižen mägen mödhe. Varatoitihe raudkivendol [[Beloreck]]an tegint. Möhemba nimitaškanzihe eländpunktad Magnitnai-stanicaks ({{lang-ru|станица Магнитная}}). Sen tobj pala om upotadud vezivaradimen täutmižen aigan vl 1937, jättud pala muga nimitase-ki nügüd'.

Nügüdläižen eländpunktan aluz om pandud vl 1929 stanican sijas samha [[raud|raudkivendod]] da sauvomha metallurgijan tegint. Sen voden 30. päiväl kezakud ezmäine jonuz tuli Magnitogorskai-stancijha, lugetas alusenpanendan oficialižeks dataks. Amerikaižed, germanižed i britanižed kompanijad toiba mašiništod da abutiba sauvomižele. Radnikžilo sai lidnan statusad nügüdläiženke nimenke vl 1931. Kombinatan tehmižed ratas 1930-nziš vozišpäi. [[Toine mail'man soda|Toižen mail'man sodan]] aigan 34 edheotandad oliba evakuiruidud lidnha Ukrainaspäi, Leningradaspäi i Moskvaspäi.

Magnitogorsk šingotase raudan [[metallurgii|metallurgijan]] järedal kombinatal i turizmal. Toižed edheotandad oma metalližtegesiden i terazvanundan tegimed, [[cement]]antegim, sauvondedheotandad, libutimiden tegim.

== Geografijan andmused ==
[[Fail:Районы Магнитогорска.png|thumb|left|250px|Magnitogorskan rajonad:<br/>{{legend|yellow|Leninan rajon}} {{legend|orange|Ordžonikidzen rajon}} {{legend|fuchsia|Oigedrandaline rajon}}]]
Lidn sijadase [[Ural (jogi)|Ural-jogen]] üläjoksmusen molembil randoil, [[Uralmäged|Suviuralan]] päivnouzmaižil pautkil, Magnitnai-mägen pohjanno (lidnan päivnouzmas, {{lang-ba|Магнит-тау}}, vanh. ''Әтәс'' — ''Atač'' «kukoi», 616 m ü.m.t., saihe kivendoks mägen tobmad palad), 370 m ü.m.t. keskmäižel korktusel. Röunatab [[Baškortostan]]anke päivlaskmas. Tegimen uit-vezivaradim ({{lang-ru|Заводской пруд}} vai ''Магнитогорское водохранилище'', 33 km²) om saudud Ural-jogel. Se jagab lidnad poleti, hura rand om Azijas, oiged rand — Evropas. Matkad [[Čeläbinsk]]hasai om 249 kilometrad pohjoižpäivnouzmha orhal, 309 km avtotedme vai 420 km raudtedme. Lähembaižed lidnad oma [[Üläural'sk]] 53 km pohjoižhe orhal vai 62 km avtotel i [[Beloreck]] (Baškortostan) 71 km lodeheze orhal, 84 km avtotedme vai raudtedme.

Magnitogorsk om lidnümbrikon üks'jäine eländpunkt. Lidn jagase koumeks rajonaks vspäi 1972, ned ei olgoi municipaližikš ühtnikoikš. [[Agapovkan rajon]] ümbärdab lidnad Čeläbinskan agjas.

== Eläjad ==
Vl 1939 lidnan ristitišt oli 146 tuhad eläjid. Vn 2010 Venäman rahvahanlugemižen mödhe lidnan eläjiden lugu oli 407 775 ristitud, agjan ühesandez. Kaikiš suremb lidnan ristitišt oli 430..440 tuhad eläjid vll 1989−1994 (444 tuh. rist. vl 1991).

Rahvahad (2010, enamba 0,4%): [[venälaižed]] — 83,0%, [[totarlaižed]] — 5,0%, [[baškiralaižed]] — 3,7%, [[ukrainalaižed]] — 1,5%, [[kazahlaižed]] — 1,0%, [[tadžikalaižed]] — 0,5%, [[vaugedvenälaižed]] — 0,4%, toižed rahvahad — 0,9%, rahvahuden ozutandata — 4,0%.

Professionaližen opendusen valdkundaližed aluzkundad oma Magnitogorskan sauvondmontažan tehnikum, viž kolledžad, üläopendusen koume aluzkundad: tehnine universitet<ref>[http://magtu.ru/ Magnitogorskan valdkundaližen tehnižen universitetan sait (''magtu.ru'').] {{ref-ru}} {{ref-en}}</ref>, konservatorii, valdkundaližen radnikoičendan akademijan filial.

== Transport ==
Tramvaid, maršruttaksid, avtobusad da taksid oma kundaližeks transportaks lidnas. Kaks' Magnitogorsk-raudtestancijad, passažiroiden i jüguiden täht. Ei ole rengazavtoted lidnas ümbri.

Rahvahidenkeskeine civiline Magnitogorsk-lendimport (''MQF / МГС'', 193 tuh. passažiroid vl 2017) sijadase 14 km päivlaskmha lidnan röunaspäi. Lendimportan territorii mülüb lidnümbrikho, se om ümbärtud Baškortostanan territorijal. Tehtas reisid Moskvha, Sočihe, sezonreisid Turkanmaha (Antal'j).

== Galerei ==
<gallery mode="packed" heights="125px">
Администрация Магнитогорска - panoramio.jpg|Lidnan administracijan sauvuz (2016)
Church of the Ascension of Christ (Magnitogorsk) 12.jpg|Sündun Voznesenjan kafedraline päjumalanpert' (ortodoksine hristanuskond), vn 2010 nägu
Соборная мечеть (Магнитогорск).jpg|Magnitogorskan pämečet' (islam), vn 2015 nägu
Памятник Ленину комс.пл.jpg|Magnitogorskan metallurgižen kombinatan kontor vl 2003
Цементный завод - panoramio - Pesotsky.jpg|Cementantegim vl 2008
Альфа центр - panoramio.jpg|«Al'fa Centr»-bizneskeskuz vl 2010
Магнитогорский технический университет - panoramio.jpg|Magnitogorskan valdkundaline tehnine universitet (2008)
Views of Magnitogorsk-2021 - 38.jpeg|Magnitogorskan operan da baletan teatr (2021)
Views of Magnitogorsk-2021 - 72.jpeg|Metallurg-aren (2021)
CDR 0034 IMG 4988.jpg|Magnitogorsk-Passažirskii-päraudtestancijan sauvuz vl 2005, Metallurg-muštnik om ezimal
</gallery>

== Homaičendad ==
<references />

== Irdkosketused ==
* [http://www.magnitka.org/ Lidnan Ezitajiden suiman sait (''magnitka.org'').] {{ref-ru}}
* [http://www.magnitogorsk.ru/ru/component/atrade/ Lidnan Administracijan sait (''magnitogorsk.ru'').] {{ref-ru}} {{ref-en}}
{{Commons|Magnitogorsk}}

{{Čeläbinskan agjan lidnad}}

[[Kategorii:Magnitogorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
