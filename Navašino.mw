{{Eländpunkt
 | Nimi = Navašino<br/>Навашино
 | Lidnanznam = Coat of Arms of Navashino.gif
 | Flag = 
 | Lidnanznam text = Navašinon lidnanznam
 | Flag text = 
 | Valdkund = Venäma
 | Eläjiden lugu = 14,436
 | Voz' = 2021
 | Pind = 13
 | Fail = Площадь им. В.И.Ленина.jpg
 | Pämez' =
 | Telefonkod = +7-83175-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Navašino''' ({{lang-ru|Нава́шино}}) om [[Venäma]]n lidn [[Alalidnan agj]]an suvipäivlaskmas. Se om [[Navašinon lidnümbrik]]on (edel 2015. vot — rajonan) administrativine keskuz.

== Istorii ==
Eländpunkt om sätud vl 1957 lidnan statusanke kahten radnikžilon ühtenzoitusel: Mordovššikovo i Lipn'. Panihe Mordovššikovon alust 19.-20. voz'sadan röunal kuti žilo verfinno, se oli rajonan keskuseks vspäi 1944. Lipn'-žilo ({{lang-ru|Липня}}) mainitaškanzihe vn 1676 valdkundmakskirjas kuti külä. Navašino-raudtestancii radab vspäi 1912, nimitihe lähižen külän mödhe, sid' anttihe lidnale nimed stancijan mödhe.

Navašino šingotase [[laiv]]ansauvomižel (jügulaivad keskmäiženke jügutoitmižvoindanke), sildoiden tehmižel (metalližkonstrukcijad, pullosildad), sauvondmaterialiden pästandal ([[savič]], sauvondblok, kuivad sauvondsegoitused), leibän, matrasoiden i meblin edheotandoil.

== Geografijan andmused ==
Lidn sijadase ümbrikon lodehes, [[Okanjogi|Okan]] oiktan hijaman oiktal randal, 85 m ü.m.t. keskmäižel korktusel. Velet'm-jogi ({{lang-ru|Велетьма}} 99 km pitte, Okan oiged ližajogi) om lidnan pohjoižröunaks. Matkad [[Alauz'lidn]]hasai om 140 km pohjoižpäivnouzmha orhal, 155 km avtotedme vai 214 km raudtedme. Lähembaižed lidnad oma [[Kulebaki]] 24 km suvipäivnouzmha orhal, 30 km avtotedme vai 28 km raudtedme, [[Viks]] 25 km suvhe orhal vai 29 km avtotedme, i [[Murom]] (Vladimiran agj) 7 km päivlaskmha-lodeheze orhal, 23 km avtotedme vai 10 km raudtedme.

«[[Vladimir (lidn)|Vladimir]] — Murom — [[Arzamas]]»-avtote om Navašinon pohjoižpäivnouzmaižeks röunaks i läbitab lidnan suvipalad. Ühtennimine raudtestancii sijadase lidnan keskuses, «Murom — Arzamas»-keskustal.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 416 ristitud, lidnümbrikon kaks' koumandest. Kaikiš suremb lidnan ristitišt oli läz 19 tuhad eläjid vll 1989−2001 (19 300 rist. vll 1996−1998).

Rahvahad (2010): [[venälaižed]] — 98,8%, toižed rahvahad — 1,2%.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/18671 Navašinon pühäpertid ''sobory.ru''-saital.] {{ref-ru}}</ref> oma olmas lidnas: ph. Sergii Radonežalaižen jumalanpert' (om saudud vll 2016−2018) i puine loičendpert'.

Navašinon politehnine tehnikum<ref>[http://navsmt.ru/ Navašinon politehnižen tehnikuman sait (''navsmt.ru'').] {{ref-ru}}</ref> (edel 2016. vot — laivanmehanine) om professionaližen opendusen aluzkundaks.

== Galerei ==
<gallery mode="packed" heights="125px">
Navashino.JPG|Lidnan tegimištzon, vn 2008 nägu
Водка и продукты... А нужно ли что-нибудь еще - panoramio.jpg|Söndtavaroiden lauk vl 2012
Г.Навашино советская постройка. 2008г - panoramio.jpg|Kul'turkeskuz (vn 2008 olend)
2008г. Навашинская улица, на окраине города. - panoramio.jpg|Ird lidnan röunanno (2008)
Murom-na-pereprave-cherez-oku.JPG|Tehtud Navašinos PK-1-ehtatim Okas päliči Muromas (2008), edel avtotesildan sauvondad vl 2009
</gallery>

== Homaičendad ==
<references />

== Irdkosketused ==
* [http://navashino.omsu-nnov.ru/ Lidnan da lidnümbrikon oficialine sait (''navashino.omsu-nnov.ru'').] {{ref-ru}}
{{Commons|Category:Navashino}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Navašinon lidnümbrik|*]]
