{{Venälaižen Federacijan subjekt
|Nimi           = Tverin agj
|Venälaine nimi = Тверская область
|Flag           = [[Fail:Flag of Tver Oblast.svg|150px|Tverin agjan flag]]
|FSCoA          = [[Fail:Coat of Arms of Tver oblast.svg|110px|Tverin agjan znam]]
|FlagLnk        = Tverin agjan flag
|CoALnk         = Tverin agjan znam
|FSMap          = [[Fail:Map of Russia - Tver Oblast.svg|300px]]
|FSCtrWhat      = Pälidn
|FSCtrNm        = [[Tver']]
|AreaRnk        = 38
|TotArea        = 84,201
|WaterPrcnt     = 2.95
|PopRnk         = 37
|Eläjiden lugu  = 1,283,873
|PopCtDate      = 2018
|PopDens        = 15.25
|GDPRnk         = 44
|GDP            = 359,3
|GDPCtDate      = 2016
|GDP(PPP)       = 276,3
|FedDistrNm     = Keskuzline
|EcRegNm        = Keskuzline
|HeadTtl        = Gubernator
|HeadNm         = [[Rudenä Igor'|Igor' Rudenä]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Golubev Sergei|Sergei Golubev]]
|FSAnthem       = 
|Domain         = 
|CadNo          = 69
|MSK            = [[UTC]]+3 ([[MSK]]+0)
}}
'''Tverin agj''' ({{lang-ru|Тверская область}}) om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Tver']].

== Istorii ==
Tverin agj om olmas vs 1935 vilukun 29. päiväspäi. Vhesai 1992 semendkun 16. päivhäsai nimitihe sidä ''Kalininan agj:aks''.

Tverin agjan Päkäskuz<ref>[http://constitution.garant.ru/region/ustav_tver/ Tverin agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1996 5. päiväl kül'mkud agjan Käskusenandajan Suiman ezitajil da om väges äiluguižidenke vajehtusidenke.

== Geografijan andmused ==
[[Fail:Relief Map of Tver Oblast.png|thumb|left|250px|Tverin agjan reljefan kart.]]
Tverin agj sijadase [[Päivnouzmaine Evropan tazangišt|Päivnouzmaižen Evropan tazangišton]] keskpalan päivlaskmas. Se vedase pohjoižespäi suvhesai 260 km matkad da päivlaskmaspäi päivnouzmhasai 450 km matkad. Agjan röunaspäi [[Moskvan ümbärte]]hesai — 90 km.

Agjal om röunoid [[Moskvan agj|Moskvan]] da [[Smolenskan agj|Smolenskan]] agjoidenke suves, [[Pskovan agj]]anke päivlaskmas, [[Uz'lidnan agj]]anke lodehes, [[Vologdan agj]]anke pohjoižes da [[Jaroslavlin agj]]anke päivnouzmas. Tverin agj om mererandatoi.

Pind om 84 201 km², sidä kesken [[mec]] otab viž ühesandest. Kaikiš znamasižembad järved oma [[Seliger]]-järv da [[Brosno]]-järv. Koumen suren jogen niškad sijadasoiš [[Valdai]]-kukhil: [[Volg]]-, [[Päivlaskmaine Dvin (jogi)|Päivlaskmaine Dvin]]- i [[Dnepr]]-joged.

Reljef om tazo päivnouzmas. [[Valdai (ülüz)|Valdai-ülüz]] otab agjan päivlaskmašt pol't. Agjan kaikiš korktemb čokkoim om [[Valdain pä]] (347 m). [[Kunj (Lovatin ližajogi)|Kunj-jogen]] kendäk om kaikiš madalamb (61 m) Uz'lidnan agjan röunanno agjan pohjoižes.

Klimat om [[ven vö|ven]] kontinentaline, kontinentaližuz ližadab suvipäivlaskmaspäi pohjoižpäivnouzmha. Heinkun keskmäine lämuz om +17..+19 C°, vilukun lämuz om −6..−10 C°. Paneb sadegid 650 mm vodes.

Londuseližed varad oma [[bur hil']], [[turbaz]], [[sauvondmaterialad]] ([[mouckivi]], [[lete|letked]], [[savi|saved]]), [[mec]], [[vezi|reskvezi]].

== Tobmuz ==
[[Fail:Administration of Tver region.jpg|thumb|right|250px|Agjan gubernatoran da Ohjastusen pert' [[Tver'|Tveriš]], 2008. semendku.]]
Agjan pämez' nimitase gubernatoraks. [[Rudenä Igor'|Igor' Mihailovič Rudenä]] radab gubernatoran vs 2016 keväz'kun 2. päiväspäi. Kaik rahvaz änestab gubernatorad videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Ohjastusen ezmäine varaezimez' da viž Ohjastusen muite varaezimest oma hänele abhu.

Tverin agjan üks'kodine parlament om Käskusenandai Suim. Kaik rahvaz valičeb sen 40 ezitajad videks vodeks. [[Golubev Sergei|Sergei Anatol'jevič Golubev]] radab Käskusenandajan Suiman ezimeheks vs 2016 sügüz'kun 29. päiväspäi.

Radonoigendai tobmuz om Tverin agjan Ohjastuz. Agjan ministrused, päohjandused da komitetad alištudas Ohjastusele.

Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud. Valitihe gubernatorad sil-žo päiväl, [[Rudenä Igor'|nügüdläine gubernator]] sai vägestust ezmäižes turas (72,1% änid).

== Administrativine jagand ==
&nbsp;&nbsp;&nbsp;''Kacu kirjutuz: [[Tverin agjan administrativiž-territorialine jagand]].''

Agj kogoneb 7 lidnümbrikospäi da 36 municipaližes rajonaspäi.

== Eläjad ==
Vn 2010 Venäman rahvahanlugemižen mödhe eläjiden lugu oli 1 353 392 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte koumanz' eläi nelläspäi om lidnalaine.

Kaik om [[Tverin agjan lidnad|kaks'kümne koume lidnad]] agjas da 30 lidnanvuittušt žilod. Toižed järedad lidnad (enamba 40 tuh. eläjidenke, surembaspäi penembha) oma [[Ržev]], [[Višnii Voločok]], [[Kimri]], [[Toržok]] i [[Konakovo]]. Vl 2017 kaik oli 17 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 86,6%, [[ukrainalaižed]] — 1,1%, [[armenijalaižed]] — 0,7%, [[karjalaižed]] — 0,6%, [[totarlaižed]] — 0,5%, [[vaugedvenälaižed]] — 0,4%, [[azerbaidžanlaižed]] — 0,4%, [[čiganalaižed]] — 0,4%, toižed rahvahad — 2,0%, rahvahuden ozutandata — 7,3%.

== Transport ==
Federaližed avtoted M10 «Venäma» (Moskv — Piter) da M9 «Baltii» (Moskv — Rig) läbitadas agjad. Kovas kattud teiden piduz — 16 032 km.

Läz Tverid om kaht civilišt lendimportad: rahvahidenkeskeine «Migalovo» (''KLD'', ''UUEM'') [[lendahtamiž-ištutandsarg]]anke jüguaviacijan täht 2500 m pitte da «Zmejovo»-punolendimpöud. Sen ližaks, Hotilovo-sodaaviabazan soda- da civiline lendimport sijadase läz [[Bologoje]]-lidnad.

Londuseližen gazan magistraližed veimed läbitadas agjad: «Pohjoižen Säind» (Uht — [[Toržok]] — Minsk), Serpuhov — Piter. Kivivoin Baltine torvsistem mäneb agjan päivnouzmadme (Jaroslavl' — Kiriši — Primorsk).

== Homaičendad ==
<references/>

== Irdkosketused ==
;Tobmuz
* [http://www.region.tver.ru/ Tverin agjan tobmuden aluzkundoiden oficialine sait (''region.tver.ru'').] {{ref-ru}}
* [http://www.zsto.ru/ Tverin agjan Käskusenandajan Suiman oficialine sait (''zsto.ru'').] {{ref-ru}}
;Toižed
* [http://welcometver.ru/ Agjan turizman sait (''welcometver.ru'').] {{ref-ru}}
* [http://культура.тверскаяобласть.рф/ Agjan kul'turan oficialine sait (''культура.тверскаяобласть.рф'').] {{ref-ru}}
* [http://www.tverprovince.ru/ Tverin agjan mel'heižtahod (''tverprovince.ru'').] {{ref-ru}}
* [http://www.tis.tver.ru/ Tverin agjan administracijan elektronine kart (''tis.tver.ru'').] {{ref-ru}}

{{Tverin agjan lidnad}}
{{Venälaižen Federacijan subjektad}}

[[Kategorii:Tverin agj| ]]
