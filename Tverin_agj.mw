{{Venälaižen Federacijan subjekt
|Nimi           = Tverin agj
|Venälaine nimi = Тверская область
|Flag           = [[Fail:Flag of Tver Oblast.svg|150px|Tverin agjan flag]]
|FSCoA          = [[Fail:Coat of Arms of Tver oblast.png|110px|Tverin agjan znam]]
|FlagLnk        = Tverin agjan flag
|CoALnk         = Tverin agjan znam
|FSMap          = [[Fail:Map of Russia - Tver Oblast.svg|300px]]
|FSCtrWhat      = Pälidn
|FSCtrNm        = [[Tver']]
|AreaRnk        = 38
|TotArea        = 84,201
|WaterPrcnt     = 1.9
|PopRnk         = 37
|Eläjiden lugu  = 1,315,071
|PopCtDate      = 2015
|PopDens        = 15.62
|GDP            =
|GDPCtDate      =
|GDP(PPP)       =
|FedDistrNm     = Keskuzline
|EcRegNm        = Keskuzline
|HeadTtl        = Gubernator
|HeadNm         = [[Ševelöv Andrei|Andrei Ševelöv]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Jepišin Andrei|Andrei Jepišin]]
|FSAnthem       = 
|Domain         = 
|CadNo          = 69
|MSK            = [[UTC]]+3 ([[MSK]]+0)
}}
'''Tverin agj''' ([[venäkel'|ven.]]: ''Тверская область'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Tver']].

== Istorii ==
Tverin agj om olmas vl 1935 vilukun 29. päivälpäi. Vhesai 1992 semendkun 16. päivhäsai sidä nimitihe ''Kalininan agj:aks''.

Tverin agjan Päkäskuz<ref>[http://constitution.garant.ru/region/ustav_tver/ Tverin agjan Päkäskusen tekst (constitution.garant.ru).] {{ref-ru}}</ref> om vahvištadud vl 1996 kül'mkun 5. päiväl agjan Käskusenandajan Suiman ezitajil da om väges äiluguižiden vajehtusidenke.

== Geografijan andmused ==
[[Fail:Relief Map of Tver Oblast.png|thumb|left|250px|Tverin agjan reljefan kart.]]
Tverin agj sijadase [[Päivnouzmaine Evropan tazangišt|Päivnouzmaižen Evropan tazangišton]] keskpalan päivlaskmas. Se vedase pohjoižespäi suvhesai 260 km matkad da päivlaskmaspäi päivnouzmhasai 450 km matkad. Agjan röunaspäi [[Moskvan ümbärte]]hesai — 90 km.

Agjal om röunoid [[Moskvan agj|Moskvan]] da [[Smolenskan agj|Smolenskan]] agjoidenke suves, [[Pskovan agj]]anke päivlaskmas, [[Uz'lidnan agj]]anke lodehes, [[Vologdan agj]]anke pohjoižes da [[Jaroslavlin agj]]anke päivnouzmas. Tverin agj om mererandatoi.

Pind om 84 201 km², sidä kesken [[mec]] otab 54%. Kaikiš znamasižembad järved oma [[Seliger]]-järv da [[Brosno]]-järv. Koumen suren jogen niškad sijadase [[Valdai]]-kukhil: [[Volg]]-, [[Päivlaskmpol'ne Dvin (jogi)|Päivlaskmpol'ne Dvin]]- da [[Dnepr]]-joged.

Reljef om tazo päivnouzmas. [[Valdai (ülüz)|Valdai-ülüz]] otab agjan päivlaskmašt pol't. Agjan kaikiš korktemb čokkoim om [[Valdain pä]] (347 m). [[Kunj (Lovatin ližajogi)|Kunj-jogen]] kendäk om kaikiš madalamb (61 m) Uz'lidnan agjan röunanno agjan pohjoižes.

Klimat om [[ven vö|ven]] kontinentaline, kontinentaližuz ližadab suvipäivlaskmaspäi pohjoižpäivnouzmha. Heinkun keskmäine lämuz om +17...+19°C, vilukun kesklämuz om -6...-10°C. Paneb sadegid 650 mm vodes.

Londuseližed varad oma [[bur hil']], [[turbaz]], [[sauvondmaterialad]] ([[mouckivi]], [[lete|letked]], [[savi|saved]]), [[mec]], [[reskvezi]].

== Tobmuz ==
[[Fail:Administration of Tver region.jpg|thumb|right|250px|Agjan gubernatoran da Ohjastusen pert' [[Tver'|Tveriš]], 2008. semendku.]]
Agjan pämez' nimitase gubernatoraks. [[Ševelöv Andrei|Andrei Vladimirovič Ševelöv]] radab gubernatoran vs 2011 heinkun 7. päiväspäi<ref>[http://mediaryazan.ru/news/detail/92636.html Тверские депутаты наделили Андрея Шевелёва полномочиями губернатора. — Mediaryazan.ru. — 07.07.2011.] {{ref-ru}}</ref>, agjan Käskusenandajan Suiman ühtnijad panihe händast radnikusele [[Medvedev Dmitrii|Venäman prezidentan]] taričendan mödhe. Vl 2016 sügüz'kun 18. päiväl kaik rahvaz änestaškandeb gubernatorad videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb sen ühtnijoid radnikusile. Ohjastusen ezmäine varaezimez' da viž Ohjastusen muite varaezimest oma hänele abhu.

Tverin agjan üks'kodine parlament om Käskusenandai Suim. Kaik rahvaz valičeb sen 40 ezitajad videks vodeks. [[Jepišin Andrei|Andrei Nikolajevič Jepišin]] radab Käskusenandajan Suiman ezimeheks vs 2005 tal'vkuspäi kahtenden strokun jäl'geten.

Radonoigendai tobmuz om Tverin agjan Ohjastuz. Agjan ministrused, päohjandused da komitetad alištudas Ohjastusele.

Järgvaličendad Käskusenandajha Suimha oliba vl 2011 keväz'kun 13. päiväl.

== Administrativine jagand ==
&nbsp;&nbsp;&nbsp;''Kacu kirjutuz: [[Tverin agjan administrativiž-territorialine jagand]].''

Agj kogoneb 7 lidnümbrikospäi da 36 municipaližes rajonaspäi.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 353 392 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte koumanz' eläi nelläspäi om lidnalaine.

Agjas om [[Tverin agjan lidnad|kaks'kümne koume lidnad]] da 30 lidnanvuittušt žilod. Toižed sured lidnad (enamba 40 tuh. eläjidenke, surembaspäi penembha) oma [[Ržev]], [[Višnii Voločok]], [[Kimri]], [[Toržok]] da [[Konakovo]]. Vl 2015 kaik om 17 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (86,6%), [[ukrainalaižed]] (1,1%), [[armenijalaižed]] (0,7%), [[karjalaižed]] (0,6%), [[totarlaižed]] (0,5%), [[vaugedvenälaižed]] (0,4%), [[azerbaidžanlaižed]] (0,4%), [[čiganalaižed]] (0,4%), toižed — 2,0%, rahvahuden ozutandata — 7,3%.

== Transport ==
Federaližed avtoted M10 «Venäma» (Moskv — Piter) da M9 «Baltii» (Moskv — Rig) läbitadas agjan. Kovas kattud teiden piduz — 16 032 km.

Läz Tverid om kaks' civilišt lendimportad: rahvahidenkeskeine «Migalovo» (''KLD'', ''UUEM'') [[lendahtamiž-ištutandsarg]]anke jüguaviacijan täht 2500 m pitte da «Zmejovo»-punolendimpöud.

== Homaičendad ==
<references/>

== Irdkosketused ==
;Tobmuz
* [http://www.region.tver.ru/ Tverin agjan tobmuden aluskundoiden oficialine sait.] {{ref-ru}}
* [http://www.zsto.ru/ Tverin agjan Käskusenandajan Suiman oficialine sait.] {{ref-ru}}
;Toižed
* [http://terrus.ru/cgi-bin/allrussia/v3_index.pl?act=reg&id=69 Tverin agj «Вся Россия» («Kaik Venäma»)-katalogas-tedonandajas.] {{ref-ru}}
* [http://www.tverprovince.ru/ Tverin agjan mel'heižtahod.] {{ref-ru}}
* [http://www.tis.tver.ru/ Tverin agjan administracijan elektronine kart.] {{ref-ru}}

{{Tverin agjan lidnad}}
{{Venälaižen Federacijan subjektad}}

[[Kategorii:Tverin agj| ]]
