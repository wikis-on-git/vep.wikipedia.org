{{Venälaižen Federacijan subjekt
|Nimi           = Räzanin agj
|Venälaine nimi = Рязанская область
|Flag           = [[Fail:Flag of Ryazan Oblast.svg|150px|Räzanin agjan flag]]
|FSCoA          = [[Fail:Coat of Arms of Ryazan oblast.png|110px|Räzanin agjan znam]]
|FlagLnk        = Räzanin agjan flag
|CoALnk         = Räzanin agjan znam
|FSMap          = [[Fail:Map of Russia - Ryazan Oblast.svg|300px]]
|FSCtrWhat      = Pälidn
|FSCtrNm        = [[Räzan']]
|AreaRnk        = 58
|TotArea        = 39605
|WaterPrcnt     = 0.5
|PopRnk         = 44
|Eläjiden lugu  = 1,135,438
|PopCtDate      = 2015
|PopDens        = 28.67
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Kovalöv Oleg|Oleg Kovalöv]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Fomin Arkadii|Arkadii Fomin]]
|FSAnthem       = 
|Domain         = 
|CadNo          = 62
|MSK            = [[UTC]]+3 ([[MSK]]+0)
}}
'''Räzanin agj''' ([[venäkel'|ven]].: ''Рязанская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Räzan']].

== Keled ==
Valdkundkel' om üks'jäine — [[venäkel']].

== Istorii ==
Räzanin agj om olmas vl 1937 sügüz'kun 26. päivälpäi.

Räzanin agjan Päkäskuz<ref>[http://constitution.garant.ru/region/ustav_ryazan/ Räzanin agjan Päkäskusen tekst (constitution.garant.ru).] {{ref-ru}}</ref> om vahvištadud vl 2005 kül'mkun 2. päiväl Agjan Duman ezitajil, om allekirjutadud gubernatoral sil-žo vodel kül'mkun 18. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1998 redukun 28. päiväl.

== Geografijan andmused ==
[[Fail:Relief Map of Ryazan Oblast.png|thumb|left|250px|Räzanin agjan reljefan kart.]]
Agjal om röunoid 8 regionanke: [[Alalidnan agj]]anke pohjoižpäivnouzmas, [[Mordovijan Tazovaldkund]]anke päivnouzmas, [[Penzan agj]]anke suvipäivnouzmas, [[Tambovan agj|Tambovan]] da [[Lipeckan agj|Lipeckan]] agjoidenke suves, [[Tulan agj]]anke päivlaskmas, [[Moskvan agj]]anke lodehes, [[Vladimiran agj]]anke pohjoižes. Räzanin agj om mererandatoi.

Pind om 39 605 km², sidä kesken [[mec]] otab 10 530 km², [[mustma]] om agjan suves. Jogiden tobj pala mülüb [[Okanjogi|Okanjogen]] basseinha. Sen znamasižed ližajoged oma [[Pranjogi]] (hura), [[Pronänjogi]], [[Paranjogi]], [[Cnanjogi]],  da [[Mokš (jogi)|Mokš]] (oiktad). Agjan suves pened joged mülüdas [[Don]]-jogen basseinha.

Reljef om kukhikaz. [[Meščoran alangišt]]on päivnouzmaine pala sijadase agjan pohjoižes. Korktembaine čokkoim om [[Keskvenälaine ülüz|Keskvenälaižen ülüden]] nimetoi taho suvipäivlaskmas (236 m). Surembaižen [[Ok (jogi)|Okanjogen]] kendäk om kaikiš madalamb sen alajoksmuses Vladimiran agjan röunanno (76 m).

Klimat om [[ven vö|ven]] kontinentaline. Heinkun keskmäine lämuz om +20°C, vilukun kesklämuz om -11°C. Paneb sadegid 550 mm vodes, enamba kezal. Vegetacine pord vedase 180 päivest.

Londuseližed varad oma [[bur hil']], [[turbaz]], [[sauvondmaterialad]] ([[mouckivi]], [[lete|letked]], [[savi|saved]], [[sauvondgips]]), [[fosfor|fosforitad]], [[mec]], [[mustma]].

== Tobmuz ==
[[Fail:Здание Правительства Рязанской области..JPG|thumb|right|250px|Agjan Ohjastusen ištundoiden päsija [[Räzan'|Räzaniš]].]]
Agjan pämez' nimitase gubernatoraks. [[Kovalöv Oleg|Oleg Kovalöv]] radab gubernatoran vs 2008 sulakun 12. päiväspäi. Hänen valdatusiden strok om viž vot, enamba koumed strokud jäl'geten ei sa. Gubernator om mugažo agjan Ohjastusen pämez', hän märičeb sen strukturad da paneb sen ühtnijoid radnikusile. Varagubernator - Ohjastusen ezmäine varaezimez', kaks' Ohjastusen ezmäšt varaezimest da koume Ohjastusen muite varaezimest oma hänele abhu. Erinii ministr radab gubernatoran ezitajaks agjan Dumas.

Räzanin agjan üks'kodine parlament om Agjan Dum. Kaik rahvaz valičeb sen 36 ezitajad videks vodeks, heišpäi 9 ratas kaikenaigaižešti. [[Fomin Arkadii|Arkadii Fomin]] radab Agjan Duman ezimeheks vspäi 2010 kahtenden strokun.

Radonoigendai tobmuz om Räzanin agjan Ohjastuz. Agjan ministrused, päohjandused da valdkundaližed inspekcijad alištudas Ohjastusele.

Gubernatorad valitihe vl 2012 redukun 14. päiväl, [[Kovalöv Oleg|nügüdläine gubernator]] sai vägestust ezmäižes turas (64,43%). Järgvaličendad Agjan Dumha oliba vl 2015 sügüz'kun 13. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 154 114 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' ristit kümnespäi om lidnalaine.

Agjas om [[Räzanin agjan lidnad|kaks'toštkümne lidnad]] da 22 lidnanvuittušt žilod. Ei ole toižid surid lidnoid. Vl 2015 kaik om 10 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (89,0%), [[ukrainalaižed]] (0,8%), [[mordvinalaižed]] (0,5%), [[armenijalaižed]] (0,5%), [[totarlaižed]] (0,4%), toižed — 2,3%, rahvahuden ozutandata — 6,5%.

== Homaičendad ==
<references />

== Irdkosketused ==
* [http://www.ryazanreg.ru/ Räzanin agjan gubernatoran da Ohjastusen oficialine sait.] {{ref-ru}}
* [http://www.rznoblduma.ru/ Räzanin agjan Duman oficialine sait.] {{ref-ru}}

{{Räzanin agjan lidnad}}
{{Venälaižen Federacijan subjektad}}

[[Kategorii:Räzanin agj| ]]
