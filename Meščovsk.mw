{{Eländpunkt
 | Nimi = Meščovsk<br />Мещовск
 | Lidnanznam = Coat of Arms of Meshchovsk (Kaluga oblast).png
 | Flag =
 | Lidnanznam text = Meščovskan lidnanznam
 | Flag text =
 | Valdkund = Venäma
 | Eläjiden lugu = 3,845
 | Voz' = 2019-01-01
 | Pind = 5
 | Fail = Meshovsk engelsa 4.jpg
 | Pämez' = Galina Golikova<br />(eloku 2016—)
 | Telefonkod = +7-48446-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Meščovsk''' ({{lang-ru|Мещо́вск}}) om [[Venäma]]n lidn da lidnankund [[Kalugan agj]]an keskuzpalas. Se om [[Meščovskan rajon]]an administrativine keskuz.

== Istorii ==
Eländpunkt mainitase ezmäižen kerdan vl 1238 kuti [[Tarusan ruhtinazkund]]an jagusen keskuz. Lidn alištui [[Sur' Litvanman ruhtinazkund|Suren Litvanman ruhtinazkundan]] tobmudele 15. voz'sadal, sil-žo aigal mainitaškanzihe aigkirjoiš avaros ''Mezsčevsk, Mezeck, Mezečesk, Meščersk''-nimitusidenke ({{lang-ru|Мезсчевск, Мезецк, Мезеческ, Мещерск}}). Vspäi 1776 om makundan lidnan oficialiženke statusanke. [[Toine mail'man soda|Toižen mail'man sodan]] aigan lidn oli okkupiruidud nacistoil lühüdaks pordoks (reduku 1941 — 6. viluku 1942), no oli muretud lujas.

Meščovsk šingotase valdkundaližil holitišil. Nevondkundaližen aigan nened sarakod radoiba: sömtegimišt (trahmalantegim), omblendedheotandad, sauvondmaterialiden pästand (sauvondmujud, asfal't).

== Geografijan andmused ==
Lidn sijadase rajonan keskuzpalas, Turei-jogen oiktal randal ({{lang-ru|Турея}} 21 km pitte, [[Okanjogi (Volgan ližajogi)|Okan]] hurapol'ne bassein), 215 m ü.m.t. keskmäižel korktusel. Vezivaradim om saudud jogel lidnan päivlaskmas. Matkad [[Kalug]]hasai om 67 km päivnouzmha-pohjoižpäivnouzmha orhal vai 84 km avtotel. Lähembaižed lidnad oma [[Mosal'sk]] 27 km lodeheze orhal vai 30 km avtotedme, i [[Suhiniči]] 25 km pohjoižhe orhal vai 41 km avtotedme. Lidn ühtenzoitase «Moskv — [[Bränsk]]»-avtotenke (M3 «Ukrain»), matkad sihesai om 15 km.

Kaik 14 žilod i 34 küläd mülüdas lidnankundha Meščovskan ližaks. Lidnankundan pind — 38,62 km².

== Eläjad ==
Vl 1857 lidnan ristitišt oli 5 429 eläjad, vl 1939 — 3 629 eläjad. Vn 2010 Venäman rahvahanlugemižen mödhe lidnan eläjiden lugu oli 4 100 ristitud, rajonan koumandez, lidnankundan — 5 880 ristitud. Kaikiš suremb lidnan ristitišt oli läz 5 400 eläjad vll 1857−1859 i vll 1989−1996. Vl 2018 kaik 5 874 ristitud elihe lidnankundas. [[Ortodoksine hristanuskond|Ortodoksižen hristanuskondan]] Blagoveššenjan kaks' päjumalanpertid om olmas lidnas — vanh i uz', mugažo ph. Jurgijan mez'jumalankodi radab lidnanno.

Rahvahad (2010): [[venälaižed]] — 91,3%, [[armenijalaižed]] — 2,7%, [[ukrainalaižed]] — 2,3%, toižed rahvahad — 3,7%.

Professionaližen opendusen aluzkund om [[Kirov (Kalugan agj)|Kirovan]] industrialiž-pedagogižen kolledžan Meščovskan filial.<ref>[http://mipkcollege.ru/ Kirovan industrialiž-pedagogižen kolledž — Meščovskan filialan sait (''mipkcollege.ru'').] {{ref-ru}}</ref>

== Homaičendad ==
<references/>

== Irdkosketused ==
* [http://mehovsk.ru/ Lidnan tobmuden aluzkundoiden sait (''mehovsk.ru'').] {{ref-ru}} {{ref-en}} {{ref-de}}
{{Commons|Category:Meshchovsk}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Meščovskan rajon|*]]
