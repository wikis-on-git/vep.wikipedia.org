{{Eländpunkt
 | Nimi = Volosovo<br />Волосово
 | Lidnanznam = Coat of Arms of Volosovo (Leningrad oblast).svg
 | Flag = Flag of Volosovo (Leningrad oblast).svg
 | Lidnanznam text = Volosovon lidnanznam
 | Flag text = Volosovon flag
 | Valdkund = Venäma
 | Eläjiden lugu = 12,148
 | Voz' = 2017
 | Pind = 8
 | Fail = Volosovo churche.JPG
 | Pämez' = Sergei Frolov<br />(reduku 2009—)
 | Telefonkod = +7-81373-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Volosovo''' ({{lang-ru|Волосово}}, {{lang-fi|Volossova}}) om [[Venäma]]n lidn [[Leningradan agj]]as, [[Piter]]in suvipäivlaskmaine ezilidn. Se om [[Volosovon rajon]]an administrativine keskuz (sen alusenpanendaspäi vodel 1927), üks'jäine lidn da kaikiš suremb eländpunkt, mugažo Volosovon lidnankundan keskuz.

== Istorii ==
Eländpunkt mainitase ezmäižen kerdan kuti ''Wolosowa''-külä vn 1676 [[Ingrii|Ingermanlandijan]] kartal. Tegihe järedaks kezažiloks 19. voz'sadan lopus, mülüi [[Petergof]]an makundha. Volosovod panihe lidnanvuiččeks žiloks vl 1937. Oli okkupacijas [[Toine mail'man soda|Toižen mail'man sodan]] aigan, sid' muretud, no om saudud möst. Žilo sai lidnan statusad vodel 1999.

== Geografijan andmused ==
Lidn sijadase rajonan pohjoižpäivnouzmas, [[Ižoran ülüz|Ižoran ülüden]] suves, 135 m keskmäižel korktusel valdmeren pindan päl. Volosovo om ümbärtud mecsaril. Matkad [[Piter]]in röunhasai om 43 km pohjoižpäivnouzmha da 85 km sen keskushesai. Raudte jagab lidnad pohjoižhe da suvižhe palaha.

Lagonovo-külä (95 rist. vl 2016) mülüb lidnankundha mugažo, se sijadase lidnan pohjoiženno röunanno. Lidnankundan pind — 17,56 km².

== Eläjad ==
Vn 2002 Venäman rahvahanlugemižen mödhe lidnan eläjiden lugu oli 11 660 ristitud, vl 2010 — 12 161 ristitud. Vozil 2010−2017 ristitišt om kaikiš suremb kaikes aigas (12..12,2 tuhad).

== Ižanduz da transport ==
Ned oma olmas edheotandoiden keskes: leibkombinat, šokoladfabrik, kombisömkombinat, inkubatoriž-lindvodindstancii, mecedheotand, varažomad, jändusiden utilizacijan edheotand. Magistraline gazanveim ümbärdab lidnad.

Avtobusad da taksid oma kundaližeks transportaks lidnas da sen ümbrištos. Avtobusad ühtenzoittas lidnad [[Gatčin]]anke i [[Kingisepp]]anke. Vodel 1870 saudihe [[Piter]] — [[Tallidn|Revel']]-raudted da ''Volosovo-raudtestancijad'' sen ühtes, om elektrojonusid [[Ivangorod]]hasai.

== Galerei ==
<gallery mode="packed" heights="125px">
Volosovo museam.JPG|Volosovon istoriž-kodirandantedištandmuzei (2009)
Hramvol.jpg|Ph. Aleksandr Nevalaižen jumalanpert', vn 2007 nägu
Bus station Volosovo.jpg|Avtostancii vl 2007
Байкерский клуб - Motorcycle club - panoramio.jpg|Baikerklub (2013)
Stvolosovo.jpg|Volosovo-raudtestancijan sauvuz vl 2007
</gallery>

== Homaičendad ==
<references />

== Irdkosketused ==
* [http://www.volosovo-gorod.ru/ Lidnankundan tobmuden aluzkundoiden oficialine sait (''volosovo-gorod.ru'').] {{ref-ru}}
{{Commons|Category:Volosovo}}

{{Leningradan agjan lidnad}}

[[Kategorii:Volosovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Volosovon rajon|*]]
