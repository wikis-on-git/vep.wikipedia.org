[[Fail:Белое озеро Вологодская область.jpg|thumb|right|250px|Vaugedjärv]]
'''Vaugedjärv''' vai '''Valgjärv''', paginoiš mugažo ''Valgär' '', ''Vaugär' '', ''Volgdar' '', ''Vaagar' ''; [[amuižvepsän kel'|amuižvepsäks]] ''Vouktar'' ({{lang-ru|Белое озеро}} (mugažo sijaližel paginal — ''Бело озёро''), {{lang-fi|Valkeajärvi}}) om reskveden järv [[Venäma]]n [[Vologdan agj]]an päivlaskmaižes palas, sen [[Vaškiden rajon|Vaškiden]] dai [[Belozerskan rajon|Belozerskan]] rajonoiš. Mülüb [[Volg]]-jogen i [[Kaspijan meri|Kaspijan meren]] basseinha.

Pind om läz 1290 km², mülü — 5,2 km³. Se om agjan koumanz' surtte vezišt, Evropan seičemenz' londuseline järv pindan mödhe. Järven süvüz om 20 metrad, keskmäine süvüz — 4,1 m. Basseinan pind om 14 tuhad km². Järven pind reguliruiše i sijadase 113 m ü.m.t. keskmäižel korktusel.

Langenijad joged oma [[Kovž (jogi, lankteb Vaugedjärvhe)|Kovž]], [[Kem (jogi, lankteb Vaugedjärvhe)|Kem]], [[Megr (jogi)|Megr]], kaik om läz kuz'kümned ližajogid da ojid. Üks'jäine [[Šeksnanjogi]] lähteb järvespäi.

Vaugedjärv om tektonižen augotižlibundan, formiruihe mankoren laskendoil da libutandoil penenke amplitudanke. Randad oma venod, läz lahtita. Järv om kehker formal, 43 kilometrhasai pitte i 32 km levette. Om bongid 15 metrhasai. Madal vezi 1 metr da sen vähemba süvütte levitase erasti ühteks kilometraks randaspäi. Geografižed arvoimižed abutadas hätken kovan tullein puhundale (päividen koumandez vodes), se telustab laivanlikundale, i ümbärdai kanal om saudud järven suvižen i päivlaskmaižen randoidenno.

== Homaičendad ==
<references />

{{Commons|Category:Lake Beloye (Vologda Oblast)}}

{{stub}}
[[Kategorii:Vologdan agjan järved]]
[[Kategorii:Järved kirjamišton mödhe]]
[[Kategorii:Belozerskan rajon]]
[[Kategorii:Vaškiden rajon]]
