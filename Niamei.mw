{{Eländpunkt
 | Nimi = Niamei<br />Niamey
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Niger
 | Eläjiden lugu = 1,243,500
 | Voz' = 2018
 | Pind = 239.3
 | Fail = Niamey night.jpg
 | Pämez' = Assane Seidu Sanda<br />(heinku 2011—)
 | Telefonkod = +227-20
 | Aigvö = [[UTC]]+1
}}
[[Fail:Niamey (district map).png|thumb|left|250px|Lidnan kommunad]]
'''Niamei''' ({{lang-fr|Niamey}} [njamɛ]) om [[Niger]]an pälidn da kaikiš suremb lidn. Se om pälidnan ümbrikon-agjan i Niamei-departamentan administrativine keskuz.

== Istorii ==
Eländpunktan aluz om pandud [[Francii|francijalaižil]] kolonizatoroil vl 1890 kuti sodapunkt penen külän sijas. Torguindteiden ristikoičend lujeni lidnan šingotest, i vl 1926 kätihe kolonijan pälidnaks. Vspäi 1960 om ripmatoman Niger-valdkundan pälidnan.

Niamei om maižanduzrajonan keskuseks, se šingotase tekstilin edheotandoil i sömtegimištol. Om penid edheotandoid nahkoiden tehmižes, kuldaižiden da hobedaižiden tegesiden pästandas.

== Geografijan andmused ==
Lidn sijadase valdkundan suvipäivlaskmas, savannan tahondas, [[Niger (jogi)|Niger-jogen]] molembil randoil, 207 m ü.m.t. keskmäižel korktusel. Valdmad oma saudud jogen hural randal. Om äi puištoid pidust' jogen randoid.

Niamei kogoneb vides kommunaspäi (I..V), ned alajagasoiš 44 ümbrikho vai 99 fartalha.

== Eläjad ==
Vl 1960 30 tuhad ristituid elihe lidnas. Vn 2012 Nigeran rahvahanlugemižen mödhe lidnankundan ristitišt oli 978 029 eläjad, pälidnan ümbrikon eläjiden lugu oli 1 026 848 ristitud 670 km² pindal.

Rahvahad<ref>Thomas Krings. ''Sahelländer''. WBG, Darmstadt 2006. Lp. 106. ISBN 3-534-11860-X. {{ref-de}}</ref>: [[songai]] i [[džerm]] — 51,1%, [[hausa]] — 34,4%, toižed rahvahad — 15,5%. Religijan mödhe eläjiden enamba ühesad kümnendest oma [[islam|islamanuskojad]].

{{Commons|Category:Niamey}}

{{Afrikan pälidnad}}

[[Kategorii:Niamei| ]]
[[Kategorii:Nigeran lidnad]]
[[Kategorii:Eländpunktad kirjamišton mödhe]]
[[Kategorii:Niger|*]]
[[Kategorii:Pälidnad]]
[[Kategorii:Nigeran agjad]]
