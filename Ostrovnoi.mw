{{Eländpunkt
 | Nimi = Ostrovnoi<br />Островной
 | Lidnanznam = Ostrovnoj gerb.png
 | Flag = 
 | Lidnanznam text = Ostrovnoin lidnanznam
 | Flag text = 
 | Valdkund = Venäma
 | Eläjiden lugu = 1,876
 | Voz' = 2017
 | Pind = 76
 | Fail = Островной.JPG
 | Pämez' = Gennadii Čistopašin (2010—)
 | Telefonkod = +7-81558-xx-xxx
 | Avtokod = 51
 | Aigvö = [[UTC]]+3 (MSK+0)
}}
[[Fail:Площадь в Островном.jpg|thumb|left|250px|Lidnan torg.]]
'''Ostrovnoi''' ({{lang-ru|Островной}}, {{lang-uk|Островний}}) om [[Venäma]]n [[sauptud administrativiž-territorialine ühtnik|sauptud]] lidn [[Murmanskan agj]]an päivnouzmas. Se om lidnümbrikon alištunudenke territorijanke administrativine keskuz.

[[Venäman Pohjoine laivišt|Pohjoižen laivišton]] Gremih-sodabaz sijadase 2 kilometras lidnaspäi.

== Istorii ==
Eländpunkt mainitase ezmäižen kerdan vn 1611 17. päiväl sügüz'kud kuti [[saamalaižed|saamalaižiden]] ''Jokan'gan pagast'' ({{lang-ru|Йоканьгский погост}}), nimi sündui jogen mödhe. Vozil 1920—1938 nimitihe sidä ''Jokan'gan žiloks'' ({{lang-ru|село Йоканьга}}), sid' ''Gremih-žiloks'' ({{lang-ru|посёлок Гремиха}}). Vll 1930—1962 žilo oli agjan Saamen rajonan administrativižeks keskuseks.

Sodameribazan aluz om pandud vl 1915 (tacihe sauvondad), sid' vn 1941 kezal vedenalaižid laivid holitamha pol'tel Arhangel'skan i Murmanskan keskes. Gremih-žilo sai lidnan statusad vl 1981 oficialiženke nügüdläiženke nimenke i ''Murmansk-140''-počtnimenke. Vodele 2014 laivoiden südäitukuine poltuz oli vedadud ujuden tobjimalaz, territorii om lopuližes puhtastandas.

== Geografijan andmused ==
Lidn sijadase [[Barencan meri|Barencan meren]] Pühän Nemen lahten randal, meren čogas, 11 m ü.m.t. keskmäižel korktusel. Matkad [[Murmansk]]hasai om 260 km lodeheze orhal. Voib sadas Murmanskaspäi lämuzlaival vai punolendimel, ei ole teid Kolan pol'saredme. ''Jokan'g-valdmad'' oma saudud lidnas.

Viž pen't eländpunktad mülüdas lidnümbrikho Ostrovnoin ližaks. Lidnümbrikon pind — 462,94 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 2 171 ristitud, lidnümbrikon — 2 222 ristitud. Kaikiš suremb ristitišt oli vl 1996 — 14 000 eläjad, se poleneb Venäman kaičendministrusen štatan lühendamižen tagut planan mödhe. Vl 2017 kaik 1 924 ristitud elädas lidnümbrikos.

Rahvahad (lidnümbrik vl 2010, ozutadud rahvahudenke): [[venälaižed]] — 73,8%, [[ukrainalaižed]] — 12,7%, [[vaugedvenälaižed]] — 1,7%, [[totarlaižed]] — 1,5%, toižed rahvahad — 10,3%.

== Irdkosketused ==
* [http://www.zato-ostrov.ru/ «Ostrovnoi-lidn»-SATÜ:n-lidnümbrikon oficialine sait (''zato-ostrov.ru'').] {{ref-ru}}
{{Commons|Category:Ostrovnoy}}

{{Murmanskan agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
[[Kategorii:Sauptud administrativiž-territorialižed ühtnikad]]
