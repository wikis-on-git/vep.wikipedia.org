{{Eländpunkt
 | Nimi = Kingisepp<br />Кингисепп
 | Lidnanznam = Coat of Arms of Kingisepp (Leningrad oblast).png
 | Flag = Flag of Kingisepp (Leningrad oblast).png
 | Lidnanznam text = Kingiseppan lidnanznam
 | Flag text = Kingiseppan flag
 | Valdkund = Venäma
 | Eläjiden lugu = 46,747
 | Voz' = 2018
 | Pind = 29
 | Fail = Фотографии Кингисеппа 0002.jpg
 | Pämez' = [[Sergejev Aleksandr|Aleksandr Sergejev]] (2014—)
 | Telefonkod = +7-81375-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Kingisepp''' ({{lang-ru|Кингисепп}}, {{lang-fi|Jaama}}, {{lang-izh|Kingiseppä}}) om [[Venäma]]n lidn [[Leningradan agj]]an suvipäivlaskmas, [[Kingiseppan rajon]]an administrativine keskuz (mülüb rajonha vspäi 2006). Se om rajonan kaikiš suremb lidn.

== Istorii ==
[[Sur' Uz'lidn|Uz'lidnan]] Ivan Födorovič-bajar' pani eländpunktan alust kuti ''Jam-lidnuz'' ({{lang-ru|крепость Ям}}). Lidnusen jändused oma kaičenus tähäsai. Vl 1703 eländpunkt oli nimitadud ''Jamburg:aks''. Vl 1784 ''Jamburg-külä'' sai lidnan statusad.

Vn 1922 17. päiväl semendkud udesnimitihe lidnad nügüdläižikš estilaižen Viktor Kingisepp-revolücioneran muštho (vll 1952−1988 Estinman [[Kuressaare]]-lidn nimitihe muga-žo). Vs 1927 elokun 1. päiväspäi lidn om ühtennimižen rajonan administrativižeks keskuseks. Vozil 1935−1940 da 1976−2006 Kingisepp oli alištunu agjan tobmudele oikti.

== Geografijan andmused ==
Lidn sijadase suvipäivlaskmha [[Piter]]išpäi, [[Kingiseppan rajon]]an keskuses. Matkad [[Piter]]ihesai om 130 km pohjoižpäivnouzmha. Kingisepp seižub [[Lug (jogi)|Lug-jogen]] oiktal randal tobjimalaz, 25 m valdmeren pindan päl keskmäižel korktusel.

Porhovo-külä (6 rist. vl 2016) mülüb lidnankundha Kingiseppan ližaks. Lidnankundan pind — 44,02 km², se om olmas nügüdläižiš röunoiš vspäi 2006.

Kingisepp-lidnankund Kingiseppan rajonanke jagasoiš 22 valičemižümbrikho, vodele 2019 linneb niid 25.

== Tobmuz ==
Käskusenandai tobmuz om Ezitajiden Nevondkund ({{lang-ru|Совет депутатов}}) 22 ühtnijanke. Kaik rahvaz valičeb heid videks vodeks. Järgenduseližed valičendad sihe oliba vl 2014 sügüz'kun 14. päiväl. [[Sergejev Aleksandr|Aleksandr Sergejev]] radab sen ezimehen da lidnkundan pämehen vs 2014 sügüz'kun 24. päiväspäi, hän-žo radab Kingiseppan rajonan pämehen.

== Eläjad ==
Vn 2010 Venäman rahvahanlugemižen mödhe eläjiden lugu oli 48 488 ristitud.

Ortodoksižen hristanuskondan ph. Jekaterinan Aleksandrijalaižen päjumalanpert' da kaks' jumalanpertid om lidnas. Mugažo lüteranižen hristanuskondan pühäpert' om Kingiseppas.

== Ižanduz ==
Ižandusen päsarakod oma [[heretused|mineraližheretusiden]] pästand, üks'kerdaižiden formiden tehmine [[monolitine sauvond|monolitižen sauvondan]] täht, [[mouckivi|mouckiven]] tegim. «[[Piter]]—[[Tallidn]]»-raudtejono läbitab lidnad.

Om specialižen keskopendusen aluzkundoid lidnas: tehnologijoiden da servisan kolledž i politehnine tehnikum.

== Homaičendad ==
<references />

== Irdkosketused ==
* [http://кингисепп-мо.рф/ Lidnankundan tobmuden aluzkundoiden oficialine sait (''кингисепп-мо.рф'').] {{ref-ru}}
{{Commons|Category:Kingisepp}}

{{Leningradan agjan lidnad}}

[[Kategorii:Kingisepp| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Kingiseppan rajon|*]]
