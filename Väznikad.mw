{{Eländpunkt
 | Nimi = Väznikad<br />Вязники
 | Lidnanznam = Coat of Arms of Vyazniki (Vladimir oblast) (1781).png
 | Flag = 
 | Lidnanznam text = Väznikan lidnanznam
 | Flag text = 
 | Valdkund = Venäma
 | Eläjiden lugu = 36,635
 | Voz' = 2017
 | Pind = 37
 | Fail = Vyazniki. Sobornaya Square.jpg
 | Pämez' = 
 | Telefonkod = +7-49233-xx-xxx
 | Avtokod = 33
 | Aigvö = [[UTC]]+3 ([[MSK]]+0)
}}
'''Väznikad''' ({{lang-ru|Вязники}}) om [[Venäma]]n lidn [[Vladimiran agj]]an pohjoižpäivnouzmas. Se om [[Väznikan rajon]]an da lidnankundan administrativine keskuz.

== Istorii ==
Eländpunktan aluz om pandud vl 1608 külähä läz amuišt [[Jaropolč-Zalesskii]]-lidnad. Külä sai lidnan statusad vl 1778. Vspäi 2005 enzne lidnanvuitte Novoväznikad-žilo mülüb lidnha sen laptaks.

== Geografijan andmused ==
Lidn sijadase läz [[Kläz'm]]-jogen oiktad randad ([[Volg]]an oigedpol'ne bassein), 130 m keskmäižel korktusel valdmeren pindan päl. Matkad [[Vladimir (lidn)|Vladimirhasai]] om 93 km päivlaskmha avtotedme. Lähembaine järed lidn om [[Kovrov]] lodeheze, matkad om 45 km orhal vai 60 km avtotedme. Ühtennimine raudtestancii seižub [[Vladimir (lidn)|Vladimir]] — [[Alauz'lidn]] raudtel.

62 eländpunktad mülüdas lidnankundha (municipaline ühtnik) Väznikan ližaks: 4 žilod, 57 küläd da 1 tarh. Lidnankundan pind om 801,86 km².

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 41 248 ristitud, lidnankundan — 46 959 ristitud. Vl 2017 41 655 eläjad om lidnankundas. Nell' [[ortodoksine hristanuskond|ortodoksižen hristanuskondan]] pühäpertid da Blagoveščenjan naižjumalankodi oma lidnas, vozil 1641—1916 nece jumalankodi oli mehiden täht.

Ižandusen päsarakod oma avtoiden da traktoriden fariden, pidatezarmaturan i toižiden paloiden tehmine, [[pölvazkangaz|pölvazkanghiden]] i [[brezent]]an pästand, sömtegimišt, mugažo koume omblendfabrikad da plastikprofil'ne tegim oma olmas. Tehniž-ekonomine kolledž om specialižen keskopendusen aluzkundaks.

== Irdkosketused ==
* [http://www.gorod-vyazniki.ru/ Väznikad-lidnan sijaližen tobmuden aluzkundoiden oficialine sait (''gorod-vyazniki.ru'').] {{ref-ru}}
{{Commons|Category:Vyazniki}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Väznikan rajon|*]]
