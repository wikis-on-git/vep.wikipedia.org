{{Eländpunkt
 | Nimi = Väznikad<br />Вязники
 | Lidnanznam = Coat of Arms of Vyazniki (Vladimir oblast) (1781).png
 | Flag = 
 | Lidnanznam text = Väznikan lidnanznam
 | Flag text = 
 | Valdkund = Venäma
 | Eläjiden lugu = 33,769
 | Voz' = 2021
 | Pind = 37
 | Fail = Vyazniki asv2019-05 img02 SovStreet.jpg
 | Pämez' = Sergei Pobotkin<br/>(sügüz'ku 2021—,<br/>''velgusentäutai'')
 | Telefonkod = +7-49233-xx-xxx
 | Avtokod = 33
 | Aigvö = [[UTC]]+3 ([[MSK]]+0)
}}
'''Väznikad''' ({{lang-ru|Вя́зники}}) om [[Venäma]]n lidn [[Vladimiran agj]]an pohjoižpäivnouzmas. Se om [[Väznikan rajon]]an da lidnankundan administrativine keskuz.

== Istorii ==
Eländpunktan aluz om pandud vl 1608 külähä läz amuišt [[Jaropolč-Zalesskii]]-lidnad. Külä sai lidnan statusad vl 1778. Vspäi 2005 enzne lidnanvuitte Novoväznikad-žilo mülüb lidnha sen laptaks. Nimituz libub [[jalaim'|jalaimiden]] ({{lang-ru|вяз}}) mecaspäi.

Väznikad šingotasoiš avtoiden da traktoriden fariden, pidatezarmaturan i toižiden paloiden tehmižel, [[pölvazkangaz|pölvazkanghiden]] i [[brezent]]an pästandal, sömtegimištol (leibtegesed, maidprodukcii, mineralvezi, konservad, «Maggi»-keitozkubuded), mugažo koume omblendfabrikad da plastikprofil'ne tegim oma olmas lidnas.

== Geografijan andmused ==
Lidn sijadase rajonan keskuzpalan pohjoižpäivnouzmas, läz [[Kläz'm]]-jogen oiktad randad ([[Volg]]an oigedpol'ne bassein), 130 m ü.m.t. keskmäižel korktusel. Matkad [[Vladimir (lidn)|Vladimirhasai]] om 93 km päivlaskmha avtotedme. Lähembaine järed lidn om [[Kovrov]] lodeheze, matkad om 45 km orhal vai 60 km avtotedme. Ühtennimine raudtestancii seižub «[[Vladimir (lidn)|Vladimir]] — [[Alauz'lidn]]»-raudtekeskustal.

Kaik 62 eländpunktad mülüdas lidnankundha (municipaline ühtnik) Väznikan ližaks: nell' žilod, 57 küläd da üks' tarh. Lidnankundan pind om 801,86 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 41 248 ristitud, lidnankundan — 46 959 ristitud. Kaikiš suremb lidnan ristitišt oli vozil 1979−1992, 45..46 tuhad eläjid. Vl 2017 kaik 36 635 ristitud elihe lidnas i 41 655 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] kümne pühäpertid<ref>[http://sobory.ru/geo/locat/549 Väznikan pühäpertid ''sobory.ru''-saital.] {{ref-ru}}</ref> oma olmas lidnas, niiden kesken Blagoveščenjan naižjumalankodi (oli mehiden täht vll 1641−1916) i Jumalanmaman Tulendan Pühäpertihe mez'jumalankodi: kaks' päjumalanpertid, kuz' jumalanpertid i kaks' časounäd.

Tehniž-ekonomine kolledž<ref>[http://t130631.spo.obrazovanie33.ru/ Väznikan tehniž-ekonomižen kolledžan sait (''t130631.spo.obrazovanie33.ru'').] {{ref-ru}}</ref> om specialižen keskopendusen aluzkundaks.

Lidnan edeline pämez' om Galina Starodubova (2016 — sügüz'ku 2021).

== Galerei ==
<gallery mode="packed" heights="125px">
Vyazniki asv2019-05 img03 Fire Depot.jpg|Lämoipalonvastaine palakund Päjumalanpertin torgul (2019)
Vyazniki asv2019-05 img07 Annunciation Convent.jpg|Blagoveščenjan päjumalanpert' ühtennimižes naižjumalankodiš, vn 2019 nägu
Vyazniki asv2019-05 img04 SovStreet.jpg|Istorižed torguindrived vl 2019
Вид на город Вязники с реки Клязьмы.jpg|Lidnan nägu Kläz'm-jogelpäi (2012)
Vyazniki asv2019-05 img01 Railway station.jpg|Väznikad-päraudtestancii vl 2019
</gallery>

== Homaičendad ==
<references />

== Irdkosketused ==
* [http://adm-vyaz.ru/ Lidnan i Väznikan rajonan tobmuden sait (''adm-vyaz.ru'').] {{ref-ru}}
{{Commons|Category:Vyazniki}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Väznikan rajon|*]]
