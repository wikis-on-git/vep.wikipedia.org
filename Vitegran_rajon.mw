{{Rajon
| Nimi          = Vitegran rajon<br />Вытегорский район
| Znam          = Coat of Arms of Vytegorsky rayon (Vologda oblast).png
| Flag          = Flag of Vytegorsky rayon (Vologda oblast).png
| Znam text     = 
| Flag text     = 
| Valdkund      = Venäma
| Pälidn        = Vitegr
| Eläjiden lugu = 25,302
| Year          = 2015
| Pind          = 13,100
| Map           = Vologda-Oblast-Vytegra.png
| Map width     = 
}}
'''Vitegran rajon''' ([[venäkel'|ven.]]: ''Вытегорский район'') om [[rajon]] [[Vologdan agj]]as.

Administrativine keskuz om [[Vitegr]]anlidn.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Pöudon ümbrik]]os. 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Rajon om olmas nügüdläižiš röunoiš vspäi 1959.

== Geografijan andmused ==
Vitegran rajon om Vologdan agjan lodehline taho. Se om kaikiš suremb agjan rajon pindan mödhe (13 100 km²). [[Mec]] otab seičeme ühesandest rajonan territorijad, se om kavag'mec tobjimalaz.

Röunatab 8 Venäman rajonanke:
* päivnouzmas [[Arhangel'skan agj]]an [[Kargopolin rajon]]anke;
* suvipäivnouzmas [[Vologdan agj]]an [[Kirillovan rajon]]anke;
* suves [[Vologdan agj]]an [[Vaškiden rajon|Vaškiden]], [[Belozerskan rajon|Belozerskan]] da [[Babajevon rajon|Babajevon]] rajonidenke;
* päivlaskmas [[Leningradan agj]]an [[Kos'kenaluižen rajon]]anke;
* lodehes [[Karjalan Tazovaldkund]]an [[Änižröunan rajon]]anke;
* pohjoižes [[Karjalan Tazovaldkund]]an [[Pudožan rajon]]anke.

[[Volgan-Baltijanmeren vezite]] läbitab territorijan keskusen. [[Atlek]]-čokkoim sijadase rajonan pohjoižpäivnouzmas, se om ühthine jogiden koumen basseinan täht: [[Atlantine valdmeri|Atlantižen valdmeren]], [[Jävaldmeri|Jävaldmeren]] da [[Kaspijan meri|Kaspijan meren]]. Znamasine jogi om [[Andom]]. Kaikiš suremb vezišt om [[Änine]], se mülüb rajonha vaiše paloin.

Londuseližed varad oma [[mouckivi]], mineraližed [[muju]]d, [[mec]], [[kala]], [[vezi|reskvezi]].

Vs 2013 semendkun 30. päiväspäi rajonan territorii alajagase 10 küläkundha da 1 lidnkundha ([[Vitegr]]-lidn).

== Tobmuz ==
Vs 2013 sügüz'kun 17. päiväspäi [[Pavlikov Aleksandr|Aleksandr Pavlikov]] radab rajonan da sen administracijan pämehen (7 ohjandust).

Käskusenandai tombuz om Ezitajiden Suim (15 ezitajad), [[Zimin Aleksandr|Aleksandr Zimin]] radab sen ezimehen vs 2013 redukun 4. päiväspäi.

Kaik valičendad oleldas kerdan vides vodes.

== Eläjad ==
Vn 2010 Venäman rahvahanlugemižen mödhe eläjiden lugu oli 29 058 ristitud.

Kaik om 208 eländpunktad rajonas, sidä kesken 1 lidn, 18 žilod da 189 küläd.

Toižed sured eländpunktad oma [[Depo (Vologdan agj)|Depo]]-žilo (2,8 tuh. rist. vl 2002), [[Annan Sild]]-külä (1,9 tuh. rist. vl 2010), [[Šušt]] (1,2 tuh. rist. vl 2002) da [[Devätinad]]-külä (1,1 tuh. rist. vl 2010).

== Ižanduz ==
Rajonan ižandusen päsarakod oma mecan ümbriradmine, vezitransport da turizm, tarbhaižiden kaivatusiden samine, elektrusen tehmine, sömtegimišt.

== Homaičendad ==
<references />

== Irdkosketused ==
* [http://www.vytegra.munrus.ru/ Vitegran rajonan administracijan oficialine sait.] {{ref-ru}}
* [http://vologda-oblast.ru/municipalitety/vytegorskiy_rayon/ Tedod Vologdan agjan oficialižes saitaspäi.] {{ref-ru}} {{ref-en}}

{{Vepsän küläd Vologdan agjan Vitegran rajonas}}
{{Rajonad Vologdan agjas}}

[[Kategorii:Vitegran rajon| ]]
