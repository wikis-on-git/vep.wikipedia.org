{{Eländpunkt
 | Nimi = Pokhar<br />पोखरा<br /><small>''(Pokhara)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Nepal
 | Eläjiden lugu = 523,000
 | Voz' = 2020
 | Pind = 455.2
 | Fail = Pokhara from peace stupa.jpg
 | Pämez' = 
 | Telefonkod = +977-(0)61
 | Aigvö = [[UTC]]+5:45
}}
'''Pokhar''' ({{lang-ne|पोखरा}} [ˈpokʰʌɾa]) ''Pokhara'') om [[Nepal]]an koumanz' surtte lidn. Se om [[Gandakin agj]]an administrativine keskuz.

== Istorii ==
Ezmäižen eländpunktan aluz om pandud alangištho 14. voz'sadan keskes.

Nepalan rahvahad elädas lidnas. Pagenijad Tibetan rajonaspäi tuliba Pokharan alangištho vspäi 1959. [[Hippi]]-kul'turan polenpidajad avaitihe lidnad 1960-nzil vozil, hö panihe äiluguižid eländpunktoid alangištos. Vl 1962 lidnan municipalitet om sätud. Valdkundaline politik sirdi hippid valdkundaspäi, no religiozine i mägiturizm šingotaškanzi.

Pokharan ižandusen päsarakod oma turizm i holitišiden sfer. Koume gidroelektrostancijad ratas lidnanno.

== Geografijan andmused ==
Lidn sijadase valdkundan keskuzpalas, alangišton lodehližes čogas, 822 m ü.m.t. keskmäižel korktusel, reskveden Phev-järven randal ({{lang-ne|फेवा ताल}} ''Pheva Tal'' 4,4 km², kahtenz' surtte Nepalas). [[Gimalajad|Gimalajiden]] koume kahesatuhašt mägenpäd oma 30..60 kilometras lidnaspäi, sen tagut vihmub lujas paksus. Matkad [[Katmandu]]-pälidnhasai om 198 km päivnouzmha.

Klimat om [[subropine vö|subtropine]] mussonine. Voden keskmäine lämuz om +21,1 C°. Ekstremumad oma +0,5 i +38,5 C°. Paneb sadegid 3901 mm vodes, vihmsezon oleskeleb semendkus-sügüz'kus (359..940 mm kus).

== Eläjad ==
Vn 2011 Nepalan rahvahanlugemižen mödhe lidnan municipalitetan eläjiden lugu oli 414 141 ristitud, agjan kudendez.

Civiline Pokhar-lendimport (''PKR / VNPK'', 700 tuh. passažiroid vl 2019) radab lidnan keskuzpalas. Tehtas reisid Nepaladme penil lendimil. Uz' rahvahidenkeskeine lendimport om saudud i vl 2022 radaškandeb koumes kilometras päivnouzmha olijaspäi, lindäs otta surembid lendimid i leta Indijan lendimportoihe. Pokharan lendimport om Katmandu-pälidnan reisiden varalendimport.

== Irdkosketused ==
* [http://pokharamun.gov.np/ Lidnan oficialine sait (''pokharamun.gov.np'').] {{ref-ne}}
{{Commons|Category:Pokhara}}

[[Kategorii:Nepalan lidnad]]
[[Kategorii:Eländpunktad kirjamišton mödhe]]
[[Kategorii:Gandakin agj|*]]
