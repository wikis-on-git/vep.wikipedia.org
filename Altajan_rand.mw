{{Venälaižen Federacijan subjekt
|Nimi           = Altajan rand
|Venälaine nimi = Алтайский край
|Flag           = [[Fail:Flag of Altai Krai.svg|150px|Altajan randan flag]]
|FSCoA          = [[Fail:Coat of Arms of Altai Krai.svg|100px|Altajan randan znam]]
|FlagLnk        = Altajan randan flag
|CoALnk         = Altajan randan znam
|FSMap          = [[Fail:Map of Russia - Altai Krai.svg|300px]]
|FSCtrWhat      = Pälidn
|FSCtrNm        = [[Barnaul]]
|AreaRnk        = 22
|TotArea        = 167996
|WaterPrcnt     = 1.6
|PopRnk         = 22
|Eläjiden lugu  = 2,384,812
|PopCtDate      = 2015
|PopDens        = 14.2
|GDP            = 
|GDPCtDate      =
|GDP(PPP)       = 
|FedDistrNm     = Sibirin
|EcRegNm        = Päivlaskmaižen Sibirin
|CadNo          = 22
|OfLangs        = [[venäkel']]
|HeadTtl        = Gubernator
|HeadNm         = [[Karlin Aleksandr|Aleksandr Karlin]]
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Loor Ivan|Ivan Loor]]
|FSAnthem       = 
|Domain         = 
|MSK            = [[UTC]]+6 ([[MSK]]+3)
}}
'''Altajan rand''' ([[venäkel'|ven.]]: ''Алтайский край'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Sibirin federaline ümbrik|Sibirin federaližhe ümbrikho]].

Randan administrativine keskuz da surembaine lidn om [[Barnaul]].

== Keled ==
Valdkundkel' om üks'jäine — [[venäkel']].

== Istorii ==
Altajan rand om olmas vl 1937 sügüz'kun 28. päivälpäi.

Altajan randan Päkäskuz<ref>[http://constitution.garant.ru/region/ustav_altai/ Altajan randan Päkäskusen tekst (constitution.garant.ru).] {{ref-ru}}</ref> om vahvištadud vl 1995 kezakun 5. päiväl Käskusenandajan Suiman ezitajil.

== Geografijan andmused ==
[[Fail:Relief Map of Altai Krai.jpg|thumb|left|250px|Altajan randan reljefan kart.]]
Altajan rand sijadase [[Päivlaskmaine Sibir'|Päivlaskmaižen Sibirin]] suvipäivnouzmpoles.

Randal oma röunad [[Kemerovon agj]]anke päivnouzmas, [[Altajan Tazovaldkund]]anke suvipäivnouzmas, [[Kazahstan]]anke (843 km) suves (sen [[Päivnouzmaižen Kazahstanan agj]]anke) da päivlaskmas (sen [[Pavlodaran agj]]anke), [[Novosibirskan agj]]anke pohjoižes. Altajan rand om mererandatoi.

Pind om 167 996 km². [[Mec]]ad ottas territorijan nelländest. Surembaižed joged oma [[Ob' (jogi)|Ob']] sen ližajogidenke ([[Čumiš]], [[Alei (jogi)|Alei]], [[Čariš]]), mugažo [[Katun']] da [[Bij]]. Surembaine järv om solakaz [[Kulundanjärv]] (728 km²) päivlaskmas.

Reljef om kukhikaz sijil da alangoikaz sijil, om [[Altajan mäged|Altajan]] ezimägišt suvipalas. Korktembaine čokkoim om [[Šanginan Majak]]-mägenpä (2490 m) randan suves [[Altajan Tazovaldkund]]anke röunal.

Klimat om [[ven vö|ven]], terav kontinentaline sijidme. Kezal pohjoižtulleid oma paksud. Heinkun keskmäine lämuz om +20°C. Vilukun keskmäine lämuz om -15°C. Paneb sadegid 230 mm vodes päivlaskmas da 600-700 mm suvipäivnouzmas.

Londuseližed varad oma [[bur hil']], [[raud|raudkivend]], [[nikel']], [[kobal't (himine element)|kobal't]], [[magnii]], [[kuld]], [[äimetalližed kivendod]] ([[vas'k]], [[cink]], [[hobed]]), [[sauvondmaterialad]] ([[mouckivi]], [[mramor]], [[granit]], [[sauvondgips]], [[savi]], [[lete]]), [[pol'kalližarvoižed kived]], [[natrijan sul'fat]], [[sod (substancii)|sod]], [[keitandsol]], [[gidroenergii]].

== Tobmuz ==
[[Fail:Barnaul-SovietSquare.jpg|thumb|right|250px|Altajan randan Administracijan ištundsija [[Barnaul]]as.]]
Randan pämez' nimitase gubernatoraks. [[Karlin Aleksandr|Aleksandr Karlin]] radab gubernatoran vs 2005 elokun 25. päiväspäi, edel 2007 vot (29. kül'mku) sen radnikusen nimi oli Administracijan pämez'. Kaik rahvaz änestab händast videks vodeks. Gubernator om mugažo randan Administracijan pämez', märičeb sen strukturad, paneb radnikusile ičeze varamehid sättutaden parlamentanke.

Kamčatkan randan parlament om Käskusenandai Suim. Kaik rahvaz valičeb sen 68 ezitajad videks vodeks. [[Loor Ivan|Ivan Loor]] radab Suiman ezimeheks vs 2008 keväz'kun 20 päiväspäi kahtenden strokun.

Radonoigendai tombuz om Altajan randan Administracii sihesai, kudai randan Ohjastuz formiruiškatas. Randan ohjandused da departamentad alištudas Administracijale.

Vl 2014 sügüz'kun 14. päiväl [[Karlin Aleksandr|nügüdläšt gubernatorad]] valitihe möst, hän sai vägestust ezmäižel tural (72,97%) da radab koumanden strokun. Järgvaličendad Käskusenandajha Suimha oliba vl 2011 tal'vkun 4. päiväl.

== Eläjad ==
Vl 2010 eläjiden lugu om 2 419 755 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 lidnalaižiden eläjiden pala om 56%.

Kaikes randas om [[Altajan randan lidnad|kaks'toštkümne lidnad]]. Toižed sured lidnad (enamba 100 tuh. ristitud vl 2015, surembaspäi penemha): [[Biisk]], [[Rubcovsk]].

Rahvahad (enamba 0,5% vl 2010): [[venälaižed]] (92,3%), [[saksalaižed]] (2,1%), [[ukrainalaižed]] (1,3%); toižed — 2,6%, rahvahuden ozutandata — 1,7%.

Erased toižed igähižed rahvahad: [[altajalaižed]] — 0,07% (1763 rist.), [[kumandinalaižed]] — 0,06% (1401 rist.).

== Homaičendad ==
<references />

== Irdkosketused ==
* [http://www.altairegion22.ru/ Altajan randan tobmuden aluskundoiden oficialine sait.] {{ref-ru}} {{ref-en}} {{ref-de}}
* [http://www.altairegion22.ru/gov/administration/glava/ Altajan randan gubernatoran oficialižed lehtpoled tobmuden aluskundoiden saital.] {{ref-ru}} {{ref-en}} {{ref-de}}
* [http://www.akzs.ru/ Altajan randan Käskusenandajan Suiman oficialine sait.] {{ref-ru}}
* [http://www.altairegion22.ru/gov/administration/ Altajan randan Administracijan oficialižed lehtpoled tobmuden aluskundoiden saital.] {{ref-ru}} {{ref-en}} {{ref-de}}

{{Altajan randan lidnad}}
{{Venälaižen Federacijan subjektad}}

[[Kategorii:Altajan rand| ]]
