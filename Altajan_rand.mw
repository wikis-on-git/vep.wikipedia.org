{{Venälaižen Federacijan subjekt
|Nimi           = Altajan rand
|Venälaine nimi = Алтайский край
|Flag           = [[Fail:Flag of Altai Krai.svg|150px|Altajan randan flag]]
|FSCoA          = [[Fail:Coat of Arms of Altai Krai.svg|100px|Altajan randan znam]]
|FlagLnk        = Altajan randan flag
|CoALnk         = Altajan randan znam
|FSMap          = [[Fail:Map of Russia - Altai Krai.svg|300px]]
|FSCtrWhat      = Pälidn
|FSCtrNm        = [[Barnaul]]
|AreaRnk        = 22
|TotArea        = 167996
|WaterPrcnt     = 2.63
|PopRnk         = 22
|Eläjiden lugu  = 2,350,080
|PopCtDate      = 2018
|PopDens        = 13.99
|GDPRnk         = 35
|GDP            = 498,8
|GDPCtDate      = 2016
|GDP(PPP)       = 210,4
|FedDistrNm     = Sibirin
|EcRegNm        = Päivlaskmaižen Sibirin
|CadNo          = 22
|OfLangs        = [[venäkel']]
|HeadTtl        = Gubernator
|HeadNm         = [[Karlin Aleksandr|Aleksandr Karlin]]
|ViceTtl        = Administracijan pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Romanenko Aleksandr|Aleksandr Romanenko]]
|FSAnthem       = 
|Domain         = 
|MSK            = [[UTC]]+7 ([[MSK]]+4)
}}
'''Altajan rand''' ({{lang-ru|Алтайский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Sibirin federaline ümbrik|Sibirin federaližhe ümbrikho]].

Randan administrativine keskuz da kaikiš suremb lidn om [[Barnaul]].

== Keled ==
Valdkundkel' om üks'jäine — [[venäkel']].

== Istorii ==
Altajan rand om olmas vs 1937 sügüz'kun 28. päiväspäi.

Altajan randan Päkäskuz<ref>[http://constitution.garant.ru/region/ustav_altai/ Altajan randan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1995 5. päiväl kezakud Käskusenandajan Suiman ezitajil.

== Geografijan andmused ==
[[Fail:Relief Map of Altai Krai.jpg|thumb|left|250px|Altajan randan reljefan kart.]]
Altajan rand sijadase [[Päivlaskmaine Sibir'|Päivlaskmaižen Sibirin]] suvipäivnouzmpoles.

Randal om röunoid [[Kemerovon agj]]anke päivnouzmas, [[Altajan Tazovaldkund]]anke suvipäivnouzmas, [[Kazahstan]]anke (843 km) suves (sen [[Päivnouzmaižen Kazahstanan agj]]anke) da päivlaskmas (sen [[Pavlodaran agj]]anke), [[Novosibirskan agj]]anke pohjoižes. Altajan rand om mererandatoi.

Pind om 167 996 km². [[Mec]]ad ottas territorijan nelländest. Znamasižed joged oma [[Ob' (jogi)|Ob']] sen ližajogidenke ([[Čumiš]], [[Alei (jogi)|Alei]], [[Čariš]]), mugažo [[Katun']] da [[Bii]]. Kaikiš suremb järv om solakaz [[Kulundanjärv]] (728 km²) päivlaskmas.

Reljef om kukhikaz sijil da alangoikaz sijil, om [[Altajan mäged|Altajan]] ezimägišt suvipalas. Kaikiš korktemb čokkoim om [[Šanginan Majak]]-mägenpä (2490 m) randan suves [[Altajan Tazovaldkund]]anke röunal.

Klimat om [[ven vö|ven]], terav kontinentaline sijidme. Kezal pohjoižtulleid oma paksud. Heinkun keskmäine lämuz om +20 C°. Vilukun keskmäine lämuz om −15 C°. Paneb sadegid 230 mm vodes päivlaskmas da 600..700 mm suvipäivnouzmas.

Londuseližed varad oma [[bur hil']], [[raud|raudkivend]], [[nikel']], [[kobal't (himine element)|kobal't]], [[magnii]], [[kuld]], [[äimetalližed kivendod]] ([[vas'k]], [[cink]], [[hobed]]), [[sauvondmaterialad]] ([[mouckivi]], [[mramor]], [[granit]], [[sauvondgips]], [[savi|saved]], [[lete|letked]]), [[pol'kalližarvoižed kived]], [[natrijan sul'fat]], [[sod (substancii)|sod]], [[keitandsol]], [[gidroenergii]].

== Tobmuz ==
[[Fail:Barnaul-SovietSquare.jpg|thumb|right|250px|Altajan randan Administracijan ištundsija [[Barnaul]]as.]]
Randan pämez' nimitase gubernatoraks. [[Karlin Aleksandr|Aleksandr Karlin]] radab gubernatoran vs 2005 elokun 25. päiväspäi, edel 2007 vot (29. kül'mku) sen radnikusen nimi oli Administracijan pämez'. Kaik rahvaz änestab händast videks vodeks. Gubernator om mugažo randan Administracijan pämez', märičeb sen strukturad, paneb radnikusile ičeze varamehid sättutaden parlamentanke.

Altajan randan parlament om Käskusenandai Suim. Kaik rahvaz valičeb sen 68 ezitajad videks vodeks. [[Romanenko Aleksandr|Aleksandr Romanenko]] radab Suiman ezimeheks vs 2016 redukun 6. päiväspäi.

Radonoigendai tobmuz om Altajan randan Administracii sihesai, kudai randan Ohjastuz formiruiškatas. Randan ohjandused da departamentad alištudas Administracijale.

Vn 2014 14. päiväl sügüz'kud valitihe [[Karlin Aleksandr|nügüdläšt gubernatorad]] möst, hän sai vägestust ezmäižes turas (72,97%) da radab koumanden strokun jäl'geten. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (7. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 2 419 755 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Lidnalaižiden pala om viž ühesandest. Vl 2017 kaik oli 23 eländpunktad enamba mi 10 tuh. eläjidenke.

Kaik om [[Altajan randan lidnad|kaks'toštkümne lidnad]] randas. Toižed järedad lidnad (enamba 100 tuh. ristituid vl 2015, surembaspäi penemha): [[Bijsk]] i [[Rubcovsk]].

Rahvahad (enamba 0,5% vl 2010): [[venälaižed]] — 92,3%, [[saksalaižed]] — 2,1%, [[ukrainalaižed]] — 1,3%, toižed rahvahad — 2,6%, rahvahuden ozutandata — 1,7%.

Erased toižed igähižed rahvahad: [[altajalaižed]] — 0,07% (1763 rist.), [[kumandinalaižed]] — 0,06% (1401 rist.).

== Homaičendad ==
<references />

== Irdkosketused ==
* [http://www.altairegion22.ru/ Altajan randan tobmuden aluzkundoiden oficialine sait (''altairegion22.ru'').] {{ref-ru}} {{ref-en}} {{ref-de}}
* [http://www.altairegion22.ru/gov/administration/glava/ Altajan randan gubernatoran oficialižed lehtpoled tobmuden aluzkundoiden saital (''altairegion22.ru'').] {{ref-ru}} {{ref-en}} {{ref-de}}
* [http://www.akzs.ru/ Altajan randan Käskusenandajan Suiman oficialine sait (''akzs.ru'').] {{ref-ru}}
* [http://www.altairegion22.ru/gov/administration/ Altajan randan Administracijan oficialižed lehtpoled tobmuden aluzkundoiden saital (''altairegion22.ru'').] {{ref-ru}} {{ref-en}} {{ref-de}}

{{Altajan randan lidnad}}
{{Venälaižen Federacijan subjektad}}

[[Kategorii:Altajan rand| ]]
