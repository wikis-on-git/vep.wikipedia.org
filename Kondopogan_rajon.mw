{{Rajon
| Nimi          = Kondopogan rajon<br />Кондопожский район <small>(ven.)</small><br />Kontupohjan piiri <small>(suom.)</small>
| Znam          = Coat of Arms of Kondopoga (Karelia).JPG
| Flag          = 
| Znam text     = Kondopogan rajonan znam
| Flag text     =
| Valdkund      = Venäma
| Pälidn        = Kondopog
| Eläjiden lugu = 37,958
| Year          = 2016
| Pind          = 5,951.48<ref>[http://amsu.kondopoga.ru/24663/24653/ Общие сведения о районе (Ühthižed andmused rajonas). — Kondopogan municipaline rajon (amsu.kondopoga.ru).] {{ref-ru}}</ref>
| Map           = Location Of Kondopozhsky District (Karelia).svg
| Map width     = 
}}
'''Kondopogan rajon''' ([[venäkel'|venäkelel]]: ''Кондопожский район'', [[suomen kel'|suom]].: ''Kontupohjan piiri'') om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Kondopog]]-lidn (mülüb rajonha vspäi 2005). Siš eläb rajonan ristitišton nell' videndest.

== Istorii ==
Rajon om sädud vl 1927, elokun 29. päivän [[VCIK]]:an käskön mödhe. Kondopog-külä tegihe sen keskuseks.

Vspäi 1941 (reduku) vhesai 1944 (kezaku) Suomenman sodaväged oliba rajonas.

Sodan jäl'ghe rajonan ižandust udessündutihe. Sid' se eli läbi lujas diversifikacijas.

== Geografijan andmused ==
Kondopogan rajon om Karjalan Tazovaldkundan suvine taho. Pind — 5 951,48 nellikkilometrad (11nz' sija tazovaldkundas 18späi), saum vezid om videndez-nelländez. Mec (pedai, kuz') kazvab territorijan enambuses (enamba 70%).

Om röunoid [[Karjalan Tazovaldkund]]an 4 rajonanke:
* pohjoižes da päivnouzmas [[Medvežjegorskan rajon]]anke;
* suves [[Änižröunan rajon]]anke da [[Präžan rahvahaline rajon|Präžan rahvahaliženke rajonanke]];
* päivlaskmas [[Sojärven rajon]]anke.

Joged mülüdas [[Atlantine valdmeri|Atlantižen valdmeren]] basseinha. [[Änine]] lainištab rajonan päivnouzmaižid randoid.

Klimat om [[ven vö|ven]] pehmed. Vilukun keskmäine lämuz om -10,9°C, heinkun kesklämuz om +16,4°C.

Londuseližed varad oma [[titan (himine element)|titankivend]], sauvondmaterialad ([[rugižkivi]], [[ozrikkivi]], [[diabaz]], [[šungit]], [[porfirit]], [[lete]]), [[dolomit]], [[mec]], [[kala]], [[vezi|reskvezi]], [[gidroenergii]].

Vspäi 2005 rajonan territorii alajagase 9 municipaližhe ühtnikha: 1 lidnankund da 8 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 9 719 ristitud (44 582 Kondopoganke), vl 2010 — 41 114 ristitud (8 127 Kondopogata).

Kaik om 78 eländpunktad rajonas (vl 2005), sidä kesken 1 lidn, 13 žilod, 4 žilod raudtestancijanno da 60 küläd.

Toižed sured eländpunktad oma [[Kendjärvi]]-külä (1,5 tuh. rist. vl 2013), [[Jänišpol']]-žilo (1,1 tuh. rist. vl 2013) da [[Hirvas]]-žilo (1,0 tuh. rist. vl 2013).

== Homaičendad ==
<references />

== Irdkosketused ==
* [http://amsu.kondopoga.ru/ Kondopogan rajonan oficialine sait.] {{ref-ru}}
* [http://www.gov.karelia.ru/Regions/kondopoga.html Kondopogan rajon Karjalan Tazovaldkundan oficialižel saital.] {{ref-ru}}

{{Rajonad Karjalan Tazovaldkundas}}

{{stub}}
[[Kategorii:Kondopogan rajon| ]]
