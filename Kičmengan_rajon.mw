{{Rajon
| Nimi          = Kičmengan rajon<br />Кичменгско-Городецкий район
| Znam          = Gerb-Kichmen-Gorodetsky-region.gif
| Flag          = Flag of Kichmengsko-Gorodetsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Kičmengan Lidnut
| Eläjiden lugu = 16,616
| Year          = 2015
| Pind          = 7,061
| Map           = Vologda-Oblast-Kich-Gorodok.png
| Map width     = 
}}
'''Kičmengan rajon''' ([[venäkel'|ven.]]: ''Кичменгско-Городецкий район'') om [[rajon]] [[Vologdan agj]]as.

Administrativine keskuz da kaikiš suremb eländpunkt om [[Kičmengan Lidnut]]-külä.

== Istorii ==
Rajonan aluz om pandud vl 1924 kezakun 10. päiväl [[Pohjoižen Dvinan gubernii|Pohjoižen Dvinan gubernijha]]. Vl 1928 Jenangan rajonad ližaduihe sihe. Vs 1929 heinkun 15. päiväspäi rajon mülüi [[Pohjoine rand|Pohjoižen randan]] [[Pohjoižen Dvinan ümbrik]]ho. Vl 1930 heinkun 30. päiväl heitihe ümbrikod, i vodhe 1936 tal'vkun 5. päivhäsai rajon mülüi Pohjoižhe randha kuti administrativine ühtnik. Vl 1931 Kičmengan rajonan pind oli 7700 nellikkilometrad, ristitišt — 73400 eläjad. Vozil 1936-1937 oli [[Pohjoine agj|Pohjoižen agjan]] palaks. Vs 1937 sügüz'kun 23. päiväspäi rajon mülüb Vologdan agjaha. Rajon om olmas nügüdläižiš röunoiš vspäi 2004.

== Geografijan andmused ==
Kičmengan rajon sijadase agjan suvipäivnouzmas. Pind — 7 061 nellikkilometrad. [[Mec]]ad ottas territorijan 86% (6061 km²), [[kuz'|kuššed]] mecad oma enambuses.

Om röunoid 7 Venäman rajonanke:
* päivnouzmas [[Kirovan agj]]an [[Podosinovecan rajon|Podosinovecan]] da [[Oparinon rajon|Oparinon]] rajonidenke;
* suvipäivnouzmas [[Kostroman agj]]an [[Vohman rajon]]anke;
* suves da suvipäivlaskmas [[Vologdan agj]]an [[Nikol'skan rajon]]anke;
* päivlaskmas [[Vologdan agj]]an [[Babuškinan rajon (Vologdan agj)|Babuškinan rajonanke]];
* lodehes [[Vologdan agj]]an [[Nüksenican rajon]]anke;
* pohjoižes [[Vologdan agj]]an [[Suren Ustügan rajon]]anke.

Reljef om tazo päivlaskmas, kukhikaz toižil sijil, pened sod oma päivlaskmas da pohjoižes. [[Pohjoižed Uvalad]]-ülüden pohjoine pala om rajonan territorijad suves. Znamasine jogi om [[Jug (jogi)|Jug]] sen huran [[Kičmen'g (jogi)|Kičmen'g]]- da oiktan [[Jontal (Jugan ližajogi)|Jontal]]-ližajogidenke, mülüdas [[Pohjoine Dvin|Pohjoižen Dvinan]] ([[Jävaldmeri|Jävaldmeren]]) basseinha. Om vähä penid järvid (1 km² penemba pindal). [[So]]d oma 15% territorijad.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[mec]], [[vezi|reskvezi]].

Vs 2013 sulakun 1. päiväspäi rajonan territorii alajagase 3 küläkundha (municipaližhe ühtnikha).

== Tobmuz ==
Vs 2015 tal'vkun 14. päiväspäi [[Djakova Lübov'|Lübov' Djakova]] radab rajonan pämeheks parlamentan valdatusiden strokun lophusai (2017. voz'). Hän-žo om rajonan parlamentan ezimez' vspäi 2013. Käskusenandai tombuz om rajonan parlament — Municipaline Suim (ven. ''Муниципальное собрание'') 20 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2013 sügüz'kun 8. päiväl.

Vs 2015 tal'vkun 14. päiväspäi [[Trufanova Galina|Galina Trufanova]] radab rajonan administracijan pämehen. Kaks' administracijan varapämest oma hänele abhu. Kuz' ohjandust, 7 palakundad da 1 komitet alištudas rajonan administracijale.

== Eläjad ==
Vn 2010 Venäman rahvahanlugemižen mödhe eläjiden lugu oli 18 485 ristitud.

Kaik om 357 eländpunktad rajonas, sidä kesken 11 žilod da 346 küläd. Toine sur' eländpunkt om [[Jugskii]]-žilo (1,1 tuh. rist. vl 2002).

== Ižanduz ==
Rajonan ižandusen päsarakod oma mecan varhapanend da ümbriradmine [[pilindmaterialad|pilindmaterialoihe]], sömtegimišt da maižanduz, turizm<ref>[http://www.invest35.ru/assets/files/docs/invest_pasporta/K-Gorogok.pdf Kičmengan rajonan investicine pasport (invest35.ru). — 22 lp. — Lpp. 8-11.] {{ref-ru}}</ref>.

== Homaičendad ==
<references />

== Irdkosketused ==
* [http://www.kichgorod.ru/ Kičmengan rajonan oficialine sait.] {{ref-ru}}
* [http://vologda-oblast.ru/municipalitety/kich_gorodetskiy_rayon/ Kičmengan rajon Vologdan agjan ohjastusen oficialižel portalal.] {{ref-ru}} {{ref-en}}

{{Rajonad Vologdan agjas}}

[[Kategorii:Kičmengan rajon| ]]
