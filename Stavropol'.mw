{{Eländpunkt
 | Nimi = Stavropol'<br />Ставрополь
 | Lidnanznam = Coat of Arms of Stavropol (1994).png
 | Flag = Stavropol flag.svg
 | Lidnanznam text = Stavropolin lidnanznam
 | Flag text = Stavropolin flag
 | Valdkund = Venäma
 | Eläjiden lugu = 450,680
 | Voz' = 2020-01-01
 | Pind = 171.7
 | Fail = Stavropol centre.JPG
 | Pämez' = ''sija om vakantine''<br />(semendku 2020)
 | Telefonkod = +7-8652-xxx-xxx
 | Avtokod = 26. 126
 | Aigvö = [[UTC]]+3 ([[MSK]]+0)
}}
{{Znamoičendad|Stavropol' (znamoičendad)}}
[[Fail:Районы Ставрополя.png|thumb|left|250px|'''Stavropolin administrativižed rajonad (vspäi 1977):'''<br> {{legend|orange|Tegimišton rajon}} {{legend|yellow|Oktäbrin rajon}} {{legend|fuchsia|Leninan rajon}}]]
'''Stavropol'''' ({{lang-ru|Ставрополь}}) om lidn da lidnümbrik [[Venäma]]n suvipäivlaskmas. Se om [[Stavropolin rand]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1777 kuti ''Stavropol' Kavkazal''. Vl 1785 se sai lidnan statusad. Vl 1897 raudte tuli lidnha Kavkazskai-stancijaspäi, ühtenzoiti lähiženke «[[Rostov Donal]] — [[Vladikavkaz]]»-jononke.

Vozil 1935−1943 lidnan nimi oli ''Vorošilovsk''. Vspäi 1964 udesnimitihe [[Tol'jatti|Stavropolid Volgaveres]], i oficialine nimi tegihe nügüdläižikš.

== Geografijan andmused ==
Lidn sijadase Stavropolin randan päivlaskmas, [[Kavkaz]]an ezimägištol, 230..660 m korktusil valdmeren pindan päl. Matkad [[Moskv]]hasai om 1230 km pohjoižhe orhal vai 1410 km avtotedme. Järed vezišt sijadase lidnümbrikon päivlaskmas — Sengileevskoje-vezivaradim (42 km²), [[Jegorlik]]-jogi täudub sidä, kudambad sen ližaks [[Kuban' (jogi)|Kuban']] täudub [[Nevinnomisskan kanal]]an kal't. Lidnümbrik om ümbärtud [[Špakan rajon]]an territorijal. Lähembaižed järedad lidnad oma pohjoine [[Mihailovsk (Stavropolin rand)|Mihailovsk]]-kaimdailidn, [[Nevinnomissk]] suvhe (46 km orhal) i [[Armavir (Venäma)|Armavir]] päivlaskmha (67 km orhal).

Toine lidnümbrikon eländpunkt om Grušovii-futor (196 eläjad vl 2017). Lidnan ümbrikon pind — 276,7 km², lidnan pind — 171,7 km². Stavropol' jagase koumeks administrativižeks rajonaks, ned ei olgoi municipaližikš ühtnikoikš.

== Eläjad ==
Vl 1939 lidnan ristitišt oli 85 251 eläjad, vl 1959 — 141 023 eläjad. Vn 2010 Venäman rahvahanlugemižen mödhe lidnan eläjiden lugu oli 398 539 ristitud. Kaikiš suremb ristitišt om nügüd'. Läz 600 tuhad elädas ezilidnoidenke. [[Ortodoksine hristanuskond|Ortodoksižen hristanuskondan]] ph. Johannan Mariinskii-naižjumalankodi (vspäi 1852), koume päjumalanpertid<ref>[http://sobory.ru/geo/locat/559 Stavropolin pühäpertid ''sobory.ru''-saital.] {{ref-ru}}</ref>, kaks'kümne jumalanpertid, kaks' časounäd i hengeline seminarii oma olmas lidnas, mugažo [[Armenijan apostoline jumalankodikund|Armenijan apostoližen jumalankodikundan]] pühäpert', [[protestantizm]]an kundad, [[islam]]an pühäpert' (om saudud vll 1913−1915).

Rahvahad (2010): [[venälaižed]] — 88,1%, [[armenijalaižed]] — 4,5%, [[ukrainalaižed]] — 1,0%, toižed rahvahad — 6,4%.

Edeline lidnan pämez' oli Andrei Džatdoev (2016 — 30.04.2020, koli).

== Transport ==
Avtobusad, trolleibusad, maršruttaksid da taksid oma kundaližeks transportaks lidnas. Avtobusad ühtenzoittas Stavropolid randan lidnoidenke, sen ližaks voib sadas raudtel [[Kavkazan Mineraližed Veded]]-regionhasai randan suves.

Rahvahidenkeskeine soda- da civiline Stavropol'-lendimport (''STW / СТВ'', 392 tuh. passažiroid vl 2018) sijadase ani lidnan röunan taga pohjoižpäivnouzmas, [[Mihailovsk (Stavropolin rand)|Mihailovsk]]-kaimdailidnas, tehtas reisid [[Moskv]]ha i [[Stambul]]ha.

== Lidnan nägud ==
<gallery mode="packed" heights="125px">
Здание администрации и памятник Ленину (Ставрополь).jpg|Ohjastusen pert'
|päjumalanpert'
Ставропольский государственный медицинский университет.jpg|Stavropolin valdkundaline medicinine universitet
Dynamo-Stavropol russian stadium.jpg|Pästadion Stavropoliš
Вокзал Ставрополь-Ростовский.jpg|Stavropol'-päraudtestancii
</gallery>

== Homaičendad ==
<references/>

== Irdkosketused ==
* [http://www.dumast.ru/ Lidnan Duman oficialine sait (''dumast.ru'').] {{ref-ru}}
* [http://www.ставрополь.рф/ Lidnan administracijan oficialine sait (''ставрополь.рф'').] {{ref-ru}}
{{Commons|Category:Stavropol}}

{{Stavropolin randan lidnad}}
{{Venälaižen Federacijan subjektoiden pälidnad}}

[[Kategorii:Stavropol'| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Stavropolin rand|*]]
[[Kategorii:Stavropolin randan lidnad]]
[[Kategorii:Stavropolin randan lidnümbrikod]]
