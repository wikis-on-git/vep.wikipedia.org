{{Eländpunkt
 | Nimi = Tambov<br />Тамбов
 | Lidnanznam = Coat of Arms of Tambov (2008).svg
 | Flag = Flag of Tambov (Tambov oblast).png
 | Lidnanznam text = Tambovan lidnanznam
 | Flag text = Tambovan flag
 | Valdkund = Venäma
 | Eläjiden lugu = 293,661
 | Voz' = 2018
 | Pind = 96.58
 | Fail = Тамбов,вид сверху.JPG
 | Pämez' = Dmitrii Samorodin<br />(keväz'ku 2019 —.<br />''velgusentäutai'')
 | Telefonkod = +7-4752-xxx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
[[Fail:Районы Тамбова.png|thumb|left|250px|'''Tambovan administrativižed rajonad:'''<br> {{legend|fuchsia|Leninan rajon}} {{legend|yellow|Oktäbrin rajon}} {{legend|orange|Nevondkundaline rajon}}]]
'''Tambov''' ({{lang-ru|Тамбов}}) om lidn da lidnümbrik [[Venäma]]n päivlaskmas. Se om [[Tambovan agj]]an administrativine keskuz da kaikiš suremb lidn, mugažo [[Tambovan rajon]]an tobmuden aluzkundoiden keskuseks.

== Istorii ==
Eländpunktan aluz om pandud vl 1636 kuti ''Tambov-kaičendlidnuz'' Venäman suviröunal. Se sai lidnan statusad vl 1719. Vspäi 1796 kändihe Tambovan gubernijan keskuzlidnaks, sur' jarmank oleskeli keskuzližel torgul.

Tambov šingotase mašinansauvomižen edheotandoil («Terrion»-traktorad i kombainad, elektroladimed, himižen sarakon täht), himižel tegimištol (ližadused i mujutimed sädamha tekstilid, bumagad, šinoid, benzinad, betonad; räzintehnižed tegesed, gazmaskad, respiratorad, kosmoslaivoiden elonvarmitusen sistemad), sauvondmaterialiden pästandal (raudbetontegesed, plastiktorved, mujud), erazvuiččel sömtegimištol, tekstilin tehmižel (kanghad specialižen soban täht) i omblendedheotandoil.

== Geografijan andmused ==
Lidn sijadase [[Cnanjogi (Mokšan liajogi)|Cnanjogen]] hural randal, 130 metrad valdmeren pindan päl keskmäižel korktusel. Matkad [[Moskv]]hasai om 420 km lodeheze orhal. Lähembaine järed lidn om [[Lipeck]] 130 km päivlaskmha avtotedme. [[Kotovsk]] om suvipäivnouzmaine kaimdailidn.

Klimat om [[ven vö|ven]] kontinentaline. Kaik 10 puištod om lidnan territorijal. Heinkun lämuz om +20 C°, vilukun i uhokun — −8 C°, voden keskmäine lämuz om +6,1 C°. Paneb sadegid 520 mm vodes.

Tambov jagase 3 administrativižhe ümbrikho. Kaik 18 territoriališt nevondkundad om lidnas. Se om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 280 161 ristitud. Kaikiš suremb ristitišt oli 318 tuhad eläjid vl 1997.

Edeline lidnan pämez' oli Sergei Čebotaröv (keväz'ku 2017 — keväz'ku 2019).

== Openduz ==
Kaik viž tehnikumad i kümne kolledžad oma professionaližen keskopendusen aluzkundoikš. Nell' tedoinstitutad ratas lidnas.

Üläopendusen aluzkundad:
* Tambovan valdkundaline universitet G. Deržavinan nimed
* Tambovan valdkundaline tehnine universitet
* Tambovan muzikaliž-pedagogine institut S. Rahmaninovan nimed
* Valdkundaližiden aluzkundoiden koume filialad

== Transport ==
Avtobusad, trolleibusad, maršruttaksid da taksid oma kundaližeks transportaks lidnas. Kaks' avtostancijad om olmas: «Tambov» i «Pohjoine». ''Tambov I''-päraudtestancii om saudud vl 1868. Avtote ümbärdab lidnad.

Tatanmaine civiline ''Tambov (Donskoje)''-lendimport (''TBW / ТМБ'', 31,3 tuh. passažiroid vl 2017) sijadase 10 km pohjoižpäivnouzmha lidnan keskusespäi Donskoje-žilos. Tehtas reisid [[Moskv]]ha i [[Piter]]ihe, om sezonreisid [[Soči]]he. Mugažo Tambov-sodaaviabaz om olmas 5 km päivlaskmha lidnan keskusespäi.

== Homaičendad ==
<references />

== Irdkosketused ==
* [http://mo-tambov.ru/ Lidnan tobmuden aluzkundoiden oficialine portal (''mo-tambov.ru'').] {{ref-ru}}
{{Commons|Tambov}}

{{Tambovan agjan lidnad}}
{{Venälaižen Federacijan subjektoiden pälidnad}}

[[Kategorii:Tambov| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad|*]]
[[Kategorii:Tambovan agj|*]]
[[Kategorii:Tambovan agjan lidnümbrikod]]
[[Kategorii:Tambovan rajon|*]]
