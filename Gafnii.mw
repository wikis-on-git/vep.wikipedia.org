{{10000}}{{A10000}}
[[Fail:Hf-crystal bar.jpg|thumb|left|200px|Gafnijan brusut]]
{{Himine element|72|Gafnii|Hf|178,49|Metall|2|8|18|32|10|2|0|}}
[[Fail:Hafnium spectrum visible.png|thumb|right|250px|Gafnijan spektran nägui pala]]
'''Gafnii''' (''Hf'' — ''hafnium'' latinan kelel) om 72nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om nelländes gruppas (vanhtunuden klassifikacijan mödhe — nelländen gruppan laptalagruppas), tabluden kudendes periodas.

== Ühthine ümbrikirjutand ==
Alamalaine Dirk Koster-fizikantedomez' i mad'jaralaine Djord' de Heveši-himik avaižiba gafnijan vl 1923 [[spektraline analiz|spektraližen analizan]] abul.

Element om harv londuses, läz 4 grammad mankoren tonnas. Sadas [[cirkonii|cirkonijanke]] ühtes.

== Fizižed ičendad ==
Gafnii om jüžmak löumassulatud hobedakaz [[metall]]. Vajehtab kristalližen seglusen formad huldutamižel 2016 K lämudehesai, geksagonaližes ninevaspäi se kändase kubižeks mülücentriruidud.

Atommass — 178,49. Ninevuz (normaližiš arvoimižiš) — 13,31 g/sm³. Suladandlämuz — 2506 K (2233 C°). Kehundlämuz — 4876 K (4603 C°).

Londuseline gafnii kogoneb ühtes vähänradioaktivižes i vides stabiližes [[izotop]]oišpäi: <sup>174</sup>Hf (0,16%, T<sub>½</sub>=2 × 10<sup>15</sup> vot), <sup>176</sup>Hf (5,26%), <sup>177</sup>Hf (18,6%), <sup>178</sup>Hf (27,28%), <sup>179</sup>Hf (13,62%), <sup>180</sup>Hf (35,08%). Tetas 30 ratud radioaktivišt izotopad 153..173, 175, 181..188 atommassanke, i 26 izomärad, niiden keskes kaikiš hätkemb om <sup>182</sup>Hf-izotop 8,9 mln vozid pol'čihodamižen pordonke.

== Kävutand ==
Ottas kävutamižhe atomreaktoran tüvikoikš, ühthesuladisiden vahvitajaks ližaduseks, röntgenzirkloiden tehmižes, hapandust — optikas (korgedlämuzline, öližen nägendan ladimed).

Mail'man samine om 70 tonnad vodes. Maksoi 500..1000 US$ kilogrammas vl 2014. Pälöudmižsijad sijadasoiš mererandpoles neniš valdkundoiš: [[Avstralii]], [[Suviafrikan Tazovaldkund]], [[AÜV]], [[Indii]], [[Venäma]].

== Irdkosketused ==
* [http://www.webelements.com/webelements/elements/text/Hf/key.html Gafnii ''webelements.com''-saital.] {{ref-en}}
* [http://n-t.ru/ri/ps/pb072.htm Kirjutuz gafnijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Hafnium}}

{{Periodine tablut}}

[[Kategorii:Himižed elementad kirjamišton mödhe]]
