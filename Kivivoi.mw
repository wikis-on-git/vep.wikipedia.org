[[Fail:Colour of crude oils.jpg|thumb|right|350px|Kivivoin mujud ([[Kavkaz]], [[Keskpäivnouzm]], [[Saudan Arabii]], [[Francii]]).]]
'''Kivivoi''' vai '''mavoi''' om londuseline voiškekaz palab [[nozoluz]] tundištadud hajunke. Se mülütab [[hil'vezinikad|hil'vezinikoiden]] segoitust päazjas. Nened hil'vezinikad oma erazvuiččen molekulmassanke. Hil'vezinikoiden ližaks, kivivoin erazvuiččed tipad mülütadas azot-, rik- da hapanikoikahid paloid.

Kivivoid lugetas [[kaivatuzpoltuz|kaivatuzpoltuseks]]. Voz'sadoil 20. da 21. nece om [[ristitkund]]an kaikiš znamasižembiš [[tarbhaižed kaivatused|kaivatusišpäi]].

== Etimologii ==
[[Anglijan kel'|Anglijaine]] ''petroleum''-sana om saudud kahtiš sanoišpäi: [[grekan kel'|grekižes]] πέτρα ''petra'' «[[kivi]]» da [[latinan kel'|latinižes]] ''oleum'' «[[voi]]» sanoišpäi. Toižikš voib olda, grekižes πετρέλαιο-sanaspäi («voi») täuzin.

Toižil kelil: ''kőolaj'' [[mad'jaran kel'|mad'jaraks]] — «kivine voi», ''vuoriöljy'' [[suomen kel'|suomeks]] — «mägivoi».

== Augotižlibund ==
Läz kaikid kivivoin löudmižsijid [[sadegmad|sadegmägikivisugud]] oma olmas<ref>Баженова О.К. Образование нефти на небольших глубинах //Геология нефти и газа. — 1990. — Lpp. 2-5.</ref>. Dominirujan biogenižen (organižen) teorijan mödhe, kivivoin tegend om pordhikaz da pit'k process. Sen aigan sagedmaiden [[kerogen|organižed substancijad]] — amuižiden organizmiden jändused — toižetadas. Process otab kümned, eskai sadad millionad vot<ref>[http://booksite.elsevier.com/9780120885305/casestudies/01-Ch26-P088530web.pdf ''The Origin of Petroleum in the Marine Environment''], chapter 26 // "Introduction to Marine Biogeochemistry". ISBN 9780120885305. {{ref-en}}</ref>.

Toižes polespäi, abiogenižed gipotezad oma, ned oliba levitadud [[NSTÜ]]:n aigan. Neniš gipotezoišpäi ei voind säta hüvid endustusid löudamha uzid kivivoinsijid.

== Ičendad ==
Kivivoin [[muju]] lujas erazvuitte oleskeleb, vajehtab buran ližamujuiden da koričman röunoiš päazjas (redukahan pakuižespäi muzevha burhasai, läz mustad mujud), erašti se oleleb sel'ktan mustan mujunke. Kivivoi putub vauvhan pakuižvihandan mujun-ki, mujutoi-ki om, mugažo lehedan mujun, ika se om harvašti.

Kivivoin [[haju]] om specifine, mugažo vajehtab lujas. Haju oleleb hüväs mel'heižespäi vastmel'žes haižhusai.

Azotan-, rikin- da hapanikanmülütajad komponentad anttas kivivoile mujud da hajud tobjimalaz. Ned oma voidandvoiš da kivivoijänduses. Kivivoin irgiden hil'vezinikoiden enambuz (päiči aromatižiš) om hajutoi da mujutoi.

Tiheduz om 0,65..1,05 g/sm³.

Kivivoin energijan koncentracii massan mödhe 30% korktemb [[kivihil'|kivihilid]]. Sen ližaks, voib ajada [[kivivoinveim]]il.

== Olend olmas londuses ==
Löutas kivivoid gazanvuiččiden hil'vezinikoidenke ühtes, kümniš metrišpäi 5-6 kilometrhasai süvüzil. Kivivoin löudmižsijiden tobj pala sijadase 1-3 km süvüzil. Ku süvüz om pen' vai kivivoi iče lähteb mapindale, ka se toižetase sagedaks [[mal't (kivivoi)|mal'taks]], pol'kovaks [[asfal't]]aks, bitumižeks letkeks da [[bitum]]oikš.

== Klassifikacii ==
[[Fail:Crudes.PNG|thumb|right|300px|Kivivoin markad.]]
Kivivoi alajagase 3 tipha: naftenine, metanine da aromatine. Kivivoin mülünd lujas erineb erazvuiččil löudmižsijil kaiked mail'madme. Severz' päkomponentoid om kerdalaz paksus, sen tagut kivivoin nimetused-ki oma palakahad. Neciš nimitusiš lopadjektiv znamoičeb päkomponentad (enamba 50%), a ezmäine adjektiv — ližakomponentad (enamba 25%): metaniž-naftenine, nafteniž-aromatine, aromatiž-metanine da sen karččed.

Eritadas kebnad da jüžmakod kivivoid [[rik]]in, [[alkanad|alkanoiden]] südäiolendan mödhe.

Torguzkivivoin sortud oma olmas standartiziruindan täht, mugažo eksportad kebnendamha. Mugomad sortud oma märitud valdkundan pälöudmižsijha vai löudmižsijiden kogoho sidotud. Kivivoivaldkund sab molembid kebnoid da jüžmakoid sortuid tobjimalaz.

Kivivoin ''WTI''- da ''Light Sweet''-sortud ([[AÜV]]) oma standartižed päivlaskmaižen šurupoliškon täht, ned oma ozutesikš kaikiden toižiden sortuiden täht. ''Brent''-sort ([[Sur' Britanii]]) om standartaks Evropan torgusiden täht da [[Kivivoin eksportirujiden valdkundoiden organizacii|KEVO]]:n valdkundoiden täht. [[Venäma]]n standartsortud oma ''Urals'' (jüžmak kivivoi) da ''Siberian Light'' (kebn kivivoi).

== Kävutand ==
Torhele kivivoile eile kävutandad (päiči barhanletkiden varmdandas), pidab puhtastada-rafiniruida sidä.

Ezmäi kävutihe kivivoid pühäpertiden lampaižiš, sid' kerosinlampoiš kaikjal. Äi tarbhaižid produktoid tehnikan täht sadas kivivoin ümbriradmižel — poltused [[südäipalandlikutim]]en täht ([[benzin]], [[dizel'poltuz]]), [[mašinvoid]], [[segoitajad]], torhuz himižen tegimišton täht. Vl 2010 kivivoin pala mail'man energobalansas oli 33,6%<ref>[http://www.bp.com/content/dam/bp/pdf/Energy-economics/statistical-review-2014/BP-statistical-review-of-world-energy-2014-full-report.pdf BP statistical review of world energy 2014. — Bp.com.] {{ref-en}}</ref>.

Erigoittas kivivoin frakcijoid [[kivivoiajandtegim]]el. Erigoitmine nimitase [[kreking]]:aks.

Kivivoi om torhuden arvokaz purde samha [[räzin]]ad da [[sintetižed kuidud|sintetižid kuidoid]], [[plastmassad|plastmassid]], [[sintetižed pezendabutused|pezendabutusid]], [[mujutimed|mujutimid]]. Kävutadas ümbriradmižen da puhtastandan ližaproduktoid-ki — [[metan]], [[etan]], [[propan]], [[butan (substancii)|butan]], [[pentan]]ad, [[geksan]]ad. Mugažo sadas kivivoišpäi nenid substancijoid: [[benzol]], [[toluol]], [[ksilol]]ad, [[etilbenzol]]; [[etilen]], [[propilen]], [[butadien]]; [[acetilen]].

== Homaičendad ==
<references />

== Irdkosketused ==
{{Commonscat|Category:Petroleum}}

[[Kategorii:Kivivoi| ]]
[[Kategorii:Tarbhaižed kaivatused]]
[[Kategorii:Kivivoiproduktad]]
[[Kategorii:Organižed mineralad]]
[[Kategorii:Poltuz]]
