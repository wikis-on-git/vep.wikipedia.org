{{Eländpunkt
 | Nimi = Severomorsk<br />Североморск
 | Lidnanznam = Coat of Arms of Severomorsk (Murmansk oblast).png
 | Flag = Flag of Severomorsk (Murmansk oblast).png
 | Lidnanznam text = Severomorskan lidnanznam
 | Flag text = Severomorskan flag
 | Valdkund = Venäma
 | Eläjiden lugu = 51,209
 | Voz' = 2017
 | Pind = 60
 | Fail = Вид на улицы Сгибнева и Сафонова в Североморске.jpg
 | Pämez' = Vladimir Evmen'kov<br />(reduku 2017—)
 | Telefonkod = +7-81537-xx-xxx
 | Avtokod = 51
 | Aigvö = [[UTC]]+3 (MSK+0)
}}
[[Fail:USS Yorktown (CG-48) in Severomorsk.jpg|thumb|left|250px|[[Amerikan Ühtenzoittud Valdkundad|AÜV:oiden]] «USS Yorktown (CG-48)»-raketkreiser Severomorskas vn 1992 kezal.]]
'''Severomorsk''' ({{lang-ru|Североморск}}, {{lang-uk|Сєвєроморськ}}) om [[Venäma]]n lidn [[Murmanskan agj]]an pohjoižes. Se om Severomorskan lidnümbrikon (alištub agjale) da [[Sauptud administrativiž-territorialine ühtnik|SATÜ:n]] (alištub federacijan tobmudele) administrativine keskuz vn 1996 tal'vkuspäi, agjan koumanz' lidn eläjiden lugun mödhe.

Om [[Venäman Pohjoine laivišt|Venäman Pohjoižen laivišton]] päsodameribazaks.

== Istorii ==
Eländpunktan aluz om pandud vl 1896 ''Vajeng-külähä'' ({{lang-ru|Ваенга}}, [[saamen keled|saam]]. ''vajongg'' — «pohjoižpedran emäč»), nimitihe langenijan merhe jogen mödhe. Vn 1947 1. päiväl semendkud sirtihe Vajeng-žilho Pohjoižen laivišton bazad [[Polärnii]]-lidnaspäi. Vn 1951 18. päiväl sulakud radnikžilo sai lidnan statusad nügüdläiženke nimenke.

== Geografijan andmused ==
Lidn sijadase Barencan meren jädumatoman [[Kolan laht]]en randal, 31 m ü.m.t. keskmäižel korktusel. Matkad [[Murmansk]]an röunhasai om 7 km päivlaskmha, keskushesai — 25 km suvipäivlaskmha.

Lidnanvuitte Safonovo-žilo, Severomorsk-3- da Ščukozero-eländpunktad mülüdas lidnümbrikho da SATÜ:hü Severomorskan ližaks. Lidnümbrikon pind — 480 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 50 060 ristitud, lidnümbrikon — 67 331 ristitud. Kaikiš suremb lidnan ristitišt oli vl 1992 — 67 100 eläjad. Vl 2017 kaik 60 423 ristitud elädas lidnümbrikos. Vspäi 2015 lidnanvuitte Rosläkovo-žilo (8928 rist. vl 2014) mülüb Murmanskha mikrorajonaks.

Rahvahad (lidnümbrik, enamba 1% vl 2010, ozutadud rahvahudenke): [[venälaižed]] — 85,0%, [[ukrainalaižed]] — 8,0%, [[vaugedvenälaižed]] — 1,8%, [[totarlaižed]] — 1,0%, toižed rahvahad — 4,2%.

== Irdkosketused ==
* [http://www.citysever.ru/ Lidnümbrikon tobmuden aluzkundoiden oficialine sait (''citysever.ru'').] {{ref-ru}}
{{Commons|Category:Severomorsk}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Murmanskan agjan lidnümbrikod]]
[[Kategorii:Sauptud administrativiž-territorialižed ühtnikad]]
