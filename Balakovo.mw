{{Eländpunkt
 | Nimi = Balakovo<br />Балаково
 | Lidnanznam = Coat of Arms of Balakovo (Saratov oblast).png
 | Flag = 
 | Lidnanznam text = Balakovon lidnanznam
 | Flag text = 
 | Valdkund = Venäma
 | Eläjiden lugu = 189,829
 | Voz' = 2018
 | Pind = 75.51
 | Fail = Саратовская ГЭС.jpg
 | Pämez' = Roman Irisov<br />(sügüz'ku 2018—)
 | Telefonkod = +7-8453-xxx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Balakovo''' ({{lang-ru|Балаково}}) om [[Venäma]]n lidn da lidnankund [[Saratovan agj]]an pohjoižpäivnouzmas. Se om [[Balakovon rajon]]an administrativine keskuz da sen pala.

== Istorii ==
Eländpunktan aluz om pandud vl 1762 kuti [[vanhuskolaižed|vanhuskolaižiden]] žilo ühten aigan Irgizan jumalankodidenke. Žilo sai lidnan statusad vn 1911 semendkus. Balakovo lugese [[ujelimtraktor]]an i Venäman dizel'likutimen sündundan sijaks.

Saratovan GES om saudud vll 1956−1971. Balakovon AES radab vspäi 1985. Lidn šingotase himižen sarakon edheotandoil (apatit, kuidmaterialad, hil'nikkuid, tehnine räzin), mašiništonsauvomižel (vagonad, dizel'likutimed) i sömtegimištol, sauvondmaterialiden tegimil (teraztorviden vanundtegim, beton, konstrukcijad elektromontažan täht), mugažo mebel'fabrik radab.

== Geografijan andmused ==
Lidn sijadase [[Volg]]an hural randal [[Saratovan vezivaradim]]en lopus, GES:an padosein om lidnas, 25 m ü.m.t. keskmäižel korktusel, Volgan Sur' Irgiz-ližajogen oiktal randpolel. Matkad [[Saratov]]hasai om 134 km suvipäivlaskmha orhal, 180 km avtotedme vai raudtedme. Lähembaine lidn om [[Vol'sk]] 30 km päivlaskmha orhal i Volgadme vai 49 km avtol.

Balakovo om lidnankundan (municipaližen ühtnikan) üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 199 690 ristitud, rajonan ühesa kümnendest. Kaikiš suremb lidnan ristitišt oli 206..208 tuhad vozil 1994−2001 (208 000 rist. vll 1995, 1996 i 1998).

Professionaližen opendusen aluzkundad: koume kolledžad, koume tehnikumad, üläopendusen aluzkundoiden koume filialad (Moskv, Saratov).

Edeline lidnan pämez' oli Aleksandr Ovsännikov (2013−2018).

== Homaičendad ==
<references />

== Irdkosketused ==
* [http://www.mo-balakovo.ru/ Lidnan tobmuden aluzkundoiden oficialine sait (''mo-balakovo.ru'').] {{ref-ru}}
{{Commons|Category:Balakovo}}

{{Saratovan agjan lidnad}}

[[Kategorii:Balakovo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Balakovon rajon|*]]
