{{10000}}
{{Valdkund
| Nimi = Ročinman Kunigahuz<br />Konungariket Sverige
| Flag = Flag of Sweden.svg
| Valdkundznam = Great coat of arms of Sweden.svg
| Valdkundznam text = Ročinman valdkundznam
| Flag text = Ročinman flag
| Pälidn = Stokhol'm
| Eläjiden lugu = 10,040,995<ref>[https://www.cia.gov/library/publications/the-world-factbook/geos/sw.html Ročinman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 450,295
| Kart = EU-Sweden.svg
| Kel' = [[ročin kel'|ročin]]
| Valdkundan pämez' = [[Karl XVI Gustav]]
| Päministr = [[Löven Stefan|Stefan Löven]]
| Religii = [[ateizm]], [[hristanuskond]]
| Valüt = [[ročinman kron]] (SEK)
| Internet-domen = [[.se]]
| Telefonkod = +46
| Aigvö = tal'vel [[UTC]]+1,<br />kezal [[UTC]]+2
}}
'''Ročinma''' ({{lang-sv|Sverige}}), täuz' oficialine nimituz — '''Ročinman Kunigahuz''' ({{lang-sv|Konungariket Sverige}}), om valdkund [[Evrop|Pohjoiževropas]], [[Skandinavijan pol'sar'|Skandinavijan pol'sarel]]. Pälidn da kaikiš suremb lidn om [[Stokhol'm]].

Ročinma ei mülü nimiččihe sodaühtištusihe. Vspäi 1995 om [[Evropan Ühtištuz|EÜ:n]] ühtnijan.

== Istorii ==
Ühtenzoittud ročin kunigahuz om olmas 12. voz'sadan augotišespäi. Valdkund kändihe Evropan znamasižeks sodavägeks 17. voz'sadal mahtavan armijan tagut, šingoti torguindad Afrikan maidenke. [[Baltijan meri|Baltijan meren]] randišton tobj pala oli alištunu kunigahan tobmudele.

Jäl'geližel voz'sadal Ročinma kadoti läz kaikid sanuzid territorijoid. Valdkund sai kilt [[Pohjoine soda|Pohjoižes sodas]] (1700−1721), Estinman i Livonijan territorijad oliba mödud Venämale [[Ništadtan kožundakt]]an mödhe. [[Venäman imperii]] tegihe dominirujaks Pohjoiževropas, i vl 1809 Suomenman territorii läksi Venämaha. Vozil 1814−1905 Ročinma oli [[Ročinman da Norvegijan Ühtnend]]an palaks.

Socialine käskusišt laski kundale i ižandusele šingotadas teravas 20. voz'sadan augotišespäi.

Valdkundan ezmäine Konstitucii ({{lang-sv|Sveriges grundlagar}}) oli olmas vspäi 1809. Jäl'gmäine kahtenz' lugul Konstitucii<ref>[http://www.constituteproject.org/ontology/Sweden?lang=en Vn 2012 Ročinman Konstitucijan tekst ''constituteproject.org''-saital.] {{ref-en}}</ref> om väges vspäi 1974, i sen udistamižed oliba läz kaikuččel vodel.

== Geografijan andmused ==
[[Fail:Sweden relief location map.jpg|thumb|left|150px|Ročinman topografine kart.]]
Ročinma om mavaldkundröunoiš [[Norvegii|Norvegijanke]] päivlaskmas (röunan piduz — 1666 km) da [[Suomenma]]nke pohjoižpäivnouzmas (545 km). Ühthine röunoiden piduz — 2211 km. [[Baltijan meri|Baltijan meren]] randanpird om 3218 km. Valdkundan pind — 450 295 km².

Valdkundan kaikiš korktemb čokkoim om [[Kebnekaise]]-mägi (2106 m). Järved ottas läz man territorijan kümnendest, [[Venern]] (5545 km²) da [[Vettern]] (1898 km²) oma kaikiš surembad niišpäi. Kaik om läz 4 tuhad järvid üht nellikkilometrad suremba. Joged lanktas [[Botnine laht|Botnižhe lahthe]] tobman palan.

Klimat om [[ven vö|ven]] kunigahusen tobmas palas kacmata pohjoižhe sijadushe, [[Gol'fstim]]-merijoksmuz pehmitab sidä.

Londuseližed pävarad oma [[metall]]ad ([[raud|raudkivend]], [[vas'k]], [[hahktin]], [[cink]], [[kuld]], [[hobed]], [[vol'fram]], [[uran (himine element)|urankivend]]), [[arsen]], [[mec]], [[gidroenergii]].

== Politine sistem ==
[[Fail:Riksdagen June 2011.jpg|thumb|right|250px|Ročinman parlamentan pert' [[Stokhol'm]]as.]]
Ohjandusen form om unitarine parlamentine konstitucine [[monarhii]]. Valdkundan pämez' om [[Karl XVI Gustav]]-kunigaz vspäi 1973, hän om ezitajan valdatusidenke, paneb päministrad ({{lang-sv|Sveriges statsminister}}) radsijha — parlamentan lidirujan partijan ezimest tobjimalaz. Radonoigendai tobmuz om ohjastusel ({{lang-sv|Regering}}) päministranke, ministrišt pidab vastusid parlamentan edes. Pidab parlamentan ühtnijoiden äniden enambuz vahvištamha znamasižid pätandoid. Sodaväged alištudas ohjastusele.

Parlament om üks'kodine Riksdag (mugažo ročikš) 349 ezitajanke. Kaik rahvaz valičeb sen ühtnijoid nelläks vodeks.

Parlamentan ühtnijoiden valičendad oleldas sügüz'kun koumandel pühäpäiväl, ühten aigan sijaližidenke valičendoidenke agjoiden parlamentoihe — ''landstag:oihe''. Mugomad järgenduseližed valičendad oliba vn 2018 9. päiväl sügüz'kud.

[[Stefan Löven]] radab päministran vs 2014 redukun 3. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ročinman administrativiž-territorialine jagand]].''

Ročinma jagase 21 agjaks ({{lang-sv|län}}), ned alajagasoiš 290 kundaks (kommunaks, {{lang-sv|kommun}}, vl 2008).

== Eläjad ==
Vl 2012 valdkundan eläjiden lugu oli 9 555 893 ristitud, vl 2014 — 9 723 809 ristitud. Kaikiš suremb ristitišt om nügüd'. Kaikutte nellänz' eläi om verazmaiženke augotižlibundanke, hän vai hänen kazvatajad sünduiba verhiš maiš.

Rahvahad (2017): [[ročilaižed]] — 81,5%, [[sirijalaižed]] — 1,7%, [[suomalaižed]] — 1,5%, [[irakalaižed]] — 1,4%, toižed rahvahad — 13,9%.

Uskondan mödhe (2017): Ročinman [[lüteranine jumalankodikund]] — 60,2%, toižed uskojad (sidä kesken riman [[katoline jumalankodikund|katolikad]], [[ortodoksine hristanuskond|ortodoksižed hristanuskojad]], [[baptizm|baptistad]], [[islam]]anuskojad, [[judaizm|judaistad]] i [[buddizm|buddistad]]) — 8,5%, religijatomad i märhapanendata — 31,3%.

Toižed sured lidnad (enamba 140 tuh. ristituid, surembaspäi penembha): [[Göteborg]], [[Mal'mö]], [[Uppsal]]. Kaik om 133 lidnankundad valdkundas, niišpäi 19 oma enamba mi 50 tuh. eläjidenke. Kahesa eläjad ühesaspäi oma lidnalaižed (2020).

== Rahvahanižanduz ==
Ülänacionaližiden korporacijoiden läz pol'sadad oma Ročinman rezidentikš.

Ročinman päeksport om mašiništ tegimišton täht da koditehnik (läz 10%), [[bumag]] kirjutamha (8%), [[telefon|telefonmašiništ]] (6%), [[kivivoi]] (6%), [[likkuim]]ed (lumiavtod, gol'favtod) da niiden palad (6%), [[zell'|zelläd]] (5% — [[penicillin]], [[streptomicin]]); toine eksport — [[teraz]] da [[raud|raudkivend]] (4%), tehnik sauvomha transportteid (2%), [[mebel']] (1%).

== Homaičendad ==
<references />

== Irdkosketused ==
* [http://www.sweden.se/ Ročin Kunigahusen oficialine sait (''sweden.se'').] {{ref-en}}
* [http://www.riksdagen.se/ Ročinman parlamentan oficialine sait (''riksdagen.se'').] {{ref-sv}}
* [http://www.regeringen.se/ Ročinman ohjastusen oficialine sait (''regeringen.se'')] {{ref-sv}} da sen [http://www.government.se/ anglijankel'ne versii (''government.se'')].
{{Commons|Sweden}}

{{Evrop}}

[[Kategorii:Ročinma| ]]
