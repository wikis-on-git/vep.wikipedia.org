{{1000}}
{{Valdkund
| Nimi = Ročinman Kunigahuz<br />Konungariket Sverige
| Flag = Flag of Sweden.svg
| Valdkundznam = Greater coat of arms of Sweden.svg
| Valdkundznam text = Ročinman valdkundznam
| Flag text = Ročinman flag
| Pälidn = Stokhol'm
| Eläjiden lugu = 9,723,809<ref>[https://www.cia.gov/library/publications/the-world-factbook/geos/sw.html Ročinman ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 450,295
| Kart = EU-Sweden.svg
| Kel' = [[ročin kel'|ročin]]
| Valdkundan pämez' = [[Karl XVI Gustav]]
| Päministr = [[Löven Stefan|Stefan Löven]]
| Religii = [[ateizm]], [[hristanuskond]]
| Valüt = [[ročinman kron]] (SEK)
| Internet-domen = [[.se]]
| Telefonkod = +46
| Aigvö = tal'vel [[UTC]]+1,<br />kezal [[UTC]]+2
}}
'''Ročinma''' ([[ročin kel'|roč.]]: ''Sverige''), täuz' oficialine nimituz — '''Ročinman Kunigahuz''' ([[ročin kel'|roč.]]: ''Konungariket Sverige''), om valdkund [[Evrop|Pohjoiževropas]], [[Skandinavijan pol'sar'|Skandinavijan pol'sarel]]. Vspäi 1995 [[EÜ]]:n ühtnii. Pälidn da kaikiš suremb lidn om [[Stokhol'm]].

Ročinma ei mülü nimiččihe sodaühtištusihe.

== Istorii ==
Ühtenzoittud ročin kunigahuz om olmas 12. voz'sadan augotišespäi.

Vozil 1814-1905 Ročinma oli Ročinman da Norvegijan Ühtnendan palaks.

== Geografijan andmused ==
[[Fail:Sweden relief location map.jpg|thumb|left|150px|Ročinman topografine kart.]]
Ročinma om mavaldkundröunoiš [[Norvegii|Norvegijanke]] päivlaskmas (röunan piduz — 1666 km) da [[Suomenma]]nke pohjoižpäivnouzmas (545 km). Ühthine röunoiden piduz — 2211 km. [[Baltijan meri|Baltijan meren]] randanpird om 3218 km. Valdkundan pind — 450 295 km².

Valdkundan kaikiš korktemb čokkoim om [[Kebnekaise]]-mägi (2106 m). Järved ottas läz 10% man territorijad, [[Venern]] (5545 km²) da [[Vettern]] (1898 km²) oma surembaižed niišpäi. Kaik om läz 4 tuhad järvid 1 nellikkilometrad suremba. Joged tobmas lanktas [[Botnine laht|Botnižhe lahthe]].

Klimat om [[ven vö|ven]] kunigahusen tobmas palas kacmata pohjoižhe sijadushe, [[Gol'fstim]]-merijoksmuz pehmitab sidä.

Londuseližed pävarad oma [[metall]]ad ([[raud|raudkivend]], [[vas'k]], [[hahktin]], [[cink]], [[kuld]], [[hobed]], [[vol'fram]], [[uran (himine element)|urankivend]]), [[arsen]], [[mec]], [[gidroenergii]].

== Politine sistem ==
[[Fail:Riksdagen June 2011.jpg|thumb|right|250px|Ročinman parlamentan pert' [[Stokhol'm]]as.]]
Ohjandusen form om unitarine parlamentine konstitucine [[monarhii]]. Valdkundan pämez' om [[Karl XVI Gustav]]-kunigaz vspäi 1973, hän om ezitajan valdatusidenke. Radonoigendai tobmuz om ohjastusel päministranke, ministrišt pidab vastusid parlamentan edes. Pidab parlamentan ühtnijoiden äniden enambuz vahvištamha znamasižid pätandoid. Sodaväged alištudas ohjastusele.

Parlament om üks'kodine Riksdag 349 ezitajanke. Kaik rahvaz valičeb sen ühtnijoid nelläks vodeks.

Valičendad parlamentha oleldas sügüz'kun koumandel pühäpäiväl, ühten aigan sijaližiden valičendoidenke agjoiden parlamentoihe — ''landstag:oihe''. Mugomad järgvaličendad oliba vl 2014 sügüz'kun 14. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ročinman administrativiž-territorialine jagand]].''

Ročinma alajagase 21 agjaha ([[ročin kel'|roč.]] ''län''). Agjad alajagase 290 kommunha (vl 2008) ([[ročin kel'|roč.]] ''kommun'').

== Eläjad ==
Ročinmas elädas [[ročilaižed]].

Toižed sured lidnad (enamba 140 tuh. rist., surembaspäi penembha): [[Göteborg]], [[Mal'mö]], [[Uppsal]]. Kaik om 133 lidnkommunad valdkundas, 19 niišpäi oma enamba mi 50 tuh. eläjidenke.

Vl 2012 eläjiden lugu oli 9 555 893 ristitud.

== Rahvahanižanduz ==
Ülänacionaližiden korporacijoiden läz pol'sadad oma Ročinman rezidentikš.

Ročinman päeksport om mašiništ tegimišton täht da koditehnik (läz 10%), [[bumag]] kirjutamha (8%), [[telefon|telefonmašiništ]] (6%), [[kivivoi]] (6%), [[likkuim]]ed (lumiavtod, gol'favtod) da niiden palad (6%), [[zell'|zelläd]] (5% — [[penicillin]], [[streptomicin]]); toine eksport — [[teraz]] da [[raud|raudkivend]] (4%), tehnik teiden sauvomha (2%), [[mebel']] (1%).

== Homaičendad ==
<references />

== Irdkosketused ==
* [http://www.sweden.se/ Ročin Kunigahusen oficialine sait.] {{ref-en}}
* [http://www.riksdagen.se/ Ročinman parlamentan oficialine sait.] {{ref-sv}}

{{Commons|Sweden}}
{{Evrop}}

[[Kategorii:Ročinma| ]]
