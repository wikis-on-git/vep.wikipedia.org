{{Eländpunkt
 | Nimi = Jeisk<br />Ейск
 | Lidnanznam = Герб города Ейска.png
 | Flag = Flag of Eisk (Krasnodar krai).png
 | Lidnanznam text = Jeiskan lidnanznam
 | Flag text = Jeiskan flag
 | Valdkund = Venäma
 | Eläjiden lugu = 84,259
 | Voz' = 2017
 | Pind = 144
 | Fail = В центре Ейска.jpg
 | Pämez' = Valerii Kul'kov<br />(tal'vku 2011—)
 | Telefonkod = +7-86132-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
[[Fail:Схема Ейска.png|thumb|left|200px|Lidnan mikrorajonad da ümbrišt:
{{Legend|#FBDD3A|Eiskan čirak|inline}},
{{Legend|#C57008|Portan zon|inline}},
{{Legend|#DF4034|Torgovanoiden lidn|inline}},
{{Legend|#DBDD12|Mererandaline randird|inline}},
{{Legend|#4EA342|Sodalidnut|inline}},
{{Legend|#C57008|Tegimišton zon|inline}},
{{Legend|#344A9D|Uz' eländmassiv|inline}},
{{Legend|#954291|Širočank-žilo|inline}}]]
'''Jeisk''' ({{lang-ru|Ейск}}) om [[Venäma]]n lidn-kurort, lidnankund i [[Azovmeri|Azovmeren]] port [[Krasnodaran rand]]an lodehes. Se om randan videnz' lidn eläjiden lugun mödhe, [[Jeiskan rajon]]an administrativine keskuz (vspäi 1939), mülüb sihe vspäi 2007.

== Istorii ==
Vll 1777—1778 ''Hanan lidneihut'' ({{lang-ru|Ханский городок}}) oli saudud Kriman hanan — Venäman imperijan vassalan varapälidnaks. Nügüdläižen eländpunktan aluz om pandud vl 1848 kuti meriport londuseliženno čirakonno lidnan statusanke, nimitihe Jei-jogen mödhe ({{lang-ru|Ея}}). Jeisk-raudtestancii om olmas vspäi 1911.

[[Toine mail'man soda|Toižen mail'man sodan]] aigan bombardiruihe Jeiskad, lidn oli okkupiruidud Germanijan imperijan sodavägil (eloku 1942 — uhoku 1943). Om udessündutadud sodan jäl'ghe, šingotase merilebun da sömtegimišton keskuseks.

== Geografijan andmused ==
Lidn sijadase nemel, [[Azovmeri|Azovmeren]] pohjoižpäivnouzmaižel randal i Jei-jogen estuarijan (Jeiskan liman) suvirandal, 10 m ü.m.t. keskmäižel korktusel, rajonan pohjoižes. Azovmeri voib jäduda uhokus. Matkad [[Krasnodar]]hasai om 190 km suvhe orhal vai 250 km avtotedme. Lähembaižed lidnad oma [[Taganrog]] 73 km pohjoižpäivnouzmha orhal meredme, [[Primorsko-Ahtarsk]] 74 km suvhe i [[Mariupol']] (Ukrain) 71 km lodeheze meredme.

Klimat om [[ven vö|ven]]. Heinkun lämuz +25,2 C°, vilukun-elokun — −0,2 C°, voden keskmäine lämuz +11,8 C°. Paneb sadegid 811 mm vodes, vähemba kaiked heinkus-redukus (53..55 mm kus). Meriveden lämuz om +17..+25 C° semendkus-sügüz'kus.

Seičeme žilod mülüdas lidnankundha Jeiskan ližaks, sidä kesken Širočank ({{lang-ru|Широчанка}}, 6025 rist. vl 2010) i Krasnoflotskii (2205 rist. vl 2010). Lidnankundan pind — 143,48 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 87 769 ristitud, lidnankundan — 97 178 ristitud. Kaikiš suremb lidnan ristitišt oli vll 2005−2011, enamba 87 tuhad (vl 2011 — 87 800 eläjad). Vl 2017 kaik 93 261 ristitud elädas lidnankundas, rajonan kaks' koumandest.

Rahvahad (lidnan eläjad, enamba 1% vl 2010): [[venälaižed]] — 92,9%, [[ukrainalaižed]] — 2,5%, [[armenijalaižed]] — 0,9%, toižed rahvahad — 2,7%, rahvahuden ozutandata — 1,0%.

;Tetabad eläjad
* [[Mordükova Nonna|Nonna Mordükova]] (1925−2008) — oli Nevondkundaližen Ühtištusen i Venäman aktris.
* [[Poddubnii Ivan Maksimovič|Ivan Poddubnii]] (1871−1949) — oli Venälaižen imperijan i Nevondkundaližen Ühtištusen atlet-borcui, cirkan artist.

== Transport ==
Avtobusad, maršruttaksid da taksid oma kundaližeks transportaks lidnas. Avtobusad ajadas rajonadme da äjihe lähižihe lidnoihe.

Raudte Starominskai-stanicaspäi lopiše Jeiskas äjil sarakoil, eländpunktad ühtenzoittas rel'savtobusal. Jeisk-sodalendimport (''EIK / ЕСК'') sijadase lidnan suvipäivlaskmas.

== Irdkosketused ==
* [http://adm-yeisk.ru/ Lidnankundan tobmuden aluzkundoiden oficialine sait (''adm-yeisk.ru'').] {{ref-ru}}
{{Commons|Category:Yeysk}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Jeiskan rajon|*]]
