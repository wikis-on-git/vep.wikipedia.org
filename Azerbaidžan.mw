{{Valdkund
| Nimi = Azerbaidžanan Tazovaldkund<br />Azərbaycan Respublikası
| Valdkundznam = Emblem of Azerbaijan.svg
| Flag = Flag of Azerbaijan.svg
| Valdkundznam text = Azerbaidžanan valdkundznam
| Flag text = Azerbaidžanan flag
| Pälidn = Baku
| Eläjiden lugu = 9,686,210<ref>[https://www.cia.gov/library/publications/the-world-factbook/geos/aj.html Azerbaidžanan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 86,600
| Kart = Azneutmap.PNG
| Kel' = [[azerbaidžanan kel'|azerbaidžanan]]
| Valdkundan pämez' = [[Alijev Il'ham|Il'ham Alijev]]
| Päministr = [[Rasizade Artur Tair ogli|Artur Tair ogli Rasizade]]
| Religii = [[islam]]
| Valüt = [[azerbaidžanan manat]] (AZN)
| Internet-domen = [[.az]]
| Telefonkod = +994
| Aigvö = tal'vel [[UTC]]+4,<br />kezal [[UTC]]+5
}}
'''Azerbaidžan''' ([[azerbaidžanan kel'|azerb.]]: ''Azərbaycan''), täuz' oficialine nimi — '''Azerbaidžanan Tazovaldkund''' ([[azerbaidžanan kel'|azerb.]]: ''Azərbaycan Respublikası''), om valdkund [[Evrazii|Evrazijas]], [[Kaspijan meri|Kaspijan meren]] randal. Pälidn da kaikiš suremb lidn om [[Baku]].

== Istorii ==
[[Azerbaidžanan Demokratine Tazovaldkund]] (1918) lugedas ezmäižeks demokratijaks islamižes mail'mas.

Vl 1918 [[Gändž]] oli Azerbaidžanan pälidnan lühüdaks aigaks, sid' pälidnad sirtihe [[Baku]]hu.

Azerbaidžanan territorijal om lidnoid, kudambad konz-ze oliba olnuded erižiden istorižiden valdkundoiden pälidnoikš: [[Gändž]], [[Šeki]], [[Kabal]], [[Bard]], [[Šemah]] da [[Nahičevan' (lidn)|Nahičevan']].

Vl 1991 redukun 18. päiväl Azerbaidžan tedištoiti ičeze ripmatomut [[Nevondkundaline Ühtištuz|NSTÜ]]:späi.

Nügüdläine Konstitucii<ref>[https://en.wikisource.org/wiki/Constitution_of_Azerbaijan Vl 1995 Azerbaidžanan Konstitucii (vl 2002 vajehtusidenke) Vikipurtkiš.] {{ref-en}}</ref> tuli väghe vl 1995 kül'mkun 12. päiväl (vozil 2002 da 2009 vajehtusidenke).

== Geografijan andmused ==
[[Fail:Azerbaijan Topography.png|thumb|left|250px|Azerbaidžanan topografine kart.]]
Azerbaidžanal oma mavaldkundröunad [[Iran]]anke suves (röunan piduz — 689 km), [[Armenii|Armenijanke]] päivlaskmas (996 km), [[Turkanma]]nke (17 km) da [[Gruzii|Gruzijanke]] (428 km) lodehes, [[Venäma]]nke pohjoižes (338 km). Ühthine röunoiden piduz — 2468 km. Azerbaidžan om valdmererandatoi valdkund, no [[Kaspijan meri|Kaspijan meren]] randanpird om 713 km pitte päivnouzmas. Valdkundan pind — 86 600 km².

Londuseližed pävarad oma [[kivivoi]], [[londuseline gaz]], [[raud|raudkivend]], [[alüminii|boksitad]].

== Politine sistem ==
[[Fail:Baku 7.JPG|thumb|right|250px|Azerbaidžanan ohjastusen pert' [[Baku]]s.]]
Ohjandusen form om unitarine [[prezidentan tazovaldkund|prezidentine]] [[tazovaldkund]] dominirujan partijanke. Valdkundan pämez' om prezident, kaik rahvaz valičeb händast videks vodeks. Prezident paneb ohjastusen radsijha kaikid valdkundmehid.

Parlament om üks'kodine Nacionaline Suim ([[azerbaidžanan kel'|azerb.]]: ''Milli Məclis'') 125 ühtnijanke, kaikid heid mugažo rahvaz valičeb videks vodeks.

Azerbaidžanan prezident om [[Il'ham Alijev]] vspäi 2003. Järgvaličendad parlamentha oliba vl 2010 kül'mkun 7. päivän.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Azerbaidžanan administrativiž-territorialine jagand]].''

Azerbaidžan alajagase 66 rajonha ([[azerbaidžanan kel'|azerb.]]: ''rayon'') da 11 lidnha ([[azerbaidžanan kel'|azerb.]]: ''şəhər'') tazovaldkundan alištusenke. Rajonad ühtetas 10 ekonomižhe regionha.

== Eläjad ==
Azerbaidžanas elädas [[azerbaidžanlaižed]].

Toižed sured lidnad (enamba 100 tuh. rist. vl 2012, surembaspäi penembha): [[Gändž]], [[Sumgait]], [[Mingečaur]]. Vl 2012 kaik oli 77 lidnad valdkundas, 9 niišpäi enamba mi 50 tuh. eläjidenke.

Vl 2011 eläjiden lugu oli 9 165 000 ristitud.

== Ižanduz ==
Azerbaidžan om lider [[Ripmatomiden Valdkundoiden Ühtnend|RVÜ]]:n valdkundoiden keskes [[kogosüdäiprodukt]]an kazvandan mödhe, vozil 2003-2008 se ližazi kahthe kudenke kümnendesenke kerdha.

Vl 2009 Azerbaidžanan päeksport oli [[kivivoi]] (81%); toine eksport — likujad [[buraudamižčuhunduz|buraudamižčuhundused]] (1%), [[sahar (produkt)|sahar]] (1%).

== Homaičendad ==
<references />

== Irdkosketused ==
* [http://www.president.az/ Azerbaidžanan prezidentan oficialine sait.] {{ref-az}} {{ref-ru}} {{ref-en}}
* [http://www.meclis.gov.az/ Azerbaidžanan parlamentan oficialine sait.] {{ref-az}}
* [http://www.stat.gov.az/ Azerbaidžanan Tazovaldkundan Valdkundaližen statistikan komitetan sait.] {{ref-az}} {{ref-en}}

{{Commons|Azerbaidzhan}}
{{Evrop}}
{{Azii}}

[[Kategorii:Azerbaidžan| ]]
