{{Eländpunkt
 | Nimi = Sibai<br />Сибай <small>(ven. i bašk.)</small>
 | Lidnanznam = Coat of Arms of Sibai (Bashkortostan).png
 | Flag = Flag of Sibai (Bashkortostan).png
 | Lidnanznam text = Sibain lidnanznam
 | Flag text = Sibain flag
 | Valdkund = Venäma
 | Eläjiden lugu = 60,780
 | Voz' = 2020
 | Pind = 
 | Fail = Views of Sibay (2022) - 2.jpg
 | Pämez' = Rustem Afzalov<br />(kül'mku 2017—)
 | Telefonkod = +7-34775-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Sibai''' ([[venän kel'|ven]]., [[baškiran kel'|bašk]]. i {{lang-tt|Сибай}}) om [[Venäma]]n lidn da lidnümbrik [[Baškortostanan Tazovaldkund]]an suvipäivnouzmas.

== Istorii ==
Eländpunktan aluz om pandud vl 1913 tedoidamha [[raud|raudkivendon]] löudmižsijad. Vl 1938 avaitihe [[vas'k]]en da [[cink]]an löudmižsijad Sibain ümbrištos, kätihe küläd radnikžiloks. Vn 1955 21. päiväspäi kül'mkud Sibai om lidnan statusanke, alištub tazovaldkundan tobmudele oikti.

Sibai šingotase [[Učali]]n küllästamižfabrikan filialal, kaivuziden tehmižen edheotandal, kaivuzmašiništon paloiden pästandal, mecan ümbriradmižel i leibän pästandal. Lidnan kar'jer om pol'kilometrad süvütte. Uralantagaine LEK (17,4 MVt) radab londuseližel gazal vspäi 2004.

== Geografijan andmused ==
Lidn sijadase [[Uralmäged|Suviuralan]] päivnouzmaižil pautkil, [[Ural (jogi)|Ural-jogen]] oiktal randpolel, 360 m ü.m.t. keskmäižel korktusel. Matkad [[Čeläbinskan agj]]an röunhasai om 4 km päivnouzmha, Ural-jogehesai — 10 km päivnouzmha, [[Uf]]ahasai om 285 km lodeheze orhal vai 425 km avtotedme. Lähembaine järed lidn om [[Magnitogorsk]] (Čeläbinskan agj) 80 km pohjoižhe orhal vai 100 km avtotedme.

Tujaläs-žilo (1013 rist. vl 2017) mülüb lidnümbrikho Sibain ližaks. Lidnümbrikon pind — 157,4 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 62 763 ristitud, lidnümbrikon — 63 838 ristitud. Kaikiš suremb lidnan ristitišt oli 67 224 eläjad vl 2009.

Rahvahad (enamba 1% vl 2010, ozutadud rahvahudenke): [[baškiralaižed]] — 53,0%, [[venälaižed]] — 35,6%, [[totarlaižed]] — 8,3%, toižed rahvahad — 3,1%.

Professionaližen opendusen aluzkundad oma Baškirijan valdkundaližen universitetan Sibain institut i viž Sibain kolledžad: äiprofil'ne professionaline, sauvondan da servisan, pedagogine, medicinine<ref>[http://www.sibaymed.ru/ Sibain medicinižen kolledžan sait (''sibaymed.ru'').] {{ref-ru}}</ref>, čomamahtoiden.

== Galerei ==
<gallery mode="packed" heights="125px">
Tchaikovsky Street (Sibay) - 3.jpg|«Takva»-pämečet', vn 2022 nägu
Sibay branch of Bashkir State University (2022) - 11.jpg|Baškirijan valdkundaližen universitetan Sibain institut (2022)
Сибайская государственная филармония.JPG|Sibain valdkundaline filarmonii
Ledoviy Dvorets Irandik.JPG|«Irandik»-jäpert'kulu (2014)
Train station Sibay.jpg|Sibai-raudtestancii vl 2009
</gallery>

== Homaičendad ==
<references />

== Irdkosketused ==
* [http://sibay.bashkortostan.ru/ Lidnümbrikon tobmuden aluzkundoiden oficialine sait (''sibay.bashkortostan.ru'').] {{ref-ru}}
* [http://sovetsibay.ru/ Lidnan Nevondkundan oficialine sait (''sovetsibay.ru'').] {{ref-ru}} {{ref-ba}}
{{Commons|Category:Sibay}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
