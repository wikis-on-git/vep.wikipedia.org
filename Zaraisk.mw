{{Eländpunkt
 | Nimi = Zaraisk<br />Зарайск
 | Lidnanznam = Герб городского поселения Зарайск.gif
 | Flag = Flag of Zaraisk (Moscow oblast).png
 | Lidnanznam text = Zaraiskan lidnanznam
 | Flag text = Zaraiskan flag
 | Valdkund = Venäma
 | Eläjiden lugu = 22,772
 | Voz' = 2020-01-01
 | Pind = 20.5
 | Fail = Vadimrazumov copter - Zaraysk.jpg
 | Pämez' =
 | Telefonkod = +7-49666-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Zaraisk''' ({{lang-ru|Зара́йск}}) om [[Venäma]]n lidn [[Moskvan agj]]an suvipäivnouzmas. Se om [[Zaraiskan lidnümbrik]]on (edel vn 2017 vilukud — rajonan) administrativine keskuz.

== Istorii ==
Eländpunkt mainitase ezmäižen kerdan kahtes aigkirjas vl 1146 kuti ''Osötr-lidn'', sid' vl 1225 kuti ''Krasnii''. Oli muretud mongoližil sodavägil vl 1237. Mainitase möst 14. voz'sadal kuti ''Novgorodok Osötral'', se kändihe Moskvan valdkundan palaks vl 1521. Kivine Kreml' om saudud vll 1528−1531 [[Vasilii III]]-carin käskön mödhe kaičemha valdkundad suvespäi kalaidajiden heimoiden londoišpäi. Zaraisk sai makundan lidnan statusad vl 1778. Üks'jäine nügüdläine lidnan nimituz om olmas 19. voz'sadaspäi. Raudte tuli lidnha vl 1870. [[Toine mail'man soda|Toižen mail'man sodan]] aigan lidn oli alastunu nacistoiden bombardiruindale vn 1941 lopus.

Zaraisk šingotase kengiden fabrikal i höunehtegesiden fabrikal, metallurgižel kompanijal, avtokohendusen edheotandoil, sömtegimištol (leibänkombinat, jomad).

== Geografijan andmused ==
Lidn sijadase lidnümbrikon keskuzpalas, [[Osötr (jogi)|Osötr-jogen]] alajoksmusen oiktal randal tobjimalaz ({{lang-ru|Осётр}} 228 km pitte, [[Okanjogi|Okan]] oiged ližajogi), 150..170 m ü.m.t. korktusil. Matkad [[Räzanin agj]]hasai om 00 km suvipäivnouzmha orhal. Matkad [[Moskv]]hasai om 145 km lodeheze. Lähembaižed lidnad oma [[Ozöri]] päivlaskmha-lodeheze i [[Luhovici]] pohjoižhe-pohjoižpäivnouzmha.

Raudte radab lidnas 27-kilometrižen sarakon lopus ''Luhovici''-stancijaspäi vaiše jüguiden täht, ei ole passažirühtenzoitust raudtedme 1960-nziš vozišpäi.

== Eläjad ==
Vl 1939 lidnan ristitišt oli 17 156 eläjad, vl 1959 — 20 789 eläjad. Vn 2010 Venäman rahvahanlugemižen mödhe lidnan eläjiden lugu oli 24 645 ristutud. Otab üks'toštkümnendest lidnümbrikon ristitištos. Kaikiš suremb ristitišt oli 26..27 tuhad eläjid vll 1979−1992 (27 205 rist. vl 1990). [[Ortodoksine hristanuskond|Ortodoksižen hristanuskondan]] ph. Mikulai-čudonsädajan päjumalanpert' i nell' jumalanpertid<ref>[http://sobory.ru/geo/locat/538 Zaraiskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 96,3%, [[totarlaižed]] — 1,0%, toižed rahvahad — 2,7%.

Professionaližen opendusen aluzkund om Zaraiskan kolledž.

== Galerei ==
<gallery>
Зарайский кремль коптер.jpg|Zaraiskan Kreml'
Зарайск.Кремль.Никольский собор.JPG|Ph. Mikulai-čudonsädajan päjumalanpert'
Зарайское духовное училище.jpg|Zaraiskan Kremlin muzejan sauvuz (ende hengeline škol)
Zarayskvokzal.jpg|Avtostancii istorižiš torguindriviš (2015)
</gallery>

== Homaičendad ==
<references />

== Irdkosketused ==
* [http://zarrayon.ru/ Lidnümbrikon tobmuden aluzkundoiden oficialine sait (''zarrayon.ru'').] {{ref-ru}}
* [http://зарайск.рф/ Lidnümbrikon informacine sait (''зарайск.рф'').] {{ref-ru}}
{{Commons|Category:Zaraisk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Zaraiskan lidnümbrik|*]]
