{{1000}}
{{Valdkund
| Nimi = Venäma<br />Россия
| Valdkundznam = Coat of Arms of the Russian Federation.svg
| Flag = Flag of Russia.svg
| Valdkundznam text = Venäman valdkundznam
| Flag text = Venäman flag
| Pälidn = Moskv
| Eläjiden lugu = 143.142.000
| Voz' = 2012
| Pind = 17.098.246
| Kart = LocationRussia.png
| Kel' = [[venäkel']]
| Valdkundan pämez' = [[Putin Vladimir|Vladimir Putin]]
| Päministr = [[Medvedev Dmitrii|Dmitrii Medvedev]]
| Religii = [[hristanuskond]], [[ateizm]], [[islam]], [[buddizm]], [[paganuz]]
| Valüt = [[venäman rubl']]
| Internet-domen = [[.ru]], [[.рф]]
| Telefonkod = +7
| Aigvö = [[UTC]]+3..+12
}}
'''Venäma''' ([[venäkel'|venäkelel]]: ''Россия, Российская Федерация'', oficialine nimi: '''Venälaine Federacii''', lühetud nimi: '''VF''') om valdkund [[Evrop|Päivnouzmaižes Evropas]] da [[Azii|Pohjoižes Azijas]]. Venäma om [[Ma]]n kaikiš suremb valdkund pindan mödhe — 17 075 400 km<sup>2</sup>. Vodel [[2010]] Venäläižen federacijan eläjiden lugu oli 141,927,297 eläjäd (9-nz' sija [[Ma]]s). Valdkundaline kel' om [[venäkel']]; da 23 federacijan subjektoiš oma mugažo ičeze valdukundaližed keled.

Venäman pälidn om [[Moskv]]. Venäläižes Federacijas om 11 lidnad, kudambiden eläjiden lugu om enamb 1 mln eläjid: Moskv, [[Piter]], [[Novosibirsk]], [[Jekaterinburg]], [[Alauz'lidn|Alanovgorod (Alauz'lidn)]], [[Kazan']], [[Samar]], [[Omsk]], [[Čeläbinsk]], [[Rostov Donal]] da [[Uf]].

Venäma om [[Ühtenzoittud Rahvahiden Organizacii|Ühtenzoittud Rahvahiden Organizacijan]], [[Ripmatomiden Valdkundoiden Ühtnend]]an, [[Evrazijan Ekonomižen Ühtištuz|Evrazijan Ekonomižen Ühtištusen]] da toižiden organizacijoiden ühtnii.

== Istorii ==
Vodel [[862]] sündub päivnouzmslavilaine (Amuižvenälaine) valdkund. Sihe ühtetas äjad päivnouzmslavilaižed heimod. Möhemba, feodaližen rouhusen tagut, se jagase paloihe — ičenaižihe knäz'kundoihe. XIII voz'sadal venälaižed knäz'kundad puttas mongoližiden hanoiden tobmusen alle. Vodel [[1380]] venälaine knäz' [[Dmitrii Donan|Dmitrii Donan (Dmitri Donskoi)]] vägestab Mamai-hanan voinväged Kulikovo-toras.

XVI voz'sadal zavodib lujetas Moskvan knäz'kund (möhemba — valdkund), sihe ühtetas susedknäz'kundad. Muga sündub ühthine keskustoittud valdkund. Carin [[Ivan IV|Ivanan IV (Grazijan)]] aigan Venälaine valdkund jalos levitab ičeze röunad. Se anastab Kazanin da Astrahanin hankundad. XVII voz'sadal, jäl'ges Ivanan IV surmad, zavodiše Torokaig. Venämaha tuldas [[Pol'šanma|pol'šanmaižed]] voinväged. Vodel [[1612]] venälaine ratnikišt, kudamban ezinenas oma [[Minin Kuz'ma|Minin]] da [[Požarskii Dmitrii|Požarskii]], vägestadas pol'šalaižid. Vodel 1613 valitadas uz' car', kudambaks tegese [[Romanov Mihail]]. [[Romanoviden dinastii]] ohjastab Venämad vodelesai [[1917]].

XVIII voz'sadan augotišes car' [[Sur' Petr|Petr I]] zavodib ičeze masštabižed reformad i tegeb [[Venäman imperii|Venäman imperijaks]]. Pohjoižvoinan (1700—1721) jäl'ghe Venälaine imperii sab maid [[Baltijanmeren rand]]oil. Vodel [[1812]] zavodiše voin («Tatanmaine voin») [[Napoleon I|Napoleonižen]] [[Francii|Francijanke]]. Venälaižed voinväged vägestadas neciš voinas evropalaižiden ühtnenuziden valdkundoiden abunke. Vodel [[1861]] om tühjästadud maorjanoiktuz. XIX voz'sadan lop harakterizuiše tegimišton da radajiden lugun kazvol.

Vozil 1905—1907 oli [[ezmäine venäläine revolücii]]. Vodel [[1914]] Venäläine imperii, Antantan ühtnijan oldes, tuleb [[Ezmäine mail'man voin|Ezmäižhe mail'manvoinha]]. 1917 voden uhokul zavodiše revolücii («Uhokun revolücii»), kudamb tühjästab monarhijad i tegeb Venäman tazovaldkundaks. Pordaigaine ohjastuz tedotab voinan jatkmižes, no sügüzel tobmut anastadas bol'ševikad [[Lenin Vladimir|Lenin]] ezinenas. Vozil 1918—1922 — [[Rahvahanikoiden soda]], kudambas vägestadas bol'ševikad. Vodel 1922 tedotadas [[Nevondkundaline Ühtištuz|NSTÜ:n]] sädandas.

Vozil 1941—1945 — Venäman ühtnemine [[Toine mail'man voin|Toižhe mail'manvoinha]] («Surhe Tatanman voinha») [[Saksanma]]d vaste.

1991 — [[Nevondkundaline Ühtištuz|Nevondkundaližen Ühtnendan]] (NSTÜ:n) jagund i Venäman lähtend sišpäi.

== Geografižed andmused ==
[[Fail:Vasyugan.jpg|thumb|right|250px||Vasügan jogi]] 
Venäma sijadase Pohjoižes mapoliškos, [[Evrazii]]-kontinentan pohjoižel. Ümbri 14 procentas Venäman territorijad sijadase pohjoižen polärižen pirdan taga, igähižen rougan zonas.

Venälaine Federacii om Tünen, Antlantižen (Baltijan, Must- da Azovan mered), Jävaldmeriden da Kaspijan meren randoil, sen merirandad oma kaikiš pidembad Man toižihe valdkundoihe rindataden (37,653 km). Venämal oma mavaldkundröunad [[Norvegii|Norvegijanke]], [[Suomenma]]nke, [[Estinma]]nke, [[Latvii|Latvijanke]], [[Litvanma]]nke, [[Pol'šanma]]nke, [[Vaugedvenäma]]nke, [[Ukrain]]anke, [[Abhazii|Abhazijanke]], [[Gruzii|Gruzijanke]], [[Suviosetii|Suviosetijanke]], [[Azerbaidžan]]anke, [[Kazahstan]]anke, [[Mongolii|Mongolijanke]], [[Kitai|Kitajanke]] da [[Korejan Rahvahaline Demokratine Tazovaldkund|Korejan Rahvahaližen Demokratižen Tazovaldkundanke]]; vezivaldkundröunad [[ÜAV|Amerikan Ühtenzoittud Valdkundoidenke (Štatoidenke)]] da [[Japonii|Japonijanke]].

Venäman agjahižed čokkoimed kontinental: agjahine pohjoine punkt — [[Čelüskinan nem']] Krasnojarskan randas; agjahine suvipunkt — [[Bazardüzünmägi]] [[Dagestanan tazovaldkund]]as; agjahine päivlaskmpol'ne punkt — [[Dežnövan nem']] Čukotkan avtonomižes ümbrik; agjahine päivnouzmpol'ne punkt — [[Baltijan letejono]] [[Kaliningradan agj]]as. Keskuzpunkt — [[Vivijärv]] [[Krasnojarskan rand]]as.

Venämas om enamb 120 tuh jogid da ümbri 2 mln järvid. Kaikiš pidembad joged oma [[Amur]], [[Lenanjogi]], [[Kamanjogi]], [[Jenisei]], [[Irtiš]], [[Ob']], [[Volg]]; kaikiš surembad järved — [[Kaspijan meri]], [[Baika]]l, [[Ladogjärv]] da [[Änine]].

== Administrativiž-territorialine jagand ==
83 regionad mülüdas Venäläižhe federacijaha:
* 21 tazovaldkundad
* 46 agjad
* 9 randad
* 4 ümbrikad
* 2 federativižen alištusen lidnad
* 1 avtonomine agj

== Eläjad ==
[[RosStat]]:an andmusiden mödhe, 2010 vodel Venäläižen federacijan eläjiden lugu oli 141,927,297 eläjäd. Venäma om ühesandel sijal ristituiden lugun mödhe toižihe valdkundoihe rindataden.

Venämän eläjiden enambuz (2/3) eläb valdkundan [[Evrop]]alas, toižed (1/3) — [[Ural]]an taga.

79% Venäman eläjid — [[venälaižed]], 3,9% — [[totarlaižed]], 2% — [[ukrainalaižed]], 1,2% — [[baškiralaižed]], 1,1% — [[čuvašalaižed]]. Venäma om äirahvahaline valdkund, kus elädas äjiden rahvahiden ezitajid.

== Politine sistem ==
1993 voden konstitucijan mödhe Venälaine Federacii om demokratine federativine valdkund tazovaldkundaližen ohjanduzmahtusenke.

=== Valdkundan pämez' ===
Venäman pämez' om prezident, kudambad eläjäd valitas videks vodeks. 

Venäman Prezidentoiden nimikirjutez:
* [[Jel'cin Boris|Boris Nikolajevič Jel'cin]] (1991 — 1999)
* [[Putin Vladimir|Vladimir Vladimirovič Putin]] (2000 — 2008) 
* [[Medvedev Dmitrii|Dmitrii Anatol'jevič Medvedev]] (2008 — 2012)
* [[Putin Vladimir|Vladimir Vladimirovič Putin]] (2012 — )

=== Käskusenandai tobmuz ===
Käskusenandajan tobmusen ülembaine aluskund om kaks’kodine parlament (Federaline suim): alahaine kodi (palat) — Valdkundaline Dum da ülähäine kodi (palat) — Federacijan nevondkund.

=== Elohopanii tobmuz ===
Elohopanijan tobmusen ülembaine aluskund om Venälaižen federacijan ohjastuz, kudamban ezimest paneb radnikusele prezident. Ezimehen kandidaturan vahvištoitab Valdkundaline Dum.

== Irdkosketused ==
* [http://www.kremlin.ru/ Venäläižen federacijan prezidentan sait] {{ref-ru}}
* [http://www.duma.gov.ru/ Valdkundaližen Duman sait] {{ref-ru}}
* [http://www.gov.ru/ Venäläižen Federacijan federaližiden valkundaližiden aluskundoidan server] {{ref-ru}}
{{Evrop}}
{{Venälaižen Federacijan subjektad}}
{{Nece kirjutuz Vepsän Vikijas|[http://veps-kir.wikia.com/wiki/Веняма Веняма]}}

[[Kategorii:Venäma|*]]
