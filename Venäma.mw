{{1000}}
{{Valdkund
| Nimi = Venälaine Federacii<br />Российская Федерация
| Valdkundznam = Coat of Arms of the Russian Federation.svg
| Flag = Flag of Russia.svg
| Valdkundznam text = Venäman valdkundznam
| Flag text = Venäman flag
| Pälidn = Moskv
| Eläjiden lugu = 142,470,272<ref>[https://www.cia.gov/library/publications/the-world-factbook/geos/rs.html Venäman ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 17,098,246
| Kart = Russian Federation (orthographic projection) - Crimea disputed.svg
| Kel' = [[venäkel'|venän]]
| Valdkundan pämez' = [[Putin Vladimir|Vladimir Putin]]
| Päministr = [[Medvedev Dmitrii|Dmitrii Medvedev]]
| Religii = [[hristanuskond]], [[ateizm]], [[islam]], [[buddizm]], [[paganuz]]
| Valüt = [[venäman rubl']] (RUB) (₽)
| Internet-domen = [[.ru]], [[.рф]], [[.su]]
| Telefonkod = +7
| Aigvö = [[UTC]]+2..+12
}}
'''Venäma''' ([[venäkel'|venäkelel]]: ''Россия'') vai '''Venälaine Federacii''' (lühetud nimi: '''VF''', [[venäkel'|venäkelel]]: ''Российская Федерация''), molembad nimitused oma oficialižed, om valdkund [[Evrop|Päivnouzmaižes Evropas]] da [[Azii|Pohjoižes Azijas]].

Venäman pälidn da kaikiš suremb lidn om [[Moskv]]. Vl 2013 Venäläižes Federacijas oli 15 lidnad, kudambiden eläjiden lugu oli enamb 1 mln eläjid: [[Moskv]], [[Piter]], [[Novosibirsk]], [[Jekaterinburg]], [[Alauz'lidn|Alanovgorod (Alauz'lidn)]], [[Kazan']], [[Čeläbinsk]], [[Samar]], [[Omsk]], [[Rostov Donal]], [[Uf]], [[Krasnojarsk]], [[Perm']], [[Voronež]], [[Volgograd]].

Venäma om [[Ma]]n kaikiš suremb valdkund pindan mödhe — 17 075 400 km². Vl [[2010. voz'|2010]] Venäläižen federacijan eläjiden lugu oli 141,927,297 eläjad (9-nz' sija [[Ma]]s). Valdkundaline kel' om [[venäkel']]; da mugažo ičeze valdukundaližed keled oma 23 federacijan subjektoiš.

Venäma om [[Ühtenzoittud Rahvahiden Organizacii|Ühtenzoittud Rahvahiden Organizacijan]], [[Ripmatomiden Valdkundoiden Ühtnend]]an, [[Evrazijan Ekonomižen Ühtištuz|Evrazijan Ekonomižen Ühtištusen]] da toižiden organizacijoiden ühtnii.

== Istorii ==
Vl [[862. voz'|862]] päivnouzmslavine (Amuižvenälaine) valdkund sündui. Äjad päivnouzmslavižed heimod ühtetas sihe. Möhemba, feodaližen rouhusen tagut, se jagase paloihe — ičenaižihe ruhtinazkundoihe. XIII. voz'sadal venälaižed ruhtinazkundad puttas mongoližiden hanoiden tobmusen alle. Vl [[1380. voz'|1380]] venälaine [[Donan Dmitrii|Donan Dmitrii (Dmitri Donskoi)]]-ruhtinaz vägestab Mamai-hanan voinväged Kulikovo-toras.

XVI. voz'sadal Moskvan ruhtinazkund (möhemba — valdkund) zavodib lujetas, susedruhtinazkundad ühtetas sihe. Muga ühthine keskustoittud valdkund oli sündnu. [[Ivan IV|Ivanan IV (Grazijan)]]-carin aigan Venälaine valdkund levitab jalos ičeze röunad. Se anastab Kazanin da Astrahanin hankundoid. XVII. voz'sadal, jäl'ges Ivanan IV surmad, Torokaig zavodiše. [[Pol'šanma|Pol'šanmaižed]] voinväged tuldas Venämaha. Vl [[1612. voz'|1612]] venälaine ratnikišt, kudamban ezinenas [[Minin Kuz'ma|Minin]] da [[Požarskii Dmitrii|Požarskii]] oma, vägestadas pol'šalaižid. Vl [[1613. voz'|1613]] uz' car' valičese, kudambaks [[Romanov Mihail|Mihail Romanov]] tegese. [[Romanoviden dinastii]] ohjastab Venämad vodelesai [[1917. voz'|1917]].

XVIII. voz'sadan augotišes [[Sur' Petr|Petr I]]-car' zavodib ičeze masštabižed reformad valdkundas da tegeb sidä [[Venäman imperii|Venäman imperijaks]]. [[Pohjoižvoin]]an (1700—1721) jäl'ghe Venälaine imperii sab maid [[Baltijanmeren rand]]oil. Vl [[1812. voz'|1812]] voin («Tatanmaine voin») zavodiše [[Napoleon I|Napoleonižen]] [[Francii|Francijanke]]. Venälaižed voinväged vägestadas neciš voinas evropalaižiden ühtnenuziden valdkundoiden abunke. Vl [[1861. voz'|1861]] maorjanoiktuz om tühjitadud. XIX. voz'sadan lop harakterizuiše tegimišton da radajiden lugun kazvol.

Vozil 1905—1907 oli [[ezmäine venäläine revolücii]]. Vl [[1914. voz'|1914]] Venäläine imperii, Antantan ühtnijan oldes, tuleb [[Ezmäine mail'man voin|Ezmäižhe mail'manvoinha]]. Vn 1917 uhokul revolücii zavodiše («Uhokun revolücii»), kudamb tühjitab monarhijad i tegeb Venäman tazovaldkundaks. Pordaigaine ohjastuz tedotab voinan jätkmižes, no sügüzel bol'ševikad anastadas tobmut [[Lenin Vladimir|Lenin]] ezinenas. Vozil 1918—1922 — [[Rahvahanikoiden soda]], kudambas bol'ševikad vägestadas. Vl 1922 tedotadas [[Nevondkundaline Ühtištuz|NSTÜ:n]] sädandas.

Vozil 1941—1945 — Venäman ühtnemine [[Toine mail'man voin|Toižhe mail'manvoinha]] («Surhe Tatanman voinha») [[Saksanma]]d vaste.

1991 — [[Nevondkundaline Ühtištuz|Nevondkundaližen Ühtnendan]] (NSTÜ:n) jagund i Venäman lähtend sišpäi.

== Geografižed andmused ==
[[Fail:Vasyugan.jpg|thumb|right|250px||Vasügan-jogi]] 
Venäma sijadase [[Pohjoine šurupolišk|Pohjoižes mapoliškos]], [[Evrazii]]-kontinentan pohjoižel. Ümbri 14 procentas Venäman territorijad sijadase [[Pohjoine nabapird|Pohjoižen polärižen pirdan]] taga, igähižen rougun zonas.

Venälaine Federacii om [[Tün' valdmeri|Tünen]], [[Atlantine valdmeri|Antlantižen]] ([[Baltijan meri|Baltijan]], [[Must meri|Must]]- da [[Azovan meri|Azovan]] mered), [[Jävaldmeri]]n da [[Kaspijan meri|Kaspijan meren]] randoil, sen merirandad oma kaikiš pidembad Man toižihe valdkundoihe rindataden (37,653 km).

Venämal oma mavaldkundröunad [[Norvegii|Norvegijanke]], [[Suomenma]]nke, [[Estinma]]nke, [[Latvii|Latvijanke]], [[Litvanma]]nke, [[Pol'šanma]]nke, [[Vaugedvenäma]]nke, [[Ukrain]]anke,  [[Gruzii|Gruzijanke]] (sidä kesken [[Abhazii|Abhazijanke]] da [[Suviosetii|Suviosetijanke]]), [[Azerbaidžan]]anke, [[Kazahstan]]anke, [[Mongolii|Mongolijanke]], [[Kitai]]nke da [[Korejan Rahvahaline Demokratine Tazovaldkund|Korejan Rahvahaližen Demokratižen Tazovaldkundanke]]; vezivaldkundröunad [[AÜV|Amerikan Ühtenzoittud Valdkundoidenke (Štatoidenke)]] da [[Japonii|Japonijanke]].

Venäman agjahižed čokkoimed kontinental: agjahine pohjoine punkt — [[Čelüskinan nem']] [[Krasnojarskan rand]]as; agjahine suvipunkt — [[Bazardüzünmägi]] [[Dagestanan Tazovaldkund]]as; agjahine päivlaskmpol'ne punkt — [[Dežnövan nem']] [[Čukotkan avtonomine ümbrik|Čukotkan avtonomižes ümbrikos]]; agjahine päivnouzmpol'ne punkt — [[Baltijan letejono]] [[Kaliningradan agj]]as. Keskuzpunkt — [[Vivijärv]] [[Krasnojarskan rand]]as.

Venämas om enamba 120 tuhad jogid da ümbri 2 mln järvid. Kaikiš pidembad joged oma [[Amur]], [[Lenanjogi]], [[Kamanjogi]], [[Jenisei]], [[Irtiš]], [[Ob']], [[Volg]]; kaikiš surembad järved — [[Kaspijan meri]], [[Baikal]], [[Ladogjärv]] da [[Änine]].

== Politine sistem ==
1993 voden konstitucijan mödhe Venälaine Federacii om demokratine federativine valdkund [[segoitadud tazovaldkund|prezidentiž-parlamentižen tazovaldkundaližen]] ohjanduzmahtusenke.

=== Valdkundan pämez' ===
Venäman pämez' om prezident, kudambad eläjäd valitas kudeks vodeks. Kahtenden strokun om voimuz. 

Venäman Prezidentoiden nimikirjutez:
* [[Jel'cin Boris|Boris Nikolajevič Jel'cin]] (1991—1999)
* [[Putin Vladimir|Vladimir Vladimirovič Putin]] (2000—2008) 
* [[Medvedev Dmitrii|Dmitrii Anatol'jevič Medvedev]] (2008—2012)
* [[Putin Vladimir|Vladimir Vladimirovič Putin]] (2012—tähäsai)

=== Käskusenandai tobmuz ===
Käskusenandajan tobmuden ülembaine aluskund om kaks'kodine parlament (Federaline Suim): alahaine kodi (palat) — Valdkundaline Dum da ülähäine kodi (palat) — Federacijan Nevondkund.

=== Radonoigendai tobmuz ===
Radonoigendajan (Elohopanijan) tobmuden ülembaine aluskund om Venälaižen Federacijan ohjastuz, prezident paneb radnikusele sen ezimest — päministrad. Valdkundaline Dum vahvištoitab päministran kandidaturad.

[[Medvedev Dmitrii|Dmitrii Medvedev]] om päministraks vspäi 2012.

Vspäi 2004 [[Lavrov Sergei|Sergei Lavrov]] radab röunantagaižiden azjoiden ministran.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Venäman administrativiž-territorialine jagand]].''

83 regionad mülüdas Venäläižhe Federacijaha ([[Krim (Venäman region)|Krimad]] lugemata):
* 21 tazovaldkundad
* 46 agjad
* 9 randad
* 4 ümbrikod
* 2 federativižen alištusen lidnad
* 1 avtonomine agj

Venämas om [[Venäman federaližiden ümbrikoiden nimikirjutez|9 federališt ümbrikod]].

== Eläjad ==
[[RosStat]]:an andmusiden mödhe, vl 2010 Venäläižen Federacijan eläjiden lugu oli 141,927,297 eläjad. Venäma om ühesandel sijal ristituiden lugun mödhe toižihe valdkundoihe rindataden.

Venämän eläjiden enambuz (2/3) eläb valdkundan [[Evrop|evropižes]] palas, toižed (1/3) — [[Ural]]an taga.

79% Venäman eläjid — [[venälaižed]], 3,9% — [[kazanin totarlaižed]], 2% — [[ukrainalaižed]], 1,2% — [[baškiralaižed]], 1,1% — [[čuvašalaižed]]. Venäma om äirahvahaline valdkund, kus äjid rahvahiden ezitajad elädas.

== Rahvahanižanduz ==
Vl 2012 Venäman päeksport oli [[kivivoi]] da [[londuseline gaz]] (45%), [[kivivoiproduktad]] (25%), [[metall]]ad da metalltegesed (8%), himižen tegimišton produkcii (6%), mašinansauvomižen sarakon produkcii (5%); toine eksport — [[söndtavarad]] (3%), [[pu (material)]] (2%).

== Homaičendad ==
<references />

== Irdkosketused ==
* [http://www.kremlin.ru/ Venäläižen Federacijan prezidentan sait] {{ref-ru}}
* [http://www.duma.gov.ru/ Valdkundaližen Duman sait] {{ref-ru}}
* [http://www.gov.ru/ Venäläižen Federacijan federaližiden valkundaližiden aluskundoiden server] {{ref-ru}}

{{Commons|Russia}}
{{Evrop}}
{{Azii}}
{{Venälaižen Federacijan subjektad}}
{{Nece kirjutuz Vepsän Vikijas|[http://veps-kir.wikia.com/wiki/Веняма Веняма]}}

[[Kategorii:Venäma| ]]
