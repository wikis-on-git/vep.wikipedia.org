{{Eländpunkt
 | Nimi = Sumgait<br />Sumqayıt
 | Lidnanznam = Sumqayit2.png
 | Flag = 
 | Lidnanznam text = Sumgaitan lidnanznam
 | Flag text = 
 | Valdkund = Azerbaidžan
 | Eläjiden lugu = 298,000
 | Voz' = 2015
 | Pind = 94.17
 | Fail = Koroghlu avenue, Sumgait.JPG
 | Pämez' = Zakir Faradžev<br />(sügüz'ku 2015—)
 | Telefonkod = +994-18
 | Aigvö = tal'vel [[UTC]]+4,<br />kezal [[UTC]]+5
}}
'''Sumgajit''' ({{lang-az|Sumqayıt}}), voib kirjutada '''Sumgait''' mugažo, om koumanz' lidn [[Azerbaidžan]]as ristitišton mödhe da kahtenz' tegimišton mödhe. Se om lidn tazovaldkundan alištusenke, [[Baku]]-pälidnan lodehline kaimdailidn, mülüb sen aglomeracijha.

== Istorii ==
Eländpunktan aluz om pandud vl 1938 sauvomha [[kivivoi]]n ümbriradajid tegimid keskustas [[Baku]]späi varuitomudhe näht. Om nimitadud ühtennimižen penen jogen mödhe. Sumgajit sai lidnan statusad vl 1949.

Himižed, metallurgižed, sauvondmaterialiden da tekstiližed edheotandad oma Sumgajitan tegimišton aluseks.

== Geografijan andmused ==
Lidn sijadase 30 km lodeheze Bakuspäi, [[Apšeronan pol'sar'|Apšeronan pol'sarel]], [[Kaspijan meri|Kaspijan meren]] randal, 5—30 m korktusil Kaspijan pindan päl. [[Samur-Apšeronan kanal]] ümbärdab lidnad suvespäi.

Klimat om [[subtropine vö|subtropine]] kuiv. Paneb sadegid 247 mm vodes, vihmatomuz om kezakus-elokus.

Sumgajit jagase nomeruidud lidnanlaptoihe, läz ei ole nimitadud irdoid. Kaks' lidnanvuittušt žilod oma alištunuded lidnan tobmudele: Gadži-Zeinalabdin i Džorat. [[Apšeronan rajon]] röunatab lidnanke, Bakun municipaline territorii om läz päivnouzmašt lidnan röunad.

== Eläjad ==
Vl 2014 lidnan eläjiden lugu oli 294 500 ristitud. Vl 2015 ristitišt kahtenke lidnanvuiččenke žilonke oli 332,9 tuhad eläjid.

Lidnalaižiden 97% oma [[azerbaidžanlaižed]], ristitišton londuseline ližaduz om znamasine.

[[Sumgait (futbolklub)|Sumgait-futbolklub]] vändab eziligas.

== Transport ==
Avtobusad, maršruttaksid da avtotaksid oma kundaližeks transportaks. Kaks'žiruižed ezilidnelektrojonused ühtenzoittas lidnad Bakunke da Apšeronan pol'saren eländpunktoidenke rengazraudtedme. Kiruhavtote om Bakuhusai. Meriport radab lidnas.

== Homaičendad ==
<references/>

== Irdkosketused ==
* [http://www.sumqayit-ih.gov.az/ Sumgajit-lidnan tobmuden oficialine sait (''sumqayit-ih.gov.az'').] {{ref-az}}
{{Commons|Category:Sumgayit}}

[[Kategorii:Sumgajit| ]]
[[Kategorii:Azerbaidžanan lidnad]]
[[Kategorii:Eländpunktad kirjamišton mödhe]]
[[Kategorii:Azerbaidžanan lidnad tazovaldkundan alištusenke]]
