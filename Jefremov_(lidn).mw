{{Eländpunkt
 | Nimi = Jefremov<br />Ефремов
 | Lidnanznam = Coat of Arms of Efremov (Tula oblast).png
 | Flag =
 | Lidnanznam text = Jefremovan lidnanznam
 | Flag text =
 | Valdkund = Venäma
 | Eläjiden lugu = 35,168
 | Voz' = 2018
 | Pind = 21.83
 | Fail = 20170626 перекрёсток Свердлова-Комсомольская 1.jpg
 | Pämez' = Aleksei Bogatiröv<br />(kku 20—)
 | Telefonkod = +7-48741-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Jefremov''' ({{lang-ru|Ефре́мов}}) om [[Venäma]]n lidn [[Tulan agj]]an suvipäivnouzmas. Se om agjan seičemenz' lidn eläjiden lugun mödhe, [[Jefremovan lidnümbrik]]on administrativine keskuz.

== Istorii ==
Eländpunktan aluz om pandud 1630-nzil vozil kuti pen' ''Jefremovskai-külä''. Puine lidnuz oli saudud senno [[Mihail Födorovič]]-carin käskön mödhe vl 1637, muretihe lidnusen hudroid seinid 1680-nzil vozil. Sen aigan eländpunkt mainitase kuti Ofremovan (Afremovan) lidneihut ({{lang-ru|Офремова (Афремова) городище}}), möhemba Ofremov vai Afremov (ven. ''Офремов, Афремов''). Jefremov sai makundan lidnan oficiališt statusad vl 1719 vai vl 1777. Šingotihe villän kazvatandal da torguindal. [[Toine mail'man soda|Toižen mail'man sodan]] aigan lidn oli okkupiruidud nacistoil (20. kül'mku — 13. tal'vku 1941). Jefremov alištui agjan tobmudele vll 1951−2006.

Jefremov šingotase himižel tegimištol (sintetižen [[kaučuk]]an, rikmuiktusen, biohimine — sötmižližadused), kazmusiden mikrobiologižiden kaičendabutusiden tegimel i sömtegimištol (leibtegim, maidkombinat, [[AÜV|amerikaižen]] «[[Cargill]]»-kompanijan glükozan da patokan kombinat).

== Geografijan andmused ==
Lidn sijadase lidnümbrikon päivlaskmas, [[Čoma Meč]]-jogen randal ({{lang-ru|Краси́вая Меча́}} 244 km pitte, [[Don]]an oiged ližajogi), 200 m ü.m.t. keskmäižel korktusel. Matkad [[Lipeckan agj]]hasai om 00 km suvhe orhal. Matkad [[Tul]]hasai om 00 km pohjoižhe orhal, 00 km avtotel vai 166 km raudtel. Lähembaižed lidnad oma [[Dankov]] (Lipeckan agj) päivnouzmha i [[Jelec]] (Lipeckan agj) 00 km suvhe orhal, 00 km avtotedme vai 81 km raudtedme. Jefremov-raudtestancii radab lidnas «Tul — Jelec»-keskustal vspäi 1874.

== Eläjad ==
Vl 1897 lidnan ristitišt oli 9 tuhad eläjid, vl 1939 — 26 708 eläjad. Vn 2010 Venäman rahvahanlugemižen mödhe lidnan eläjiden lugu oli 42 350 ristitud, lidnümbrikon koume videndest. Kaikiš suremb lidnan ristitišt oli 51..58 tuhad eläjid vll 1973−2001 (58 tuh. rist. vll 1986−1987). [[Ortodoksine hristanuskond|Ortodoksižen hristanuskondan]] Jumalanmaman «Pölištunuziden aznoičend»-jumalaižen päjumalanpert' i kuz' jumalanpertid<ref>[http://sobory.ru/geo/locat/5162 Jefremovan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkund om Jefremovan kolledž.

== Galerei ==
<gallery mode="packed" heights="125px">
Stele in Efremov 1.jpg|Znam lidnan röunal
Church of St. Nicholas the Wonderworker in Efremov (new).jpg|Ph. Mikulai-čudosädajan jumalanpert'<br />(uz', vn 2016 nägu)
Museum of Efremov.jpg|Čomamahtoliž-kodirandantedištandmuzei<br />(2019)
Efremov,station.JPG|Raudtestancijan sauvuz<br />vl 2008
</gallery>

== Homaičendad ==
<references />

== Irdkosketused ==
* [http://efremov.tularegion.ru/ Lidnan da lidnümbrikon tobmuden aluzkundoiden sait (''efremov.tularegion.ru'').] {{ref-ru}}
{{Commons|Category:Yefremov}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Jefremovan lidnümbrik|*]]
