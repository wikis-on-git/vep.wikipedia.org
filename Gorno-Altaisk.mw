{{Eländpunkt
 | Nimi = Gorno-Altaisk<br />Горно-Алтайск <small>(ven.)</small><br />Улалу <small>(suvialt.)</small>
 | Lidnanznam = Coat of Arms of Gorno-Altaysk.svg
 | Flag = Flag of Gorno-Altaysk.svg
 | Lidnanznam text = Gorno-Altaiskan lidnanznam
 | Flag text = Gorno-Altaiskan flag
 | Valdkund = Venäma
 | Eläjiden lugu = 64,505
 | Voz' = 2021-01-01
 | Pind = 95.5
 | Fail = Gorno-altajsk 05 view-on-city.jpg
 | Pämez' = Jurii Nečaev<br />(sügüz'ku 2017—)
 | Telefonkod = +7-38822-xx-xxx
 | Avtokod = 04
 | Aigvö = [[UTC]]+7 ([[MSK]]+4)
}}
'''Gorno-Altaisk''' ({{lang-ru|Го́рно-Алта́йск}}, {{lang-alt|Улалу}}) om lidn da lidnümbrik [[Venäma]]n suves. Se om [[Altajan Tazovaldkund]]an pälidn da üks'jäine lidn.

== Istorii ==
Eländpunktan aluz om pandud vl 1824 kuti ''Ulal-žilo'' ({{lang-ru|село Улала}}) — [[ortodoksine hristanuskond|ortodoksižen hristanuskondan]] hengeline missii [[Altai (mäged)|Altai-mägil]]. Nimitihe Ulalušk-jogen mödhe ({{lang-ru|Улалушка}} 19 km pitte, {{lang-alt|Улула}}), se lankteb Maim-jogehe ({{lang-ru|Майма}} 60 km pitte) žilon territorijal, mitte om Katunin oiktaks ližajogeks.

Vl 1928 žilo sai lidnan statusad. Vll 1932−1948 lidnan nimi oli ''Oirot-Tur'' ({{lang-ru|Ойрот-Тура}}), sid' nügüdläine.

== Geografijan andmused ==
Lidn sijadase tazovaldkundan pohjoižröunanno, [[Altajan mäged|Altajan mägiden]] katl'uses, 270..305 m korktusil valdmeren pindan päl, [[Katun']]-jogen oiktal randpolel ({{lang-alt|Кадын}}, [[Ob'|Obin]] joginišk). Matkad [[Moskv]]hasai om 3641 km päivlaskmha orhal, [[Bijsk]]hasai om 105 km avtotedme (lähembaine raudtestancii), [[Barnaul]]hasai om 258 km avtotedme.

Klimat om kontinentaline, lämuden teravad vajehtused oleldas. Paneb sadegid 731 mm vodes, enamba kezal (80..110 mm kus).

Gorno-Altaisk om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 24 045 eläjad, vl 1959 — 27 534 eläjad. Vn 2010 kaiken Venäman rahvahanlugemižen mödhe eläjiden lugu oli 56 933 ristitud. Kaikiš suremb ristitišt om nügüd'.

Kuz' pühäpertid om lidnas: [[ortodoksine hristanuskond|ortodoksižen hristanuskondan]] ph. Makarijan puine päjumalanpert', koume jumalanpertid i kaks' časounäd<ref>[http://sobory.ru/geo/locat/6907 Gorno-Altaiskan pühäpertid ''sobory.ru''-saital.] {{ref-ru}}</ref>, [[vanhuskolaižed|vanhan hristanuskondan]] pühäpert', [[islam]]anuskondan pühäpert' i medrese, [[buddizm]]an pühäpert'.

Rahvahad (2010): [[venälaižed]] — 70,0%, [[altajalaižed]] — 23,0%, [[kazahlaižed]] — 2,3%, toižed rahvahad — 4,6%.

== Ižanduz da transport ==
Ižandusen sarakod oma turizm i sauvondmaterialoiden pästand ([[raudbeton]]tegesed).

Üks'jäine üläopendusen aluzkund om olmas lidnas, se om Gorno-Altaiskan valdkundaline universitet<ref>[http://www.gasu.ru/ Gorno-Altaiskan valdkundaližen universitetan sait (''gasu.ru'').] {{ref-ru}} {{ref-en}}</ref>. Nell' specialižen keskopendusen aluzkundad ratas lidnas: agrarine kolledž (Gorno-Altaiskan universitetan palakund), pedagogine kolledž, kul'turan da čomamahton kolledž, medicinine škol.

Avtobusad da maršruttaksid oma kundaližeks transportaks lidnan südäimes i ümbrištos.

Tatanmaine ühtennimine lendimport (''ГОР / RGK'') sijadase 6 km päivlaskmha lidnan keskusespäi, [[Katun']]-jogen oiktal randal. Sišpäi tehtas reisid [[Moskv]]hasai, kezaaigan — [[Krasnojarsk]]ha, [[Novosibirsk]]ha i [[Tümen'|Tümenihe]].<ref>[http://www.ga-airport.ru/passazhiram1/raspisanie-reysov Reisiden aigplan. — Gorno-Altaisk-lendimportan oficialine sait (''ga-airport.ru'').] {{ref-ru}}</ref>

== Galerei ==
<gallery mode="packed" heights="125px">
Gorno-Altaysk Center 0665.jpg|Lidnan keskuzpalan nägu vl 2021
Gorno-Altaysk, Altai Republic, Russia - panoramio (18).jpg|Memorial pölištunuzile sodamehile (2015)
Gorno-Altaysk ProtectionChurch 014 4695.jpg|Pühän Jumalanmaman Katken jumalanpert' (ortodoksine hristanuskond), vn 2021 nägu
Gorno-Altaysk BuddhistTemple 014 3978.jpg|Buddizman pühäpert', vn 2021 nägu
Gorno-Altaysk Bank 014 4469.jpg|Venäman Keskuzbankan Altajan Tazovaldkundan Rahvahaline bank vl 2021
Агробиостанция горно-Алтайского государственного университета.Горно-Алтайск 02.jpg|Gorno-Altaiskan valdkundaližen universitetan agrobiostancii (2016)
Gorno-altajsk 04 squar theatre.jpg|Altajan Tazovaldkundan Rahvahaline teatr (2006)
Gorno-Altaysk Museum 013 1405.jpg|Altajan Tazovaldkundan Rahvahaline muzei (2021)
Gorno-Altaysk Club 014 4622.jpg|Lidnan kul'turkeskuz (2021)
Gorno-Altaysk Airport 014 5033.jpg|Gorno-Altaisk-lendimportan A-terminal vl 2021
</gallery>

== Tetabad sündnuded ==
* [[Horoševskii Viktor|Viktor Horoševskii]] (1940−2012) — oli nevondkundaline i Venäman matematikantedomez'.
* [[Kalinina Ida|Ida Kalinina]] (1926−2015) — oli Nevondkundaližen Ühtištusen i Venäman plod- da marjkazmusiden selekcioner, enččen [[Maižanduztedoiden Nevondkundaline Akademii Leninan oiktastuseks|MTNA:n]] akademik.
* [[Slastönin Vitalii|Vitalii Slastönin]] (1930−2010) — oli pedagogikan tedomez'.

== Homaičendad ==
<references />

== Irdkosketused ==
* [http://www.gornoaltaysk.ru/ Municipaližen «Gorno-Altaisk-lidn»-ühtnikan oficialine portal (''gornoaltaysk.ru'').] {{ref-ru}}
{{Commons|Category:Gorno-Altaysk}}

{{Venälaižen Federacijan subjektoiden pälidnad}}

[[Kategorii:Gorno-Altaisk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Altajan Tazovaldkund|*]]
[[Kategorii:Altajan Tazovaldkundan lidnad|*]]
[[Kategorii:Altajan Tazovaldkundan lidnümbrikod]]
