{{Eländpunkt
 | Nimi = Gorno-Altaisk<br />Горно-Алтайск <small>(ven.)</small><br />Туулу Алтай <small>(suvialt.)</small>
 | Lidnanznam = Coat of Arms of Gornoaltaysk (Altai Republic).png
 | Flag = 
 | Lidnanznam text = Gorno-Altaiskan lidnanznam
 | Flag text = 
 | Valdkund = Venäma
 | Eläjiden lugu = 62,309
 | Voz' = 2015
 | Pind = 95.5
 | Fail = Gorno-altajsk 05 view-on-city.jpg
 | Pämez' = Viktor Oblogin (1992-)
 | Telefonkod = +7-38822
 | Avtokod = 04
 | Aigvö = [[UTC]]+7 ([[MSK]]+4)
}}
'''Gorno-Altaisk''' ([[venän kel'|ven]].: ''Горно-Алтайск'', [[suvialtajan kel'|suvialt]].: ''Туулу Алтай'') om lidn [[Venäma]]s. Se om [[Altajan Tazovaldkund]]an pälidn da üks'jäine lidn.

== Istorii ==
Lidnan aluz om pandud vl 1824 kuti ''Ulal-külä'' (ven. ''село Улала'') — [[ortodoksine hristanuskond|ortodoksižen hristanuskondan]] hengeline missii [[Altai (mäged)|Altai-mägil]]. Vl 1928 se sai lidnan statusad. Vll 1932-1948 sen nimi oli ''Oirot-Tur'' (ven. ''Ойрот-Тура'').

== Geografijan andmused ==
Lidn sijadase tazovaldkundan pohjoižes, Altai-mägiden katl'uses, 270-305 m korktusil valdmeren pindan päl, [[Katun']]-jogen oiktal randpolel. Matkad [[Moskv]]hasai om 3641 km päivlaskmha orhal, [[Bijsk]]hasai om 105 km avtotedme, [[Barnaul]]hasai om 258 km avtotedme.

Klimat om kontinentaline. Paneb sadegid 731 mm vodes, no lämuden teravad vajehtused oleldas.

== Eläjad ==
Vn 2010 rahvahanlugemižen mödhe eläjiden lugu oli 56 933 ristitud.

Kuz' pühäpertid om lidnas: ortodoksižen hristanuskondan koume pühäpertid, vanhan hristanuskondan pühäpert', islamanuskondan pühäpert' i medrese da buddizman pühäpert'.

== Ižanduz da transport ==
Ižandusen sarakod oma turizm i sauvondmaterialoiden pästand ([[raudbeton]]tegesed).

Üks' üläopendusen aluzkund om lidnas, se om Gorno-Altaiskan valdkundaline universitet. Nell' specialižen keskopendusen aluzkundad om lidnas: agrarine kolledž (Gorno-Altaiskan universitetan palakund), pedagogine kolledž, kul'turan da čomamahton kolledž, medicinine škol.

Avtobusad da maršruttaksid oma kundaližeks transportaks lidnan südäimes i ümbrištos.

Tatanmaine ühtennimine lendimport (''ГОР / RGK'') sijadase 6 km päivlaskmha lidnan keskusespäi, [[Katun']]-jogen oiktal randal. Sišpäi tehtas reisid [[Moskv]]hasai, kezaaigan — [[Krasnojarsk]]ha, [[Novosibirsk]]ha i [[Tümen'|Tümenihe]]<ref>[http://www.ga-airport.ru/passazhiram1/raspisanie-reysov Reisiden aigplan. — Gorno-Altaisk-lendimportan oficialine sait (ga-airport.ru).] {{ref-ru}}</ref>.

== Tetabad sündnuded ==
* [[Horoševskii Viktor|Viktor Horoševskii]] (1940-2012) – oli nevondkundaline i Venäman matematikantedomez'.
* [[Kalinina Ida|Ida Kalinina]] (1926-2015) – oli Nevondkundaližen Ühtištusen i Venäman plod- da marjkazmusiden selekcioner, enččen [[Maižanduztedoiden Nevondkundaline Akademii Leninan oiktastuseks|MTNA:n]] akademik.
* [[Slastönin Vitalii|Vitalii Slastönin]] (1930-2010) – oli pedagogikan tedomez'.

== Homaičendad ==
<references />

== Irdkosketused ==
* [http://www.gornoaltaysk.ru/ Municipaližen «Gorno-Altaisk-lidn»-ühtnikan oficialine portal.] {{ref-ru}}

{{Venälaižen Federacijan subjektoiden pälidnad}}

[[Kategorii:Gorno-Altaisk| ]]
[[Kategorii:Altajan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Altajan Tazovaldkund|*]]
