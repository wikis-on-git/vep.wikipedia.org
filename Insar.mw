{{Eländpunkt
 | Nimi = Insar<br />Инсар <small>(ven. i erz.)</small><br />Инзара <small>(mokš.)</small>
 | Lidnanznam = Coat of Arms of Insar (Mordovia) (1781).png
 | Flag = 
 | Lidnanznam text = Insaran lidnanznam
 | Flag text = 
 | Valdkund = Venäma
 | Eläjiden lugu = 7,665
 | Voz' = 2020
 | Pind = 
 | Fail = Инсар. Вид на улицу Гагарина с ул. Московской.jpg
 | Pämez' = Jurii Buličev<br/>(keväz'ku 2020—)
 | Telefonkod = +7-83449-xx-xxx
 | Avtokod = 13. 113
 | Aigvö = [[UTC]]+3 ([[MSK]]+0)
}}
'''Insar''' ({{lang-ru|Инса́р}}, {{lang-myv|Инсар}}, {{lang-mdf|Инзара}}) om [[Venäma]]n lidn da lidnankund [[Mordovijan Tazovaldkund]]an suves. Se om [[Insaran rajon]]an administrativine keskuz.

== Istorii ==
Eländpunktan aluz om pandud vl 1647 kuti lidnuz posadanke. Vl 1780 sai makundan lidnan statusad [[Penz]]an gubernijas. Vspäi 1935 mülüb Mordovijha. Vozil 1926−1958 oli küläks, vn 1958 29. päiväspäi elokud om lidnaks tošti.

Insar šingotase mašinansauvomižel («Neon»-tegim pästab varapaloid [[vagon]]oiden täht, «Ksenon»-tegim<ref>[http://www.xnn.ru/ «Ksenon»-tegimen sait (''xnn.ru'').] {{ref-ru}} {{ref-en}}</ref> tegeb pidatusen kaikenvuiččid ladimid), linkapken tegimel, argvoin da saguden tegimel.

== Geografijan andmused ==
Lidn sijadase rajonan pohjoižröunanno, Iss-jogen hural randal ({{lang-ru|Исса}}, [[Mokš (jogi)|Mokš-jogen]] oiged ližajogi, [[Okanjogi|Okan]] oigedpol'ne bassein), 160 m ü.m.t. keskmäižel korktusel. Matkad [[Saransk]]hasai om 77 km pohjoižpäivnouzmha avtotedme. Lähembaižed lidnad oma [[Kovilkino]] 38 km lodeheze avtotedme i [[Ruzajevk]] 50 km pohjoižpäivnouzmha avtotedme. Lähembaine raudtestancii sijadase lidnanvuiččes Kadoškino-žilos 18 km pohjoižhe avtotedme.

Pen' Zor'a-žilo (20 rist. vl 2016) mülüb lidnankundha Insaran ližaks. Lidnankundan pind om 52,18 nellikkilometrad.

== Eläjad ==
Vn 2010 Venäman rahvahanlugemižen mödhe eläjiden lugu oli 8687 ristitud, rajonan ristitišton kaks' koumandest. Kaikiš suremb ristitišt oli enamba 9,5 tuh. eläjid vozil 1992−1998 (9 800 rist. vl 1996).

[[Ortodoksine hristanuskond|Ortodoksižen hristanuskondan]] ph. Ol'gan naižjumalankodi<ref>[http://sobory.ru/geo/locat/2748 Insaran pühäpertid ''sobory.ru''-saital.] {{ref-ru}}</ref> i Sündun Raštvoiden jumalanpert' oma udessündutadud lidnas, niiden ližaks kaks' pühäpertid oma kaičenus vaiše paloin.

Insaran agrarine tehnikum<ref>[http://insarteh.ru/ Insaran agrarižen tehnikuman sait (''insarteh.ru'').] {{ref-ru}}</ref> om professionaližen opendusen aluzkundaks.

Lidnankundan Administracijan edeližed pämehed oma Valerii Letin (kül'mku 2015 — uhoku 2020) i Najil' Dolotkazin (edel 2015. vot).

== Galerei ==
<gallery mode="packed" heights="125px">
Инсар. Свято-Ольгинский женский монастырь.jpg|Ph. Ol'gan naižjumalankodi, vn 2017 nägu
Инсар. Христорождественская церковь.jpg|Sündun Raštvoiden jumalanpert', vn 2017 nägu
Памятник воинам, внесшим вклад, в победу в Великой Отечественной Войне, отдав свои жизни.jpg|Muštnik Suren sodan pölištunuzile sodamehile (2017) läz lidnad
</gallery>

== Homaičendad ==
<references />

== Irdkosketused ==
* [http://insar-adm.ru/ Lidnankundan tobmuden sait (''insar-adm.ru'').] {{ref-ru}} <small>''(vn 2011 andmused, no tošt varuitomad saitad ei ole)''</small>
{{Commons|Category:Insar}}

{{Mordovijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Mordovijan Tazovaldkundan lidnad]]
[[Kategorii:Insaran rajon|*]]
