{{Rajon
| Nimi          = Mujezerskijan rajon<br />Муезерский район <small>(ven.)</small><br />Mujejärven piiri <small>(suom.)</small>
| Znam          = Coat-of-arms-of-Muezersky-district.svg
| Flag          = 
| Znam text     = Mujezerskijan rajonan znam
| Flag text     =
| Valdkund      = Venäma
| Pälidn        = Mujezerskii
| Eläjiden lugu = 10,535
| Year          = 2016
| Pind          = 17,660
| Map           = Location Of Muyezersky District (Karelia).svg
| Map width     = 
}}
'''Mujezerskijan rajon''' ([[venäkel'|venäkelel]]: ''Муезерский район'', {{lang-fi|Mujejärven piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om lidnanvuitte [[Mujezerskii]]-žilo.

== Istorii ==
Vl 1966 tal'vkun 30. päiväl rajonan aluz om pandud [[VNFST]]:n Ülembaižen Nevondkundan prezidiuman käskön mödhe, sen aigan ühtištuihe enččen [[Rugjärven rajon]]an territorijad (oli anttud [[Segežan rajon]]ha) [[Rebolin rajon]]anke. [[Mujezerskii]]-žilo tegihe sen administrativižeks keskuseks.

== Geografijan andmused ==
Mujezerskijan rajon om Karjalan Tazovaldkundan päivlaskmaine taho. Pind — 17 660 nellikkilometrad (kahtenz' sija tazovaldkundas 18späi).

Om röunoid 6 [[Karjalan Tazovaldkund]]an rajonanke, mugažo [[Suomenma]]nke:
* päivnouzmas [[Segežan rajon|Segežan]] da [[Medvežjegorskan rajon|Medvežjegorskan]] rajonidenke;
* suves [[Sojärven rajon]]anke;
* päivlaskmas [[Suomenma]]n [[Pohjoižkarjal]]- da [[Kainu]]-agjoidenke;
* pohjoižes [[Kostamukšan lidnümbrik]]onke da [[Kalevalan rahvahaline rajon|Kalevalan rahvahaliženke rajonanke]];
* pohjoižpäivnouzmas [[Belomorskan rajon]]anke.

[[Päivlaskmkarjalaine ülüz]] läbitab rajonad. Se om erigoitai pird [[Atlantine valdmeri|Atlantižen valdmeren]] da [[Vauged meri|Vauktan meren]] basseinoiden keskes. Joged oma kos'kekahad, [[Čirka-Kem'|Čirka-Kemin]] da [[Sun]]an joginiškad jokstas rajonaspäi.

Klimat om [[ven vö|ven]] pehmed. Vilukun keskmäine lämuz om -11,9°C, heinkun kesklämuz om +15,7°C.

Londuseližed varad oma [[mec]], [[kala]], [[vezi|reskvezi]].

Vspäi 2005 rajonan territorii alajagase 8 municipaližhe ühtnikha: 1 lidnankund da 7 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 16 556 ristitud, vl 2010 — 12 236 ristitud.

Kaik om 24 eländpunktad rajonas (vl 2005), sidä kesken 1 lidnanvuitte žilo, 10 külänvuittušt žilod, 6 raudtestancijad da 7 küläd.

Toižed sured eländpunktad oma [[Ledmajärv (žilo)|Ledmajärv]]-žilo (2,1 tuh. rist. vl 2013), [[Sukkajärv (žilo)|Sukkajärv]]-žilo (1,1 tuh. rist. vl 2013) da [[Lenderi-1]]-stancii (1,0 tuh. rist. vl 2013).

Rahvahad (vn 2002 Venäman rahvahanlugemižen mödhe, enamba 0,4%)<ref>[http://www.gov.karelia.ru/Regions/Info/myezersk_nac.html Справка об исторических, культурных, демографических и национальных особенностях Муезерского района (Tedonandmine Mujezerskijan rajonan istorižiš, kul'turižiš, demografižiš da rahvahaližiš eriližusiš). — Karjalan Tazovaldkundan Ohjastuz (gov.karelia.ru).] {{ref-ru}}</ref>: [[venälaižed]] — 58,0%, [[vaugedvenälaižed]] — 18,0%, [[karjalaižed]] — 13,0%, [[ukrainalaižed]] — 4,4%, [[suomalaižed]] — 1,7%, [[pol'šanmalaižed]] — 1,3%, [[čuvašalaižed]] — 0,9%, [[litvalaižed]] — 0,7%, [[totarlaižed]] — 0,4%, toižed rahvahad — 1,5%, rahvahuden ozutandata — 0,1%.

Vl 2002 kaik 27 [[vepsläižed|vepsläšt]] eli rajonas (0,16% sen ristitištospäi).

== Ižanduz ==
Rajonan ižandusen päsarakod oma mecan varhapanend, pumaterialan ümbriradmine, raudtetransport, kalankazvatuz, mecmarjoiden varhapanend.

== Homaičendad ==
<references />

== Irdkosketused ==
* [http://www.muezersky.ru/ Mujezerskijan rajonan oficialine sait (''muezersky.ru'').] {{ref-ru}}
* [http://www.gov.karelia.ru/Regions/myezersk.html Mujezerskijan rajon Karjalan Tazovaldkundan oficialižel ''gov.karelia.ru''-saital.] {{ref-ru}} {{ref-en}} {{ref-fi}}

{{Karjalan Tazovaldkundan rajonad}}

[[Kategorii:Mujezerskijan rajon| ]]
