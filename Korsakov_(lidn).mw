{{Eländpunkt
 | Nimi = Korsakov<br />Корсаков
 | Lidnanznam = Coat of Arms of Korsakov (Sakhalin oblast).png
 | Flag =
 | Lidnanznam text = Korsakovan lidnanznam
 | Flag text =
 | Valdkund = Venäma
 | Eläjiden lugu = 33,203
 | Voz' = 2018
 | Pind = 26
 | Fail = Korsakov view 2017.jpg
 | Pämez' = Timur Maginskii<br />(sügüz'ku 2017—)
 | Telefonkod = +7-42435-xx-xxx
 | Avtokod = 65
 | Aigvö = [[UTC]]+11 (MSK+8)
}}
[[Fail:Korsakov zoning map of 2018.jpg|thumb|right|250px|Lidnansauvomižen zonoiden kart (2018)]]
'''Korsakov''' ({{lang-ru|Корса́ков}}, {{lang-ja|コルサコフ}} ''Korusakofu'', edel 1946. vot — {{lang-ja|大泊}} ''Ootomari'') om [[Venäma]]n lidn da meriport [[Sahalinan agj]]an [[Sahalin]]-saren suves. Se om agjan kahtenz' lidn eläjiden lugun mödhe, Korsakovan lidnümbrikon (edel 2006. vot — rajonan) administrativine keskuz.

== Istorii ==
Japonižed purtked mainitadas ''Kusunkotan-žilod'' ({{lang-ja|久春古丹}}) vspäi 1679. Nügüdläižen eländpunktan aluz om pandud [[Venäman imperii|Venäman imperijha]] ''Muravjovskii-kaičendsodapostaks'' vn 1853 4. päiväl redukud, [[ainalaižed|ainalaižiden]] ''Tomari-Aniv-külän'' sijas ({{lang-ru|Томари-Анива}}). Se oli imperijan ezmäine eländpunkt sarel. Evakuiruihe postad Kriman sodan zavodindan tagut vl 1854 i panihe alusen tošti vl 1869 kuti ''Korsakovskii-sodapost''. Molembad nimitused sünduiba [[Päivnouzmaine Sibir'|Päivnouzmaižen Sibirin]] jenaral-gubernatoriden kanzannimišpäi. Šingotihe katargan sijaks. Vll 1905−1945 udesnimitadud ''Otomari:kš'' žilo oli Japonijan palaks [[Venälaiž-japonine soda|sodan]] rezul'tataks. [[Toine mail'man soda|Suren sodan]] aigan Rusked Armii anasti lidnad vn 1945 16. päiväl elokud. Om lidnan statusanke vspäi 1946. Edel 2006 vot lidn alištui agjan tobmudele oikti.

Lidn šingotase Tünen valdmeren torguindmeriportaks, sömtegimištol (severz-se kalanümbriradajid tegimid, kalanpüdandan laivišton baz, [[agar-agar]]an tegim), mugažo [[londuseline gaz|londuseližen gazan]] järed nozoltai tegim radab eksportha lidnanno vspäi 2009.

== Geografijan andmused ==
Lidn sijadase Tünen valdmeren Anivan lahten randal, lahten kaidan sijan — Lohiden pohtan ({{lang-ru|бухта Лососей}}) — pohjoižel nemel, 30 m ü.m.t. keskmäižel korktusel. Korsakovk-jogi ({{lang-ru|Корсаковка}}) om 17 km pitte, se lankteb lahthe. Matkad [[Suvisahalinsk]]an keskushesai om 36 km pohjoižhe orhal, 40 km avtotedme vai raudtel. Toine lähembaine lidn om [[Aniv (lidn)|Aniv]] 20 km lodeheze orhal lahtedme vai 71 km avtotedme.

Kaik 17 žilod mülüdas lidnümbrikho Korsakovan ližaks. Lidnümbrikon pind — 2623,58 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 33 526 ristitud, lidnümbrikon — 41 411 ristitud. Kaikiš suremb lidnan ristitišt oli 45 300 eläjad vl 1992. Vl 2018 kaik 40 478 ristitud elädas lidnümbrikos. [[Ortodoksine hristanuskond|Ortodoksižen hristanuskondan]] Sündun Voznesen'jan jumalanpert' (vspäi 1999) Jumalanmaman Katken mez'jumalankodinke<ref>[http://sobory.ru/geo/locat/10553 Korsakovan pühäpertid ''sobory.ru''-saital.] {{ref-ru}}</ref> i [[baptizm]]an «Elon purde»-pühäpert' (vspäi 2014) oma olmas lidnas.

Rahvahad (2010): [[venälaižed]] — 86,4%, [[korejalaižed]] — 6,1%, [[ukrainalaižed]] — 3,2%, toižed rahvahad — 4,3%.

Professionaližen opendusen aluzkundad:
* Sahalinan tegimištoliž-ekonomižen tehnikuman filial;
* Sahalinan valdkundaližen universitetan Politehnižen kolledžan filial.

== Galerei ==
<gallery mode="packed" heights="125px">
Museum of Korsakov.jpg|Kodirandantedištandmuzei (2013)
Coast near Korsakov and LNG plant.JPG|Londuseližen gazan nozoltai tegim vl 2011
Порт Корсаков 2016-06.jpg|Korsakov-portan ofis vl 2016
Korsakov, Sakhalin oblast.JPG|Lidnan meriport vl 2011
Станция Корсаков.jpg|Korsakov-raudtestancii vl 2012
</gallery>

== Homaičendad ==
<references />

== Irdkosketused ==
* [http://sobranie-korsakova.ru/ Lidnan da lidnümbrikon Nevondkundan oficialine sait (''sobranie-korsakova.ru'').] {{ref-ru}}
* [http://sakh-korsakov.ru/ Lidnan da lidnümbrikon Administracijan oficialine sait (''sakh-korsakov.ru'').] {{ref-ru}}
* [http://sakhalin.gov.ru/index.php?id=677 Lidn da lidnümbrik Sahalinan agjan ohjastusen oficialižel ''sakhalin.gov.ru''-saital.] {{ref-ru}}
{{Commons|Category:Korsakov}}

{{Sahalinan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sahalinan agjan lidnad]]
[[Kategorii:Sahalinan agjan lidnümbrikod]]
