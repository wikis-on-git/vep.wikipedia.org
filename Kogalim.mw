{{Eländpunkt
 | Nimi = Kogalim<br />Когалым <small>(ven.)</small><br />Коголым <small>(hant.)</small>
 | Lidnanznam = Coat of Arms of Kogalym (Khanty-Mansia).png
 | Flag = Flag of Kogalym (Khanty-Mansyisky AO).svg
 | Lidnanznam text = Kogaliman lidnanznam
 | Flag text = Kogaliman flag
 | Valdkund = Venäma
 | Eläjiden lugu = 64,704
 | Voz' = 2017
 | Pind = 153.5
 | Fail = Панорама Когалыма с моста - panoramio.jpg
 | Pämez' = Nikolai Pal'čikov<br />(sulaku 2013—)
 | Telefonkod = +7-34667-xx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Kogalim''' ([[venäkel'|ven]]. i {{lang-tt|Когалым}}, {{lang-kca|Коголым}}, {{lang-uk|Когалим}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] keskuzpalan pohjoižpäivnouzmas. Om ümbärtud [[Surgutan rajon]]an territorijal.

== Istorii ==
Eländpunktan aluz om pandud vl 1975 kuti ''Kogalimskai-raudtestancii'' olnudel sauvomas «[[Surgut]] — Korotčaevo»-raudtel, vspäi 1976 oli ''Kogalimskii-žilo'', [[hantin kel'|hantin kelen]] ''коголым''-sana znamoičeb «nova». Vspäi 1978 otaškanzihe kävutamižhe [[kivivoi]]n sijaližid järedoid löudmižsijid. Vn 1985 15. päiväl elokud žilo sai lidnan statusad ümbrikon alištusenke.

Kogalim šingotase kivivoin samižel («[[Lukoil]]-Päivlaskmaine Sibir'»-kompanijan päedheotandad), ventil'likutimiden tegimel, sauvondmaterialiden tehmižel (plastiktorved), sömän pästandal (maidtegim) i himižreagentoiden tegimel.

== Geografijan andmused ==
Lidn sijadase Ingujagun-jogen hural randal tobjimalaz (235 km pitte, [[Ob'|Obin]] oigedpol'ne bassein), 80 m korktusel valdmeren pindan päl. Om ümbärtud penil järvil. Matkad [[Hanti-Mansiisk]]hasai om 321 km suvipäivlaskmha orhal vai 468 km avtotedme. Lähembaine lidn om [[Pokači]] 82 km suvipäivnouzmha orhal vai 140 km avtol. Regionaline lendimport (''KGP / КОГ'') om saudud 6 km suvhe lidnaspäi, tehtas reisid Moskvha, Ufaha, Samarha i Iževskha.

Klimat om kontinentaline. Heinkun lämuz om +17,1 C°, vilukun — −18,4 C°. Voden keskmäine lämuz om −2,5 C°. Paneb sadegid 550 mm vodes.

Ortjagun-žilo (142 rist. vl 2017) mülüb lidnümbrikho Kogaliman ližaks. Lidnfartaliden pind om läz 35 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 58 181 ristitud, lidnümbrikon — 58 337 ristitud. Kaikiš suremb lidnan ristitišt om nügüd'. Vl 2017 kaik 64 846 ristitud elihe lidnümbrikos.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/distr/3129 Kogaliman pühäpertid ''sobory.ru''-saital.] {{ref-ru}}</ref>, [[protestantizm]]an jumalanpert' (videnkümnenden päivän polenpidajad) i [[islam]]anuskojiden mečet' oma saudud lidnha.

Rahvahad (lidn, enamba 0,8% vl 2010): [[venälaižed]] — 57,8%, [[ukrainalaižed]] — 10,0%, [[totarlaižed]] — 9,2%, [[azerbaidžanlaižed]] — 3,8%, [[baškiralaižed]] — 3,7%, [[kumikad]] — 2,1%, [[moldovalaižed]] — 1,7%, [[čečenalaižed]] — 1,6%, [[čuvašalaižed]] — 1,1%, [[avarad]] — 1,0%, [[vaugedvenälaižed]] — 0,9%, [[marilaižed]] — 0,9%, [[lezgilaižed]] — 0,9%, toižed rahvahad — 4,8%, rahvahuden ozutandata — 0,5%.

== Galerei ==
<gallery mode="packed" heights="125px">
Здание администрации города.jpg|Lidnan administracijan sauvuz (2011)
Church in Kogalym.jpg|Pühän Jumalanmaman Emäganpäivän jumalanpert', vn 2005 nägu (om saudud vll 1995−1998)
Центр исследований керна и пластовых флюидов, г. Когалым.jpg|Kernan i šoiduiden flüidoiden tedoiduzkeskuz (2013)
Kogalym train station (tracks).jpg|Ted Kogalim-päraudtestancijal vl 2010
Airport Kogalym.jpg|Kogalim-lendimport vl 2005
</gallery>

== Homaičendad ==
<references />

== Irdkosketused ==
* [http://admkogalym.ru/ Lidnan tobmuden aluzkundoiden oficialine sait (''admkogalym.ru'').] {{ref-ru}}
{{Commons|Category:Kogalym}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
