{{10000}}{{A10000}}
[[Fail:Gallium1 640x480.jpg|thumb|left|200px|Puhtaz gallii]]
{{Himine element|31|Gallii|Ga|69,723|Metall|2|8|18|3|0|0|0|}}
'''Gallii''' (''Ga'' — ''gallium'' latinan kelel) om 31nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandestoštkümnendes gruppas (vanhtunuden klassifikacijan mödhe — koumanden gruppan päalagruppas), tabluden nelländes periodas.

== Ühthine ümbrikirjutand ==
Gallii om harv Man kores, sen pala — 19 grammad tonnas. Ei voi löuta metallad puhthas olendas. Vl 1875 francijalaine Pol' Emil' Lekok de Buabodran-himik sai puhtast gallijad ezmäižen kerdan Pirenejad-mägiden kivendospäi i nimiti elementad [[Francii|Francijan]] latinižen nimen (''Gallia'') mödhe.

Ei ole tarbhašt biologišt rolid, gallijan pölü om toksine lujas. Metall om luja bakterijanvastaine abutuz, azotab verenjoksmust süviš satatesiš.

== Fizižed ičendad ==
Gallii om kebn pehmed, plastine hobedaižvauged [[metall]] siniženke ližamujunke. Järgeline kristalline segluz om ortorombine, toižed modifikacijad oma seižumatomad (β, γ, δ, ε) i oma olmas korktan painuden al (gallii-II kubiženke i -III tetragonaliženke seglusenke).

Atommass — 69,723. Ninevuz normaližiš arvoimižiš (kova, +20 C°) — 5,904 g/sm³, nozol (+29,8 C°) — 6,095 g/sm³. Suladandlämuz — 302,91 K (29,76 C°). Kehundlämuz — 2673 K (2400 C°).

Londuseline gallii kogoneb kahtes stabiližes izotopaspäi: <sup>69</sup>Ga (60,11%) i <sup>71</sup>Ga (39,89%). Tetas 29 ratud radioaktivišt izotopad 56..68, 70, 72..86 atommassanke, i niiden 3 izomärad, kaikiš hätkemban <sup>72</sup>Ga-izotopan pol'čihodamižen pord om 14,1 časud.

== Kävutand ==
Ottas kävutamižhe pol'veimiden tehmižes (97%) i toksižen [[artut'|artutin]] vajehtamižes. Ühthesuladuz plutonijanke (3% gallijan ližaduz) stabiliziruib [[atombomb]]an strukturad.

Kaikiš suremb südäiolend om sfalerit-mineralas (0,1 procenthasai) i harvas gallit-mineralas. Sadas [[boksit]]oiden, [[kivihil'|kivihilen]] i nefelinan ümbriradmiženke. Gallii kucub alüminijan varmdusen lujad polendust, i pidab puhtastada toine toižespäi. Maksoi US$1200 kilogrammas vl 2005.

== Irdkosketused ==
* [http://www.webelements.com/webelements/elements/text/Ga/key.html Gallii ''webelements.com''-saital.] {{ref-en}}
* [http://n-t.ru/ri/ps/pb031.htm Kirjutuz gallijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Gallium}}

{{Periodine tablut}}

[[Kategorii:Himižed elementad kirjamišton mödhe]]
