{{Eländpunkt
 | Nimi = Aldan<br />Алдан <small>(ven. i jakut.)</small>
 | Lidnanznam = AldanWapen.jpg
 | Flag = 
 | Lidnanznam text = Aldanan lidnanznam
 | Flag text =
 | Valdkund = Venäma
 | Eläjiden lugu = 20,700
 | Voz' = 2017
 | Pind = 33
 | Fail = Поездка в Северомуйск (151).jpg
 | Pämez' = Aleksandr Bugai<br />(kezaku 2004—)
 | Telefonkod = +7-41145-xx-xxx
 | Avtokod = 14
 | Aigvö = [[UTC]]+9 (MSK+6)
}}
{{Znamoičendad|Aldan}}
'''Aldan''' ([[venän kel'|ven]]. i {{lang-sah|Алдан}}) om [[Venäma]]n lidn da lidnankund [[Saha Tazovaldkund]]an suves. Se om [[Aldanan rajon]]an administrativine keskuz.

== Enzne ==
Eländpunktan aluz om pandud vl 1924 kuti ''Nezametnii-žilo'' samha [[kuld]]ad, nimitihe ojan mödhe. Žilo sai lidnan statusad vn 1932 20. päiväl sügüz'kud. Udesnimitihe nügüdläižikš vn 1939 semendkus.

Lidn šingotase kuldan samižel tähäsai, mugažo mecanümbriradajad pened edheotandad ratas. «Jakutijan raudted»-kompanijan (Amuran-Jakutijan raudtemagistralin sauvond) ohjanduz da vedimdepo sijadasoiš Aldanas.

== Geografijan andmused ==
Lidn sijadase [[Aldan (jogi)|Aldan-jogen]] oigedpol'žes basseinas, Aldanan mägištol, 650 m ü.m.t. keskmäižel korktusel. Matkad Aldan-jogehesai om 50 km lodeheze, [[Jakutsk]]hasai om 450 km pohjoižpäivnouzmha orhal vai 540 km avtotedme. Lähembaine lidn om [[Tommot]] 65 km pohjoižpäivnouzmha orhal vai 78 km avtol, se om rajonan toine lidn. ''Aldan-raudtestancii'' om olmas «[[Skovorodino]] — Tommot»-jonol.

Kaks' pen't žilod mülüdas lidnankundha Aldanan ližaks. Lidnankundan pind — 11 110 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 21 275 ristitud, rajonan ristitišton pol'. Kaikiš suremb lidnan ristitišt oli 27 090 eläjad vl 1989. Vl 2017 kaik 20 908 ristitud elihe lidnankundas.

[[Ortodoksine hristanuskond|Ortodoksižen hristanuskondan]] Venäman uziden moknikoiden da hengenavaidajiden jumalanpert' om saudud vll 1995−2000.

== Galerei ==
<gallery mode="packed" heights="125px">
RU Aldan Lenina19.jpg|Lidnan tobmuden üks' sauvusišpäi (2018)
Поездка в Северомуйск (146).jpg|Venäman uziden moknikoiden da hengenavaidajiden jumalanpert', vn 2018 nägu
Поездка в Северомуйск (152).jpg|«Jakutija»-adivpert' vl 2018
RU Aldan BegtinTrarabukinMon-2.jpg|Kul'turkeskuz (2018)
Aldan station (1).jpg|Aldan-päraudtestancijan sauvuz vl 2009
</gallery>

== Homaičendad ==
<references />

== Irdkosketused ==
* [http://aldan.sakha.gov.ru/ Lidnan tobmuden sait tazovaldkundan oficialižel portalal (''aldan.sakha.gov.ru'')] {{ref-ru}} {{ref-en}} {{ref-sah}} da sen [http://old.sakha.gov.ru/section/62/settlement/1967 vanh versii].
{{Commons|Category:Aldan}}

{{Saha Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saha Tazovaldkundan lidnad]]
[[Kategorii:Aldanan rajon|*]]
