{{Eländpunkt
 | Nimi = Aldan<br />Алдан <small>(ven. i jakut.)</small>
 | Lidnanznam = AldanWapen.jpg
 | Flag = 
 | Lidnanznam text = Aldanan lidnanznam
 | Flag text =
 | Valdkund = Venäma
 | Eläjiden lugu = 20,700
 | Voz' = 2017
 | Pind = 33
 | Fail = Aldan station.jpg
 | Pämez' = Aleksandr Bugai<br />(kezaku 2004—)
 | Telefonkod = +7-41145-xx-xxx
 | Avtokod = 14
 | Aigvö = [[UTC]]+9 (MSK+6)
}}
{{Znamoičendad|Aldan}}
'''Aldan''' ([[venän kel'|ven]]. i {{lang-sah|Алдан}}) om [[Venäma]]n lidn da lidnankund [[Saha Tazovaldkund]]an suves. Se om [[Aldanan rajon]]an administrativine keskuz.

== Enzne ==
Eländpunktan aluz om pandud vl 1924 kuti ''Nezametnii-žilo'' samha [[kuld]]ad, nimitihe ojan mödhe. Žilo sai lidnan statusad vn 1932 20. päiväl sügüz'kud. Udesnimitihe nügüdläižikš vn 1939 semendkus.

Lidn šingotase kuldan samižel tähäsai, mugažo mecanümbriradajad pened edheotandad ratas. «Jakutijan raudted»-kompanijan (Amuran-Jakutijan raudtemagistralin sauvond) ohjanduz da vedimdepo sijadasoiš Aldanas.

== Geografijan andmused ==
Lidn sijadase [[Aldan (jogi)|Aldan-jogen]] oigedpol'žes basseinas, Aldanan mägištol, 650 m ü.m.t. keskmäižel korktusel. Matkad Aldan-jogehesai om 50 km lodeheze, [[Jakutsk]]hasai om 450 km pohjoižpäivnouzmha orhal vai 540 km avtotedme. Lähembaine lidn om [[Tommot]] 65 km pohjoižpäivnouzmha orhal vai 78 km avtol. ''Aldan-raudtestancii'' om olmas «[[Skovorodino]] — Tommot»-jonol.

Kaks' pen't žilod mülüdas lidnankundha Aldanan ližaks.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 21 275 ristitud, rajonan ristitišton pol'. Kaikiš suremb lidnan ristitišt oli 27 090 eläjad vl 1989. [[Ortodoksine hristanuskond|Ortodoksižen hristanuskondan]] Venäman uziden moknikoiden da hengenavaidajiden jumalanpert' om saudud vll 1995−2000.

== Irdkosketused ==
* [http://aldan.sakha.gov.ru/ Lidnan tobmuden sait tazovaldkundan oficialižel portalal (''aldan.sakha.gov.ru'')] {{ref-ru}} {{ref-en}} {{ref-sah}} da sen [http://old.sakha.gov.ru/section/62/settlement/1967 vanh versii].
{{Commons|Category:Aldan}}

{{Saha Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saha Tazovaldkundan lidnad]]
[[Kategorii:Aldanan rajon|*]]
