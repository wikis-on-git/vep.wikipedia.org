{{Eländpunkt
 | Nimi = Murom<br />Муром
 | Lidnanznam = Coat of Arms of Murom (Vladimir oblast) (1781).png
 | Flag = Flag of Murom (Vladimirskaya oblast).png
 | Lidnanznam text = Muroman lidnanznam
 | Flag text = Muroman flag
 | Valdkund = Venäma
 | Eläjiden lugu = 109,809
 | Voz' = 2017
 | Pind = 43.78
 | Fail = Murom train station. Detail of the main building 02.jpg
 | Pämez' = Jevgenii Ričkov (2011—)
 | Telefonkod = +7-49234-xx-xxx
 | Avtokod = 33
 | Aigvö = [[UTC]]+3 (MSK+0)
}}
'''Murom''' ({{lang-ru|Муром}} [ˈmurəm]) om [[Venäma]]n lidn [[Vladimiran agj]]an suvipäivnouzmaiženno röunanno [[Alalidnan agj]]anke. Se om agjan koumanz' lidn eläjiden lugun mödhe, om olmas Muroman lidnümbrikon i [[Muroman rajon]]an administrativižeks keskuseks, ei mülü rajonha.

== Istorii ==
Eländpunkt mainitase ezmäižen kerdan vl 862 «Aigvoziden starinos» ([[amuižvenän kel'|amuižven]]. Повѣсть времѧнныхъ лѣтъ) alištunuziden [[Rürik]]-ruhtinasele lidnoiden keskes. 10.-11. voz'sadoil Murom — torguindan järed keskuz. Vozil 1127—1392 oli [[Muroman ruhtinazkund]]an keskusen.

Vspäi 1778 tegihe makundan lidnaks Vladimiran gubernijas. Vll 1792 i 1805 lujad lämoipalod mureniba vanhad puišt pertištod radialiženke planiruindanke, i vn 1788 generaližen planan uz' oigedsaumaine irdoiden planiruind om oletadud 19. voz'sadal.

== Geografijan andmused ==
Lidn sijadase tazos tahondas, [[Ok (Volgan ližajogi)|Okanjogen]] hural randal, 115 m ü.m.t. keskmäižel korktusel. Matkad [[Vladimir (lidn)|Vladimirhasai]] om 120 km lodeheze orhal vai 135 km avtotedme. Lähembaine lidn om [[Navašino]] (Alalidnan agj) 5 km päivnouzmha orhal, raudtedme vai avtotedme.

Koume žilod da 6 küläd mülüdas lidnümbrikho Muroman ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 116 075 ristitud, lidnümbrikon — 125 231 ristitud. Kaikiš suremb lidnan ristitišt oli vl 1996, 143 tuhad eläjid, necil vodel ühtištuihe lidnanvuittušt Verbovskii-žilod lidnanke. Vl 2017 kaik 118 743 ristitud elädas lidnümbrikos.

Ortodoksižen hristanuskondan viž amušt jumalankodid, äiluguižed jumalanpertid da časounäd oma olmas lidnas, mugažo islaman pühäpert' vspäi 2007.

== Ižanduz da transport ==
Ižandusen päsarakod oma radioladimiden tehmine, transportmašiništ (lämuzvedimed, kärauzimed), metalližkonstrukcijoiden tehmine, sauvondmaterialiden tegimed ([[faner]], raudbeton, katusenmaterialad), tekstil'tegimišt, sömtegimišt (leibän i jauhon pästand). Professionaližen opendusen aluzkundad: industrialine, radioelektronižen ladimidensauvomižen i tegimištoliž-gumanitarine tehnikumad, medicine i pedagogine kolledžad, üläopendusen Moskvan i Vladimiran aluzkundoiden koume filialad.

Avtobusad da taksid oma kundaližeks transportaks lidnas. Vl 1880 raudte ühtenzoiti lidnad [[Kovrov]]anke. Vspäi 1910 ''Murom I-raudtestancii'' da vspäi 1912 raudtesild Okas päliči oma olmas Moskv — Kazan' raudtel, kiruhjonused ajeltas sil. Rippui avtotesild ühtenzoitab Okan randoid vn 2009 redukuspäi. Jogiport om lidnas, voib kävutada sidä jüguiden täht, no vaiše turistlaivad ujudas.

== Irdkosketused ==
* [http://www.murom.info/ Lidnümbrikon tobmuden aluzkundoiden oficialine sait (''murom.info'').] {{ref-ru}}
{{Commons|Category:Murom}}

{{Vladimiran agjan lidnad}}

[[Kategorii:Murom| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Vladimiran agjan lidnümbrikod]]
[[Kategorii:Muroman rajon|*]]
