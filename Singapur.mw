{{Valdkund
| Nimi = Singapuran Tazovaldkund<br />Republic of Singapore <small>(angl.)</small><br />Republik Singapura <small>(mal.)</small><br />新加坡共和国 <small>(kit.)</small><br /><small>''(Ksīndziāpō Gònghéguó)''</small><br />சிங்கப்பூர் குடியரசு <small>(tamil.)</small><br /><small>''(Ciŋkappūr Kudijarasu)''</small> 
| Valdkundznam = Coat of arms of Singapore (blazon).svg
| Flag = Flag of Singapore.svg{{!}}border
| Valdkundznam text = Singapuran valdkundznam
| Flag text = Singapuran flag
| Pälidn = 
| Eläjiden lugu = 5,567,301<ref>[https://www.cia.gov/library/publications/the-world-factbook/geos/sn.html Singapuran ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 718
| Kart = Singapore in its region (zoom).svg
| Kel' = [[anglijan kel'|anglijan]], [[malain kel'|malain]], [[kitain kel'|kitain]], [[tamilan kel'|tamilan]]
| Valdkundan pämez' = [[Toni Tan Ken Jam|Toni Tan]]
| Päministr = [[Li Sän' Lun]]
| Religii = [[buddizm]], [[islam]], [[hristanuskond]], [[daosizm]], [[induizm]]
| Valüt = [[singapuran dollar]] (SGD)
| Internet-domen = [[.sg]]
| Telefonkod = +65
| Aigvö = [[UTC]]+8
}}
[[Fail:Singapore Skyline.jpg|thumb|left|250px|Üläkorktad sauvused "Downtown Core":s ([[Keskuzrajon (Singapur)|Keskuzrajonan]] territorii) — ohjastusen ištundoiden sija.]]
'''Singapur''' ([[anglijan kel'|angl.]]: ''Singapore'', [[malain kel'|mal.]]: ''Singapura'', [[kitain kel'|kit.]]: 新加坡 ''Ksīndziāpō'', [[tamilan kel'|tamil.]]: சிங்கப்பூர் ''Ciŋkappūr''), täuz' oficialine nimituz — '''Singapuran Tazovaldkund''' ([[anglijan kel'|angl.]]: ''Republic of Singapore'', [[malain kel'|mal.]]: ''Republik Singapura'', [[kitain kel'|kit.]]: 新加坡共和国 ''Ksīndziāpō Gònghéguó'', [[tamilan kel'|tamil.]]: சிங்கப்பூர் குடியரசு ''Ciŋkappūr Kudijarasu''), om sar'hine lidn-valdkund [[Azii|Azijan]] suves. Om pälidnaks ičesaz.

== Etimologii ==
Singapuran nimi sündui [[malain kel'|malain]] ''singa''-sanaspäi («lev»), mitte oli ottud velgha [[sanskrit]]aspäi ([[sanskrit|sanskr.]] सिंह ''siMha'' — «lev»), da [[sanskrit]]an पुर ''pura''-sanaspäi («lidn»).

== Istorii ==
Vl 1965 elokun 9. päiväl Singapur tedoti ripmatomut [[Malaizii|Malaizijaspäi]].

== Geografijan andmused ==
[[Fail:CIA World Factbook map of Singapore (English).png|thumb|left|250px|Singapuran topografine kart.]]
Singapur seižub 63 sarel, [[Singapur (sar')|Singapur]]-sar' (Pulau Udžong) om surembaine niišpäi. Se sijadase suvhe [[Malakkan pol'sar'|Malakkan pol'sarespäi]], 137 kilometrad pohjoižhe [[ekvator]]alpäi. Valdkund om erištadud [[Malaizii|Malaizijaspäi]] Džohor-sal'mel, [[Indonezii|Indonezijaspäi]] — Singapuran sal'mel.

Singapur om meriröunoiš [[Malaizii|Malaizijanke]] pohjoižes. Randanpird om 193 km. Valdkundan pind — 718 km² (vozil 1960 oli 581 km²), se ližadab aigan mändes sariden ühtištusel.

Korktembaine londuseline čokkoim om [[Bukit Timah]]-kukkaz (166 m). Kacmata Indonezijan tektonižen lohkaidusen lähembusele, lujid manrehkaidusid ei olele. Jogid eile, om severz' reskvezivaradint atmosfersadegid keradamha. Mec otab 3,3% territorijad.

Klimat om [[ekvatorialine vö|ekvatorialine]] räk da neps. Paneb sadegid 2342 mm vodes, enamba kaiked — kül'mkus-vilukus.

Londuseližed varad oma [[kala]], süväd merikarad.

== Politine sistem ==
[[Fail:Singaporeparliament2012.JPG|thumb|right|250px|Parlamentan pert' Singapuras.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident, kaik rahvaz valičeb händast kudeks vodeks. Prezidentale sab panda kel'dod käskusiden projektoihe. Ken ezitab parlamentan enambust prezidentan mel'pidegen mödhe, ka hän paneb necen parlamentan ühtnijad päministraks-ki.

Parlament ([[anglijan kel'|angl.]]: ''Parliament'', [[malain kel'|mal.]]: ''Parlimen'') om üks'kodine 99 ühtnijanke, 87 heišpäi kaik rahvaz valičeb videks vodeks, 3 — ei päznu valičendoil oppozicijaspäi, 9 — prezident paneb.

Järgvaličendad parlamentha oliba vl 2011 semendkun 7. päiväl. Vs 2011 sügüz'kuspäi prezident om [[Toni Tan Ken Jam|Toni Tan]]. Päministr om [[Li Sän' Lun]] vs 2004 elokun 12. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Singapuran administrativiž-territorialine jagand]].''

Singapur alajagase 5 ümbrikho ([[anglijan kel'|angl.]]: ''district''), ned — valičendümbrikoihe ([[anglijan kel'|angl.]]: ''constituency'').

Mugažo vspäi 2000 valdkund alajagadas 5 statistižhe regionha ([[anglijan kel'|angl.]]: ''region''). Regioniden röunad ei ole ühtejiččed ümbrikoiden röunoidenke. Statistižed regionad alajagase 55 planiruindan regionha.

== Eläjad ==
Singapuras elädas [[singapuralaižed]]. Heiden kesken etnižen augotižlibundan mödhe 74,1% oma [[kitajalaižed]], 13,4% — [[malaizijalaižed]], 9,2% — [[indijalaižed]] (tamilalaižed tobjimalaz; toižed — malajalid, pendžabalaižed da bengalijalaižed).

Vl 2009 eläjiden lugu oli 4 987 600 ristitud.

== Ekonomik ==
Singapur om zon madaliden valdkundmaksoidenke eksportan da importan operacijoiden täht. Vl 2011 eksportan da importan mülü oli 726 bln US$, kogosüdäiprodukt — kahthe polenke kerdha alemba (318 bln US$).

Vl 2010 Singapuran päeksport oli [[kompjuter]]ad, radiopalad, [[printer]]ad da avtomatad kundaližsijiden täht (kaik — läz 25%), digitaližed [[mikroshem]]ad (20%), ümbriratud [[kivivoi]] (19%), eziauguižed himižed organižsubstancijad (12%); toine eksport — [[polimerad]] (4%), [[kuld]], [[hobed]] da [[kalližarvoižed kived]] (2%). Vl 2011 [[Kitai]] da [[Malaizii]] oliba pätorguindpartnörikš (eksportan da importan läz koumandest).

== Homaičendad ==
<references />

== Irdkosketused ==
* [http://www.parliament.gov.sg/ Singapuran Tazovaldkundan parlamentan oficialine sait.] {{ref-en}}
* [http://www.cabinet.gov.sg/ Singapuran Tazovaldkundan ohjastusen oficialine sait.] {{ref-en}}
* [http://www.ecitizen.gov.sg/ Singapuran Tazovaldkundan e-ohjastusen oficialine portal.] {{ref-en}}

{{Azii}}

{{Azijan pälidnad}}

[[Kategorii:Singapur| ]]
[[Kategorii:Eländpunktad kirjamišton mödhe]]
[[Kategorii:Pälidnad]]
