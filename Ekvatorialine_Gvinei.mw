{{Valdkund
| Nimi = Ekvatorialižen Gvinejan Tazovaldkund<br />República de Guinea Ecuatorial <small>(isp.)</small><br />République de la Guinée Équatoriale <small>(fr.)</small>
| Valdkundznam = Coat of arms of Equatorial Guinea.svg
| Flag = Flag of Equatorial Guinea.svg
| Valdkundznam text = Ekvatorialižen Gvinejan valdkundznam
| Flag text = Ekvatorialižen Gvinejan flag
| Pälidn = Malabo
| Eläjiden lugu = 1,622,000<ref>[http://www.guineaecuatorialpress.com/estadistica.php?lang=en Evolution of the population of Equatorial Guinea (1994 - 2010). — Guineaecuatorialpress.com.] {{ref-en}} {{ref-es}} {{ref-fr}}</ref>
| Voz' = 2010
| Pind = 28,051
| Kart = LocationEquatorialGuinea.svg
| Kel' = [[ispanijan kel'|ispanijan]], [[francijan kel'|francijan]]
| Valdkundan pämez' = [[Ngema Mbasogo Teodoro Obiang|Teodoro Obiang Ngema Mbasogo]]
| Päministr = [[Eate Tomi Visente|Visente Eate Tomi]]
| Religii = [[hristanuskond]], [[paganuz]]
| Valüt = [[Keskuzafrikan KFA:n frank]] (XAF)
| Internet-domen = [[.gq]]
| Telefonkod = +240
| Aigvö = [[UTC]]+1
}}
'''Ekvatorialine Gvinei''', täuz' oficialine nimituz — '''Ekvatorialižen Gvinejan Tazovaldkund''' ([[ispanijan kel'|ispanijaks]]: ''República de Guinea Ecuatorial''; [[francijan kel'|francijaks]]: ''République de la Guinée Équatoriale''), om valdkund [[Afrik|Keskmäižes Afrikas]]. Sen pälidn om [[Malabo]].

== Istorii ==
Vl 1968 redukun 12. päiväl Ekvatorialine Gvinei tedoti ripmatomut [[Ispanii|Ispanijaspäi]].

== Geografijan andmused ==
[[Fail:Equatorial Guinea physical map.svg|thumb|left|250px|Ekvatorialižen Gvinejan fizine kart.]]
Ekvatorialine Gvinei om mavaldkundröunoiš [[Kamerun]]anke pohjoižes (röunan piduz — 189 km), [[Gabon]]anke päivnouzmas da suves (350 km). Ühthine röunoiden piduz — 539 km. Suvipäivlaskmpoles om meriröun sar'hižen [[San Tome da Prinsipi]]-valdkundanke.

Ekvatorialižen Gvinejan päivlaskmaižed da sar'hižed randad lainištab [[Atlantine valdmeri|Atlantižen valdmeren]] [[Gvinejan laht]]. Randanpird om 296 km.

Valdkund kogoneb kahthiš paloišpäi: sar'hine (enamba 2 tuh. km²) da kontinentaline (''Rio Muni'', läz 26 tuh. km²). Surembaižen [[Bioko]]-saren (enzne Fernando Po-sar', 40 km [[Kamerun]]an randpol'hesai) da kaiken valdkundan kaikiš korktemb čokkoim om [[Bazil']]-mägenoc (se-žo Malabo-mägi), 3008 m valdmeren pindan päl.

Klimat om [[ekvatorialine vö|ekvatorialine]]. Valdkund sijadase Man ekvatoral.

Londuseližed pävarad oma [[kivivoi]], [[tropine mec]]; toižed varad (radmatomad löudmižsijad) oma [[kuld]], [[marganc]], [[uran (himine element)|uran]].

== Tobmuz ==
[[Fail:Sofitel Malabo President Palace.jpg|thumb|right|250px|Prezidentan pert'kulu [[Malabo]]s, Ripmatomuden torgul.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujan partijanke. Valdkundan pämez' om prezident, hän-žo ohjastusen-ki pämez', paneb päministrad radsijha. Kaik rahvaz valičeb prezidentad 7 vodeks, strokuiden lugul eile röunad.

Käskusenandai tobmuz — ohjastuz da parlament. Parlament om kaks'kodine. Üläkodi om Senat (70 ühtnijad: 55 — valitud, 15 — pandud radsijha prezidental). Alakodi om Rahvahan Ezitajiden Kodi (100 ezitajad). Kaik rahvaz valičeb niiden ühtnijoid 5 vodeks.

Ekvatorialižen Gvinejan parlamentan järgvaličendad oliba vl 2013 semendkun 26. päivän (oppozicii sai vaiše ühten sijan kaikuččes Kodiš). Prezidentad valitihe järgkerdan vl 2009 kül'mkun 29. päivän 5 kandidatoiden keskes ([[Teodoro Obiang Ngema Mbasogo]] sai 95,4%, hän om toine Tazovaldkundan prezident, vspäi 1979).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ekvatorialižen Gvinejan administrativiž-territorialine jagand]].''

Ekvatorialižes Gvinejas om 7 agjad (provincijad), niid ühtenzoittas kahthe regionha: Sar'hine (3 agjad) da Kontinentaline (4 agjad). Provincijad alajagase ümbrikoihe.

== Eläjad ==
Ekvatorialižes Gvinejas elädas [[ekvatogvinejalaižed]].

Ekvatorialižen Gvinejan sured lidnad (enamba 150 tuh. ristitud, 2010): [[Bat (Ekvatorialine Gvinei)|Bat]] da [[Malabo]] (valdkundan pälidn). Ned molembad oma ičeze regioniden pälidnad.

== Ižanduz ==
Ekvatorialine Gvinei om üks' elokahiš Afrikan valdkundoišpäi. Vl 2009 sen 97% eksportad oli [[kivivoi]] da [[nozoltadud gaz]].

== Homaičendad ==
<references />

== Irdkosketused ==
* [http://www.guineaecuatorialpress.com/ Ekvatorialižen Gvinejan Tazovaldkundan oficialine sait.] {{ref-en}} {{ref-es}} {{ref-fr}}
* [http://www.rusembcam.org/equatorial_guinea/eg/ Venäman sur'oigenduzkund Kamerunas.] — Sur'oigenduzkundan informacii Ekvatorialižes Gvinejas. {{ref-ru}} {{ref-en}} {{ref-fr}}

{{Commons|Equatorial Guinea}}
{{Afrik}}

[[Kategorii:Ekvatorialine Gvinei| ]]
