{{Eländpunkt
 | Nimi = Slanci<br />Сланцы
 | Lidnanznam = Coat of Arms of Slantsevo (Leningrad oblast).png
 | Flag = Flag of Slantcy (Leningrad oblast).png
 | Lidnanznam text = Slancin lidnanznam
 | Flag text = Slancin flag
 | Valdkund = Venäma
 | Eläjiden lugu = 32,838
 | Voz' = 2017
 | Pind = 36
 | Fail = Slancy.jpg
 | Pämez' = Ruslan Šott (2013—)
 | Telefonkod = +7-81374-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Slanci''' ({{lang-ru|Сланцы}} «šoidkived», {{lang-et|Slantsõ}}, {{lang-fi|Slantsy}}) om [[Venäma]]n lidn da lidnankund [[Leningradan agj]]an suvipäivlaskmas. Se om [[Slancin rajon]]an administrativine keskuz, mülüb rajonha vspäi 2006.

== Istorii ==
Vn 1930 sulakul zavottihe säta kaivut Gdovan [[šoidkivi|šoidkiven]] löudmižsijas. Eländpunktan aluz om pandud vl 1932. ''Slanci-radnikžilo'' om registriruidud vn 1934 20. päiväl tal'vkud Leningradan agjan [[Gdovan rajon]]as. Om udessätud Slancin rajonan keskuseks vn 1941 keväz'kun 11. päiväspäi.

[[Toine mail'man soda|Toižen mail'man sodan]] aigan oli okkupiruidud nacistižen Germanijan imperijan sodavägil vll 1941 (17. heinku) — 1944 (2. uhoku). Žilon tobj pala oli pandud mantazole, Rusked armii murenzi edheotandoid edel tagendust vl 1941. Ühtenzoittihe Slanci-radnikžilod lähižidenke eländpunktoidenke da anttihe lidnan statusad vl 1949. Vozil 1959—2005 lidn alištui Leningradan agjan tobmudele oikti.

== Geografijan andmused ==
Lidnan tobj pala seižub Plüsn-jogen oiktal randal ({{lang-ru|Плюсна}}, [[Narv (jogi Estinman i Venäman röunoiš)|Narv-jogen]] oigedpol'ne bassein), 40 metrad ü.m.t. keskmäižel korktusel. Matkad [[Piter]]in keskushesai om 155 kilometrad pohjoižpäivnouzmha orhal, 180 km avtotedme vai raudtedme. Lähembaižed lidnad oma [[Narv (lidn)|Narv]] (Estinma) i [[Ivangorod]] 30 km pohjoižhe orhal, 70 km avtotedme vai raudtedme [[Kingisepp]]an kal't (50 km), [[Gdov]] (Pskovan agj) 48 km suvhe avtotedme vai raudtedme.

Žilo da seičeme küläd mülüdas lidnankundha Slancin ližaks. Lidnankundan pind — 301,77 km².

== Eläjad ==
Vn 2010 Venäman rahvahanlugemižen mödhe 33 485 ristitud elihe lidnas, 34 347 — lidnankundas, rajonan koume nelländest. Kaikiš suremb lidnan ristitišt oli vozil 1989, 43 087 eläjid. Vl 2017 kaik 33 745 ristitud elädas lidnankundas.

== Ižanduz ==
Ižandusen päsarakod oma sauvondmaterialiden tehmine (järed [[cement]]tegim pästab produkcijad tehmižen jändusil), [[kivihil'|kivihilen]] i [[šoidkivi|šoidkiven]] ümbriradai himine tegimišt (poltuz laivoiden täht, räzintegesed, silikontegesed, kengäd-«slancad», fenolkerthed). [[Šoidkivi|Šoidkiven]] samižen kaivuded oma konservacijas. Slancin industrialine tehnikum om professionaližen opendusen aluzkundaks, mugažo [[Piterin kaivuzuniversitet]]an ezitaikund om olmas lidnas.

Kundaline transport om avtobusad da maršruttaksid lidnan südäimes, ezilidnelektrojonused ümbrištos da [[Piter]]ihesai. Om raudtestancijoid da raudteplatform lidnas. Stancijad: ''Slanci (tavarine)'' i ''Rudničnai'', mugažo tegimišton ''Kaivuz 1..3''- i ''Cementtegim''-stancijad. Platform: ''Slanci-passažirskai'' (vspäi 1924, vagzalan pertinke) Plüsnan oiktal randal.

== Homaičendad ==
<references />

== Irdkosketused ==
* [http://www.slanmo.ru/gorodskoye-poseleniye/ Lidnankundan Ezitajiden Nevondkundan lehtpoled Slancin rajonan oficialižel saital (''slanmo.ru'').] {{ref-ru}}
{{Commons|Category:Slantsy}}

{{Leningradan agjan lidnad}}

[[Kategorii:Slanci| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Slancin rajon|*]]
