{{10000}}
{{Taxobox
 | name         = Lahn
 | image file   = AbramisBramaCarpBream.JPG
 | image descr  = Lahn
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Pal'csuugaižed kalad]] (''Actinopterygii'')
 | ordo         = [[Karpanvuiččed]] (''Cypriniformes'')
 | familia      = [[Karpižed]] (''Cyprinidae'')
 | genus        = '''Lahnad''' (''Abramis'')
 | species      = '''Lahn'''
 | latin        = {{btname|Abramis brama|([[Linnei Karl|Linnaeus]], 1758)}}
 | wikispecies  = Abramis brama
 | commons      = Category:Abramis brama
 | itis         = 163666
 | ncbi         = 38527
 | range map    =
}}
'''Lahn''' ({{lang-la|Abramis brama}}) om reskveden [[kala]]. Se om Lahnad-heimon üks'jäine erik (ende mülütihe heimho 16 erikhosai).

Nored lahnad — '''lahnalituižed''' (paginoiš mugažo '''lipakod''' i '''litikod'''), ned oma hobedakahad mujul.

== Leviganduz ==
Eläb [[Evrop]]an venon vönen i [[Sibir'|Sibirin]] jogiš, järviš, uitoiš, [[Azovmeri|Azovmeren]] i [[Kaspijan meri|Kaspijan meren]] solan polhe veziš.

Lahnad navettäs süvid sijid kazmusiden äjüdenke, tal'vdudas niiš-žo.

== Ümbrikirjutand ==
Pä om pen', hibj om järed. Su lopiše penel peitol'žel torvudel. Kerusen hambhad kazdas ühtel rivel, vizin (viž) kaikuččes polespäi. Hibjan korktuz sase hibjan pidusen koumandeshesai. Noren lahnan erineden sen hobedakahanke mujunke, täuz'kaznu lahn om hahkanke vai koričmanke sel'ganke, hänen kül'ged oma kuldakahaiž-koričmad, pök om pakuižen polhe, kaik suugad oma hahkad muzanke röunanke paksus.

Varukaz kala i el'gendab hüvin. Lahnad pidadas joukuil, sötlesoiš [[bentos]]al (pohjan kazmusil, gaved'madoil i edenoil) da šoll'oil. Ujui jouk jäb södud «ted», voib nähta sidä erigoittud sogazan mödhe vezišton pindal.

Lahn voib eläda 23-voččehe igähäsai. Kala voib kazda 6 kilohosai jügutte, 82 sm:hasai pitte.

== Kävutand ==
Lahn om kalanpüdandan objekt, mäneb söndtavaraks. Vl 1999 mail'man vozne saliž oli 62,9 tuhad tonnoid, läz pol't pütihe Venämas.

== Lahnha sidodud vepsän ozoitez ==
<blockquote>
* Penes järvudes lahnad vätas. (kürzad rehtläl)
</blockquote>

== Homaičendad ==
<references />

[[Kategorii:Karpižed]]
[[Kategorii:Kalad]]
[[Kategorii:Živatad kirjamišton mödhe]]
[[Kategorii:Püduzkalad]]
