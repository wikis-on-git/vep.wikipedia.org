{{Eländpunkt
 | Nimi = Šatur<br />Шатура
 | Lidnanznam = Shatura city coa.gif
 | Flag = Flag of Shatura (Moscow oblast).png
 | Lidnanznam text = Šaturan lidnanznam
 | Flag text = Šaturan flag
 | Valdkund = Venäma
 | Eläjiden lugu = 32,019
 | Voz' = 2020-01-01
 | Pind = 36
 | Fail = Проспект маршала Борзова (Шатура).JPG
 | Pämez' =
 | Telefonkod = +7-49645-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Šatur''' ({{lang-ru|Шату́ра}}) om [[Venäma]]n lidn [[Moskvan agj]]an päivnouzmas. Se om [[Šaturan lidnümbrik]]on administrativine keskuz (edel vn 2017 keväz'kud — rajonan) da kaikiš suremb lidn kahtespäi.

== Istorii ==
Lidnan tahond mainitase [[Vasilii I]]-ruhtinasen kirjeižiš vl 1417 i 1423 kuti Šatur-tahond ({{lang-ru|Ша́тур}}), se eziauguine nimen toižend kaičese Šatur-žilon (ven. Шатур) nimituses 15 km suvipäivlaskmha lidnaspäi. Ende pened küläd oliba Šaturan järviden randpolel. Vl 1919 zavodihe vaumičendad sauvomha Šaturan GRES:ad varatoitmaha [[Moskv]]ad elektrusel, panihe žiloid: Šaturstroi, Šaturtorf, Must järv (ven. ''Чёрное Озеро''). Kaikenaigaine GRES om saudud vll 1923−1925, radoi sijaližel [[turbaz|turbhal]].

Nügüdläižen eländpunktan aluz om pandud GRES:an sauvojiden žiloiden ühtištusel Šatur-radnikžilho vn 1928 semendkus. Radnikžilo sai lidnan statusad vn 1936 17. päiväl sulakud. GRES:an vägevuz ližadui vidhe kerdha koumen uden blokan sauvondan jäl'ghe vll 1966−1972. Vspäi 1989 GRES radab [[londuseline gaz|londuseližel gazal]]. Mülütihe lidnanvuittušt Kerv-žilod ({{lang-ru|Керва}}) lidnha vl 2004.

Šatur šingotase Šaturan GRES:al (elektruz i lämuzenergii), järedal mebel'kombinatal, mebel'kerthen edheotandal, mugažo [[Venäman Tedoakademii|Venäman Tedoakademijan]] lazeroiden da informacižtehnologijoiden tedoinstitut, i korktoiden lämuden fizikan institutan filial ratas lidnas.

== Geografijan andmused ==
Lidn sijadase lidnümbrikon päivlaskmas, [[Meščoran alangišt]]os, 124 m ü.m.t. keskmäižel korktusel. Šaturan viž järved levitasoiš pohjoižhe lidnaspäi, kahten järven randad mülüdas lidnha: Pühäjärv ({{lang-ru|Святое озеро}}) i Muromanjärv. Rujopoligon radab suvhe lidnfartaloišpäi. Matkad [[Moskv]]hasai ([[Moskvan rengazavtote]]hesai) om 122 km päivlaskmha avtoteidme. Lähembaine lidn om [[Rošal' (lidn)|Rošal']] 21 km pohjoižpäivnouzmha orhal.

''Šatur''-raudtestancii radab lidnan päivlaskmas vspäi 1924 «Moskv ([[Kazanin päraudtestancii (Moskv)|Kazanin päraudtestancii]]) — [[Murom]]»-keskustal.

== Eläjad ==
Vl 1939 lidnan ristitišt oli 15 122 eläjad, vl 1959 — 19 629 eläjad. Vn 2010 Venäman rahvahanlugemižen mödhe lidnan eläjiden lugu oli 32 885 ristutud, rajonan (nüg. lidnümbrik) nell' ühesandest. Kaikiš suremb ristitišt om enamba 30 tuhad eläjid vspäi 1989 (33 412 rist. vl 2016).

Rahvahad (2010): [[venälaižed]] — 95,6%, toižed rahvahad — 4,4%.

Professionaližen opendusen aluzkund om Šaturan energetine tehnikum.<ref>[http://new.goushet.ru/ Šaturan energetižen tehnikuman sait (''new.goushet.ru'').] {{ref-ru}}</ref>

== Galerei ==
<gallery mode="packed" heights="125px">
Power Plant at Shatura city.jpg|Šaturan GRES vl 2019
Shatura new martyr and confessors temple.JPG|Šaturan moknikoiden i hengenavaidamižen papiden puine jumalanpert' (2010)
IplitRAN.JPG|Lazeroiden da informacižtehnologijoiden tedoinstitut
Дворец спорта в Шатуре.jpg|Šatur-sportpert'kulu (vn 2006 nägu)
Shatura bus station.jpg|Avtobusstancii (2007)
</gallery>

== Homaičendad ==
<references />

== Irdkosketused ==
* [http://www.shatura.ru/ Lidnümbrikon tobmuden aluzkundoiden oficialine sait (''shatura.ru'').] {{ref-ru}}
* [http://gorod.shatura.ru/ Enččen lidnankundan sait (''gorod.shatura.ru'').] {{ref-ru}}
{{Commons|Category:Shatura}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Šaturan lidnümbrik|*]]
