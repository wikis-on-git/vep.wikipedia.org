{{Eländpunkt
 | Nimi = Lüberci<br />Люберцы
 | Lidnanznam = Coat of Arms of Lyubertsy (Moscow oblast) (2007).png
 | Flag = Flag of Lyubertsy (Moscow oblast) (2007).svg
 | Lidnanznam text = Lübercin lidnanznam
 | Flag text = Lübercin flag
 | Valdkund = Venäma
 | Eläjiden lugu = 205,295
 | Voz' = 2020-01-01
 | Pind = 12.87
 | Fail = View of Lyubertsy (1).jpg
 | Pämez' =
 | Telefonkod = +7-495-xxx-xx-xx.<br />+7-496. +7-498
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Lüberci''' ({{lang-ru|Лю́берцы}}) om [[Venäma]]n lidn da raudtesol'm [[Moskvan agj]]an keskuzpalan päivnouzmas. Se om [[Moskv]]an päivnouzmaine ezilidn, agjan kudenz' lidn eläjiden lugun mödhe, [[Lübercin lidnümbrik]]on (edel vn 2017 vilukud — rajonan) administrativine keskuz.

== Istorii ==
Eländpunkt mainitase ezmäižen kerdan vl 1621 kuti ''Liberici-Nazarovo''-külä ({{lang-ru|Либерицы-Назарово}}). Purtkespäi om sel'ged, miše külä oli ende-ki, nimitihe jogen (Liberici) i pidajan (Nazarov) mödhe. Saudihe Spasan Toižetamižen pühäpertid vodele 1632 (om likvidiruidud vl 1936, saudihe ut vll 1993−2008). [[Aleksandr Menšikov]]-ruhtinaz valdoiči žilos vspäi 1705, sauvoi pert'kulud, kivišt padoseinäd puištonke, i udesnimiti ''Novo-Preobraženskoje:ks'', möhemba ''Liberici'' möst. Vll 1862−1864 saudihe raudteid žilonno Kolomnhasai i Räzanihesai. Sätud vl 1899 [[purumašin]]oiden tegim radaškanzi vspäi 1910 maižanduzmašinoiden tegimeks. Radnikžilo sai lidnan statusad vl 1925. Mülütihe lähižid žiloid lidnha vl 1934. Kätihe Lübercin päivlaskmad Moskvan palaks vl 1984 (nüg. Kosino- i Žulebino-rajonad).

Lüberci šingotase «Ka»-[[punolendim]]iden tegimel, maižanduzmašinoiden tegimel (oz., saharrogon obrädindkombainad), sauvondmaterialiden pästandal (niiden kombinat, alüminiikonstrukcijoiden tegim pertiden täht maižanduzmašinoiden tegimen cehoiden palas), [[kour]]oiden tehmižühtelmasel i torguindmašiništon edheotandal.

== Geografijan andmused ==
Lidn sijadase lidnümbrikon lodehes da keskuses, 130 m ü.m.t. keskmäižel korktusel. Röunatab [[Moskv]]anke päivlaskmas, [[Moskvan rengazavtote]] om 2 kilometras lidnaspäi. Pehork-jogi ({{lang-ru|Пехо́рка}} 42 km pitte, [[Moskv (jogi)|Moskvan]] hura ližajogi) jokseb 1..3 km päivnouzmha lidnaspäi. Toižed lähembaižed lidnad oma [[Kotel'niki]] ani suvipäivlaskmha i [[Dzeržinskii (lidn)|Dzeržinskii]] 4 km suvipäivlaskmha.

«Ural»-manten «Moskv — [[Räzan']]»-keskust (M5-trass) om lidnan suvipäivlaskmaižeks röunaks. Viž metrostancijad ümbärtas lidnad Moskvan territorijal. ''Lüberci I''-raudtestancii radab lidnan keskuzpalas, ''Lüberci II'' i ''Panki'' oma saudud päivnouzmas. Matkad elektrojonusel [[Kazanin päraudtestancii (Moskv)|Kazanin päraudtestancijhasai]] om 19 km.

Edel 2017. vot lidnankundan pind oli 43,68 km². Tomilinon puišt otab sen znamasišt palad.

== Eläjad ==
Vl 1939 žilon ristitišt oli 46 491 eläjad, vl 1959 — 93 255 eläjad. Vn 2010 Venäman rahvahanlugemižen mödhe lidnan eläjiden lugu oli 172 525 ristutud, rajonan (nüg. lidnümbrik) kaks' koumandest. Kaikiš suremb ristitišt om enamba 200 tuhad eläjid vspäi 2018 (207 349 rist. vl 2019). [[Ortodoksine hristanuskond|Ortodoksižen hristanuskondan]] kuz' jumalanpertid<ref>[http://sobory.ru/geo/locat/2414 Lübercin pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 93,3%, [[ukrainalaižed]] — 1,5%, [[armenijalaižed]] — 1,3%, toižed rahvahad — 3,9%.

Professionaližen opendusen aluzkundad oma Lübercin tehnikum<ref>[http://luberteh.ru/ Lübercin tehnikuman sait (''luberteh.ru'').] {{ref-ru}}</ref>, Moskvan agjan medicinižen kolledžan nomer 2 ([[Ramenskoje]]) Lübercin filial, üläopendusen aluzkundad (kaivuztöiden institut, muitakademii, fizkul'turan akademii) da seičeme filialad (Moskv).

== Galerei ==
<gallery mode="packed" heights="125px">
Дом Круминга, Люберцы.jpg|Krumingan pert'
Люберцы. Церковь Спаса Преображения. - panoramio (1).jpg|Spasan Toižetamižen jumalanpert'<br />vl 2016
Russian Customs Academy.jpg|Venäman muitakademii
Lyubertsy-1 station.jpg|''Lüberci I''-raudtestancii vl 2007
</gallery>

== Homaičendad ==
<references />

== Irdkosketused ==
* [http://lubreg.ru/ Lidnümbrikon tobmuden aluzkundoiden oficialine sait (''lubreg.ru'').] {{ref-ru}}
{{Commons|Category:Lyubertsy}}

{{Moskvan agjan lidnad}}

[[Kategorii:Lüberci| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Lübercin lidnümbrik|*]]
