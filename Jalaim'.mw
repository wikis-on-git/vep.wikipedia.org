{{10000}}{{A10000}}
{{Taxobox
 | name         = Jalaim'
 | image title  = Jalaim'
 | image file   = Mature Ulmus rubra in graveyard.jpg
 | image descr  = Jalaim' (''Ulmus rubra''-erik)
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Rozänikoižed]] (''Rosales'')
 | familia      = [[Jalaimižed]] (''Ulmaceae'')
 | genus        = '''Jalaim' '''
 | latin        = {{btname|Úlmus |[[Linnei Karl|L.]]}}
 | wikispecies  = Ulmus
 | commons      = Category:Ulmus
 | itis         = 19048
 | ncbi         = 24735
 | range map    = 
}}
'''Jalaim'''' vai '''Jalam''' ({{lang-la|Ulmus}}) om leht[[pu]]iden heim [[Jalaimižed]]-sugukundas. Mülütab 40 erikod.

== Levigandmižavaruz ==
Heim erištui toižiš kazmusišpäi 20..40 mln vozid tagaz. Kazdas levedlehtesižiden mecoiden palaks päpaloin, mugažo [[kuz'|kuššiden]] mecoiden zonan suves i keskuzpalas. Järghižed sarikod jalaimespäi oma harvad.

Pud küzudas väghišt mahust, navettäs allüviališt lujas. Erased erikod oma seižujad solačuil i kuivahkoil mahusil.

Venämas jalaim' kazvab evropižes palas tobjimalaz. Kazdas Kavkazan pautkil i Keskuzazijas mugažo. Jalaimed alištudas senüzile i travijoile gavedile, sikš Evropan i Amerikan äjad erikod oma kadomižen röunal.

== Ümbrikirjutand ==
Kaik erikod oma pil'vesenvastaižed, enamba kaiked alaigäižed kazmused, sid' kazdas hüvin täudel vauktusel i sädas varmdad kronad. Pu kazvab 40 metrhasai kortte, tüvi oleleb kahthe metrhasai sankte. Erasiden erikoiden elonform om penzaz.

Äikerdoitas jur'vezoil i semnil. Pun igä om 80..120 vot, elädas 400 vodhesai.

== Kävutand ==
Ištutadas jalaimid puištoiš, ottas kävutamižhe landšaftan čomiteseks. Anttas norid vezoid kabjživatoile sötkeks. Kor' mäneb dubindsubstancijaks i mujutimikš.

Pumaterial seižub vet vaste, no vaiše kontaktata mahusenke.

== Valitud erikod ==
* ''[[Ulmus americana]]'' — Amerikaine jalaim'
* ''[[Ulmus davidiana]]'' — Davidan jalaim'
* ''[[Ulmus densa]]'' — Tihed jalaim' vai Paks jalaim'
* ''[[Ulmus elliptica]]'' — Elliptine jalaim'
* ''[[Ulmus glabra]]'' — Mägijalaim'
* ''[[Ulmus laciniata]]'' — Labidoikaz jalaim'
* ''[[Ulmus laevis]]'' — Siled jalaim'
* ''[[Ulmus macrocarpa]]'' — Järedploduine jalaim'
* ''[[Ulmus minor]]'' — Pen' jalaim'

== Homaičendad ==
<references />

{{Commons|Ulmus}}

[[Kategorii:Jalaimižed]]
[[Kategorii:Kazmused kirjamišton mödhe]]
[[Kategorii:Pud]]
