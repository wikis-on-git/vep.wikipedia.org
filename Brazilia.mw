{{10000}}
{{Eländpunkt
 | Nimi = Brazilia<br />Brasília
 | Lidnanznam = 
 | Flag = 
 | Lidnanznam text = Brazilian lidnanznam
 | Flag text = Brazilian flag
 | Valdkund = Brazilii
 | Eläjiden lugu = 2,977,216
 | Voz' = 2016
 | Pind = 5,802 
 | Fail = Montagem Brasília.jpg
 | Pämez' = 
 | Telefonkod = +55-61
 | Aigvö = [[UTC]]−3
}}
'''Brazilia''' ({{lang-pt|Brasília}}) om [[Brazilii|Brazilijan]] administrativine pälidn. Se om [[Federaline ümbrik (Brazilii)|Pälidnan federaližen ümbrikon]] keskuz, nellänz' surtte lidn valdkundas eläjiden lugun mödhe.

Vl 2019 lidn vasttab Kezaližen Universiadan vändoid.

== Istorii ==
Vn 1891 Brazilijan uz' Konstitucii mainitihe uden pälidnan sijan — [[savann]]an 14 tuh. km² tuhas kilometras mererandaspäi. Sijad valitihe edahan olijoiš keskusišpäi šingotamha territorijad, mugažo sodameletusišpäi. Olnu vspäi 1955 prezidentaks [[Kubiček Žuselinu|Žuselinu Kubiček]] sädi käsköid sauvomha ut pälidnad da avaita sidä hänen tobmuden vižvoččen strokun aigan. Vl 1956 vahvištihe Lusio Kostan «[[lipkaine]]»-koncepcijad, sid' vl 1957 5550 ristitud projektiruihe lidnad. 60 tuhad radnikoid (''kandangus'') sauvoiba lidnad 41 kud vozil 1956−1960. Vn 1960 21. sulaku lugese alusenpanendan dataks da lidnan avaiduseks, sid' sirdihe valdkundan pälidnad Braziliaha [[Rio-de-Žaneiro|Riospäi]].

== Geografijan andmused ==
Lidn sijadase Brazilijan keskusen suvipäivnouzmas [[Brazilijan mägitazangišt]]ol, 1000..1200 m korktusil, 1141 m keskmäižel korktusel valdmeren pindan päl. Pälidn seižub [[Paranoa (vezivaradim)|Paranoa-vezivaradimen]] randoil 80 km pitte (pind 40 km²), ümbärdab sidä.

Klimat om [[subekvatorialine vö|subekvatorialine]]. Voden keskmäine lämuz om +20,6 C°, čurazund kuidme neciš znamoicendaspäi om 3 Cel'sijan gradushasai. Heinkun lämuz om +18,3 C°, sügüz'kun-sulakun +20,9..+21,7 C°. Paneb sadegid 1540 mm vodes. Om kaks' sezonad: kuiv (semendku-sügüz'ku, 10..55 mm kuidme) da neps (reduku-keväz'ku, 170..245 mm kus).

Vn 1988 valdkundan Konstitucijan mödhe, ei ole municipalitetoid federaližes ümbrikos de jure, no lugetas Brazilijad lidnaks todeks.

== Eläjad ==
Vn 2010 rahvahanlugemižen mödhe eläjiden lugu oli 2 469 489 ristitud, hot' lidnan projektiruidud ristitišt oli vaiše 400 tuh. eläjid. Läz 3,5 mln ristituid elädas Brazilian lidnaglomeracijas (nellänz' surtte valdkundas), sihe mülütadas jo lähižiden štatoiden-ki paloid.

Vl 2011 kaikiš suremb [[kogosüdäiprodukt|KSP]] ühthe henghe Brazilijas oli neciš lidnas (US$25,062). Kaik KSP oli R$133,4 mlrd (US$64,1 mlrd), nece oli läz [[Vaugedvenäma]]n surtte.

== Transport ==
Avtobusad da taksid oma kundaližeks transportaks. Vspäi 2001 metropoliten radab lidnas (vspäi 2010 om 2 jonod, 24 stancijad, 42,4 km raudted). Mugažo vspäi 2010 saudas kebnmetron jonoid (vspäi 2014 om 2 jonod).

Brazilian rahvahidenkeskeine civiline lendimport Žuselinu Kubiček-prezidentan nimed (''BSB'', 16,9 mln passažiroid vl 2017) sijadase 11 km suvhe lidnan keskusespäi. Sišpäi tehtas reisid Brazilijadme tobjimalaz, mugažo Suviamerikan maihe, AÜV:oihe i [[Lissabon]]ha.

== Homaičendad ==
<references />

== Irdkosketused ==
* [http://www.brasilia.df.gov.br/ Lidnan tobmuden portal (''brasilia.df.gov.br'').] {{ref-pt}}
{{Commons|Brasília}}

{{Suviamerikan pälidnad}}

[[Kategorii:Brazilia| ]]
[[Kategorii:Brazilijan lidnad]]
[[Kategorii:Eländpunktad kirjamišton mödhe]]
[[Kategorii:Brazilii|*]]
[[Kategorii:Pälidnad]]
[[Kategorii:Federaline ümbrik (Brazilii)]]
