{{10000}}{{A10000}}
{{Eländpunkt
 | Nimi = Mel'burn<br />Melbourne
 | Lidnanznam = Melbourne COA.jpg
 | Flag = Flag of Melbourne.svg
 | Lidnanznam text = Mel'burnan lidnanznam
 | Flag text = Mel'burnan flag
 | Valdkund = Avstralii
 | Eläjiden lugu = 4,529,500
 | Voz' = 2015
 | Pind = 9990.5
 | Fail = Melbourne at night02.jpg
 | Pämez' = Robert Doil<br />(2008—)
 | Telefonkod = +61-03
 | Aigvö = tal'vel [[UTC]]+10,<br />kezal [[UTC]]+11
}}
[[Fail:Australia Victoria Melbourne Metro Area LGA names.svg|thumb|left|200px|Suren Mel'burnan rajonad]]
'''Mel'burn''' ({{lang-en|Melbourne}} [ˈmɛlbə(r)n], sijaline virkand mž. [ˈmælb(ə)n]) om lidn [[Avstralii (valdkund)|Avstralijan]] suvipäivnouzmas. Se om kahtenz' lidn valdkundas eläjiden lugun mödhe ([[Sidnei]]n jäl'ghe), kaikiš suvemb lidn-millioner mail'mas.

Mel'burn-lidn ({{lang-en|City of Melbourne}}) om [[Viktorii (Avstralii)|Viktorii]]-štatan pälidn. Štatan nell' ristitud videspäi elädas Sures Mel'burnas.

Lidn om Avstralijan kul'turan da sportan keskuz. Vl 1956 se vastsi Kezaližid [[Olimpižed vändod|Olimpižid vändoid]].

== Istorii ==
Eländpunktan aluz om pandud vl 1835 kuti [[evropalaižed|evropalaižiden]] külä [[Uz' Suviuel's]]-kolonijas. Vl 1837 lidnan pertišton «Hoddlan plan» (angl. ''Hoddle Grid'') oli vahvištadud. Vl 1847 kezakun 25. päiväl tedotihe Suren Britanijan Viktorii-kunigaznaižen kirjeižes, kudamb andoi Mel'burnale lidnan statusad. Vspäi 1851 ripmatoman [[Viktorii (Avstralii)|Viktorii]]-kolonijan aluz oli pandud, nügüd' Viktorii-štat. 1850-nzil vozil lidn tegihe tetabaks da kazvoi heredas löutud [[kuld]]an kaivuden tagut.

Vozil 1901−1927 Mel'burn oli Avstralijan pordaigaližeks pälidnaks, sid' sirtihe pälidnad [[Kanber]]ha.

== Geografijan andmused ==
Lidn sijadase [[Jarr (jogi)|Jarr-jogen]] molembil randoil, [[Port Fillip]]-merilahtes ümbri, kudamb ühtenzoitase [[Bassan sal'm]]enke. Geografižed koordinatad oma 37°48′49″S da 144°57′47″E.

Klimat om [[ven vö|ven]] valdmeren. Paneb sadegid 602 mm vodes, kuidme tazomäras.

«Sur' Mel'burn»-rajon sijaliženke ičeohjastusenke jagase 31 municipaližhe ühtnikha (niid om 79 kaikes štatas) vspäi 1994: 27 — lidnad (angl. ''city''), 4 — grafkundad (angl. ''shire'').

== Eläjad ==
Vl 1854 ristitišt oli 123 tuhad eläjid. Vn 2006 rahvahanlugemižen mödhe eläjiden lugu oli 3 744 373 ristitud. Vl 2011 heiden keskes 36,7% oma sündnuded verhiš maiš.

Religijan mödhe hristanuskojad (55,8%) i religijatomad (23,5%) oma enambuses vl 2006.

== Transport ==
Transportted lähttas radialižikš lidnan keskusespäi, ristitud elädas pidust' niid. Personaližed avtod oma pätransportaks. Ezilidnelektrojonused, tramvaid, avtobusad, velosipedad da taksid oma kundaližeks transportaks. Lidnan suruzihe kacmata, metrod ei ole eskai projektas.

Valdkundan kaikiš suremb meriport sijadase lidnas. Nell' lendimportad om lidnas. Suremb niiden keskes om rahvahidenkeskeine civiline lendimport (''MEL''), se sijadase 23 km lodeheze lidnan keskusespäi Tullamarin-ezilidnas. Sišpäi tehtas reisid [[Azii|Azijan]] äjihe maihe i [[Uz' Zelandii|Udhe Zelandijha]], [[London]]hasai i [[Los Andželes]]hasai, mugažo Avstralijadme.

== Homaičendad ==
<references />

== Irdkosketused ==
* [http://www.melbourne.vic.gov.au/ Mel'burn-lidnan oficialine sait (''melbourne.vic.gov.au'').] {{ref-en}}
{{Commons|Melbourne}}

{{Avstralijan štatad da territorijad}}

[[Kategorii:Mel'burn]]
[[Kategorii:Avstralijan lidnad]]
[[Kategorii:Eländpunktad kirjamišton mödhe]]
[[Kategorii:Viktorii (Avstralii)|*]]
