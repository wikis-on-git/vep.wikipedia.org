{{Eländpunkt
 | Nimi = Verei<br />Верея
 | Lidnanznam = Verea2.gif
 | Flag = Flag of Vereya (Moscow oblast).png
 | Lidnanznam text = Verejan lidnanznam
 | Flag text = Verejan flag
 | Valdkund = Venäma
 | Eläjiden lugu = 5,088
 | Voz' = 2020-01-01
 | Pind = 5
 | Fail = Vereja-zarechje.jpg
 | Pämez' =
 | Telefonkod = +7-49634-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Verei''' ({{lang-ru|Верея́}}) om [[Venäma]]n lidn [[Moskvan agj]]an suvipäivlaskmas. Mülüb [[Naro-Fominskan lidnümbrik]]ho (edel vn 2017 kezakud oli rajonaks), sen i agjan kaikiš penemb lidn, lidnümbrikon videnz' surtte eländpunkt.

== Istorii ==
Eländpunkt mainitase ezmäižen kerdan vl 1371. Oli [[Verejan ruhtinazkund]]an keskuseks vll 1432−1486, sid' oli alištunu Moskvan tobmudele. Amuižen Kremlin jändused oma kaičenus Verejas paloin. Šingotihe torguindal 18. voz'sadal. Verei sai makundan lidnan statusad vl 1781. Vn 1812 Tatanmaižen sodan lopus francijalaižed poltiba lidnad. Vll 1929−1959 oli Verejan rajonan keskuseks. [[Toine mail'man soda|Toižen mail'man sodan]] aigan lidn oli okkupiruidud nacistoil (18. reduku 1941 — 19. viluku 1942).

Verei šingotase kahtel mehanižel tegimel, valdkundaližen simvolikan «BIAR»-kompanijal, turizmal (istorine pertišt, kafed, pansionat), Moskvan agjan mecan valdkundaližel edheotandal i pumaterialiden pästandal, mugažo omblendedheotand i jüguavtotransportan edheotand ratas lidnas. 1930-nzil vozil oliba maploduiden kuvateztegim, maidtegim i savičtegim.

== Geografijan andmused ==
Lidn sijadase lidnümbrikon päivlaskmas, [[Protv]]-jogen üläjoksmusen oiktal randal tobjimalaz ({{lang-ru|Протва}} 282 km pitte, [[Okanjogi|Okan]] hura ližajogi), 190 m ü.m.t. keskmäižel korktusel. Matkad [[Moskv]]hasai om 95 km pohjoižpäivnouzmha. Lähembaižed lidnad oma [[Možaisk]] (raudtestancii) 19 km lodeheze-pohjoižhe orhal vai 23 km avtotel, lidnümbrikon [[Naro-Fominsk]]-keskuz 35 km päivnouzmha orhal vai 45 km avtotedme, Uden Moskvan röun 45 km päivnouzmha orhal, [[Borovsk]] (Kalugan agj) 25 km suvipäivnouzmha orhal vai 45 km avtotedme.

== Eläjad ==
Vl 1856 lidnan ristitišt oli 5 300 eläjad, vl 1939 — 4 856 eläjad. Vn 2010 Venäman rahvahanlugemižen mödhe lidnan eläjiden lugu oli 5 368 ristutud, rajonan (nüg. lidnümbrik) koume procentad. Kaikiš suremb ristitišt oli enamba 6 tuhad eläjid vll 1959−1979 (6 413 rist. vl 1959). [[Ortodoksine hristanuskond|Ortodoksižen hristanuskondan]] Spasan jumalankodikund, Sündun Raštvoiden päjumalanpert' (udessündutadas), viž jumalanpertid<ref>[http://sobory.ru/geo/locat/563 Verejan pühäpertid ''sobory.ru''-saital.] {{ref-ru}}</ref> i nell' časounäd oma olmas lidnas, sidä kesken üks' jumalanpert' om [[vanhuskolaižed|vanhuskolaižiden]].

Rahvahad (2010): [[venälaižed]] — 94,3%, [[ukrainalaižed]] — 1,5%, toižed rahvahad — 4,2%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Trade arcades Vereya.jpg|Torguindrivid
Ильинская церковь г-Верея 2013-11-28 23-41.jpg|Ph. Illä-endustajan jumalanpert'<br />(vn 2013 nägu)
Vereya market square 02.JPG|Kodirandantedištandmuzei torgul, om saudud vl 1788 kuti lidnan škol
Vereya hospital 03.JPG|Lidnan endevanh läžundkodi
</gallery>

== Homaičendad ==
<references />

== Irdkosketused ==
* [http://nfreg.ru/ Lidnümbrikon tobmuden aluzkundoiden oficialine sait (''nfreg.ru'').] {{ref-ru}}
* [http://vereya-mo.ru/ Lidnan territorialižen ohjastuzkundan sait (''vereya-mo.ru'').] {{ref-ru}}
{{Commons|Category:Vereya}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Naro-Fominskan lidnümbrik]]
