{{1000}}
{{Eländpunkt
 | Nimi = Kolkat (Kal'kutt)<br />কলকাতা <small>(beng.)</small><br />Kolkata (Calcutta) <small>(angl.)</small><br />कोलकता <small>(hindi)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Indii
 | Eläjiden lugu = 4,486,679<ref>[http://www.censusindia.gov.in/2011-prov-results/prov_data_products_wb.html Area, Population, Decennial Growth Rate and Density for 2001 and 2011 at a glance for West Bengal and the Districts / ''Censusindia.gov.in''.]{{ref-en}}</ref>
 | Voz' = 2011
 | Pind = 185
 | Fail = Calcutta skyline.jpg
 | Pämez' = Šri Sovan Čatterdži<ref>[http://www.hindustantimes.com/Sovan-Chatterjee-to-be-new-Kolkata-mayor/Article1-554057.aspx Sovan Chatterjee to be new Kolkata mayor (Sovan Čatterdži pidab rata Kolkatan uden pämehen). — Hindustan Times (Uz' Deli, ''hindustantimes.com''). — 6. kezaku 2010.] {{ref-en}}</ref>
 | Telefonkod = +91-33
 | Aigvö = [[UTC]]+5:30
}}
'''Kolkat''' ({{lang-bn|কলকাতা}}, {{lang-hi|कोलकता}}, {{lang-en|Kolkata}}; edel 2001 vot oficialine nimi oli '''''Kal'kutt''''', {{lang-en|Calcutta}}) om lidn [[Gang|Gang-jogen]] suhištos [[Indii|Indijan]] päivnouzmas. Se om [[Päivlaskmaine Bengalii]]-štatan pälidn.

Suren Kolkat-lidnan pind om toine Indijas ([[Mumbai|Mumbain]] jäl'ghe) — 1886 km², a ristitišt om nellänz' Indijas (Mumbain, [[Deli]]n da [[Bangalor]]an jäl'ghe). Lidnan ristitišt om 4 486 679 ristitud (2011) (7nz' sija), lidnaglomeracijas — 14 112 536<ref>[http://www.censusindia.gov.in/2011-prov-results/paper2/data_files/India2/Table_3_PR_UA_Citiees_1Lakh_and_Above.pdf Urban Agglomerations/Cities having population 1 lakh and above. Provisional Population Totals, Census of India 2011 (''censusindia.gov.in'').] {{ref-en}}</ref> (2011, koumanz' sija Indijas).

Kolkat oli kaiken [[Britanine Indii|Britanižen Indijan]] pälidn ani 1911 vodhesai, siš päliči nügüd' se om järed politikan openduz-, tedo- da kul'turkeskuz. Toižes polespäi, lidnas om problemoid-ki: gollüz, il'man redustoitand da tüpad teiden likumižes.

== Geografii ==
Kolkat sijadase korktusil 1,5 — 9 metrad meren pindan päl, matk merhesai ([[Indine valdmeri|Indižen valdmeren]] [[Bengalijan laht]]) om 148 km. Lidnan päpala om Hugli-jogen (Gangan jogensarak) päivnouzmaižel randal, sokahiš maiš. Pidi äi voz'kümnid adaptiruimha ned mad elon täht.

Kolkatan mahuz om allüvialine, kaiken [[Indan da Gangan tazangišt]]on kartte. [[Antropogen|Nelländesižen eran]] sagedmad kogotas savid, mudad da letet. Ned oma kahtiden savišoiduiden keskes, alembaine kudambišpäi otab 250 — 650 metrad süvüt, a ülembaine — 10 — 40 metrad. Lidn da sen ümbrišt om manrehkaidusen varuližusen zon.

Tropine klimat, voden kesklämuz om +26,3 C°. Sadegiden tobj pala (vodes 1781 mm) todas suvipäivlaskmaižil mussonil.

== Transport ==
Kolkatan kundaline transport mülüb metrod, ezilidnaižid raudteid, avtobusoid da tramvajid. Raudten rengaz ümbärdab lidn.

Kolkatan metro om ezmäine Indijas, saudud [[Nevondkundaline Ühtištuz|NSTÜ:n]] tehnižel abul, sen avaiduz oli vl 1984. Siš om üks'jäine jono suvespäi pohjoižehesai pidust' Hugli-joged, piduz 22,3 km. Völ severz'-se jonod saudas vai projektiruidas.

Lidnas om avtobusmaršrutoiden šingotadud sistem. Üks'jäine Indijan lidn tramvaijonoiden sistemanke. Ei täudu teid Kolkatas, se om äiluguižiden tüpiden sü.

Rahvahidenkeskeine Netadži Subhas Čandran nimt' lendimport sijadase läz 17 km Kolkatan keskuselpäi Dum-Dum-lidnudes, se otab taholižed reisad-ki.

Kolkat om Päivnouzmaižen Indijan kaikiš järedamb port. Sihe azjaha kacmata, miše meri ([[Bengalijan laht]]) om edahan portalpäi, valdmerilaivil om voimuz ujumha sihepäi.

== Kul'tur ==
[[Fail:Indian Museum Kolkata.jpg|250px|right|thumb|Indijan muzei Kolkatas.]]
Kolkat oli da om-ki bengalijan literaturan tarbhaine keskuz. Kaikiš tetabamb indine kirjutai [[Tagor Rabindranat|Rabindranat Tagor]], äjad toižed kirjutajad-ki, eliba da radoiba täs, Kolkatas. Üks' kaikiš surembiš mail'man kirjjarmankoišpäi ([[anglijan kel'|angl.]] ''Kolkata Book Fair'') mäneb tobjimalaz kirjoiden prezentacijan tehmaha, ei mömha niid. Kolkat om bengalijan čomamahton da muzikan tarbhaine keskuz. Vl 1943 ezmäine pirdajiden ühtnend oli tehtud Indijas, sen nimi oli «Kal'kuttan jouk».

== Homaičendad ==
<references/>

== Irdkosketused ==
* [http://www.kmcgov.in/ Kolkat-municipalitetan oficialine sait (''kmcgov.in'').] {{ref-en}}
{{Commons|Calcutta}}

[[Kategorii:Kolkat| ]]
[[Kategorii:Päivlaskmaižen Bengalijan lidnad]]
[[Kategorii:Indijan lidnad]]
[[Kategorii:Eländpunktad kirjamišton mödhe]]
[[Kategorii:Päivlaskmaine Bengalii|*]]
