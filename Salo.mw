{{Eländpunkt
 | Nimi = Salo
 | Lidnanznam = Halikko vaakuna.svg
 | Flag = 
 | Lidnanznam text = Salon lidnanznam
 | Flag text = 
 | Valdkund = Suomenma
 | Eläjiden lugu = 52,332
 | Voz' = 2018-12-31
 | Pind = 2,061.71
 | Fail = Good night Salo!.jpg
 | Pämez' = Lauri Inna<br />(uhoku 2017—)
 | Telefonkod = +358-(0)2
 | Aigvö = tal'vel [[UTC]]+2,<br />kezal [[UTC]]+3
}}
'''Salo''' (mugažo [[suomen kel'|suomen]] i [[ročin kel'|ročin]] kelil, suomen virkand: [ˈsɑlo]) om [[Suomenma]]n lidn [[Suvipäivlaskmaine Suomenma]]-agjas. Se om valdkundan 20. lidn eläjiden lugun mödhe.

== Istorii ==
Eländpunkt mainitase ezmäižen kerdan [[Turku]]n tulendan aigkirjas vodenke 1325. Nügüdläižen eländpunktan aluz om pandud vl 1887, se sai lidnan statusad vl 1960.

Salo šingotase Piiroinen-torguindmarkan meblin tehmižel (ištmed, lebuištmiden rived, sofad da laudad, metalližed pressuidud ezitegesed), kruizlaivoiden uksiden (Antti) i villänkuidimiden edheotandal, LeinoCast-metalltegesiden pästandal (mectehnikan, laivoiden i energomašiništon täht), mail'man indižen [[Wipro Technologies]]-kompanijan alajagudel (IT-konsul'tiruind, sistemintegracijan pätandad). Suriden teraztegesiden edheotand sijadase Halikko-ezilidnas.

Ende [[Nokia]]-kompanijan pezasidon [[telefon]]iden ezmäine tegim radoi lidnas vspäi 1981, sid' saudihe toist tegint vl 1995. Telefoniden pästand tuli lophu vl 2012. Vl 2015 [[Microsoft]]-kompanii saupsi pezasidon tedokeskust-ki. Saksalaine Hella-kompanii ezimeleti sirta [[lämuzdiod]]iden fabrikad Romanijha vodele 2018. Vl 2007 saupsihe sahartegint, Evrolaudkund lüheni saharsvöklan kazvatandan kvotid Suomenman täht.

== Geografijan andmused ==
Lidn sijadase Uskelanjogen (toine nimi — Salonjogi) da penembiden jogiden randoil, [[Baltijan meri|Baltijan meren]] randpolel. Om severz'-se penid järvid lidnankundas. Salo seižub Turku — [[Hel'sinki]] oiktal tel. Matkad agjan [[Turku]]-keskushesai om 52 km päivlaskmha, [[Hel'sinki|pälidnhasai]] om 114 km päivnouzmha.

Vl 2018 lidnan ühthine pind oli 2 168,30 km², sidä kesken kuivma 1 986,61 km², meri 106,59 km², sokaz ma oti 75,10 nellikkilometrad.

Kaik 30 lidnrajonad da 413 küläd mülüdas Salon municipalitetha, ühtetas külid 12 gruppha.

== Eläjad ==
Vl 1980 kaik 47 638 ristitud elihe lidnas. Vl 2010 eläjiden lugu oli 55 235 ristitud, se oli kaikiš suremb ristitišt.

Mamankelen mödhe (2016): suomen kel' — 92,9%, ročin kel' — 1,1%, toižed keled — 6,0%.

Edeline (2009−2017) lidnan pämez' oli Antti Rantakokko.

== Galerei ==
<gallery mode="packed" heights="125px">
Salonkaupungintalo1.jpg|Lidnan ohjastusen pert' (2011)
Salo Church fi.jpg|Salon lüteranine jumalanpert'
Salo IoT Campus July 2018.jpg|«Salo IoT Campus»-biznespark da openduzkeskuz (2018)
Linjuri.JPG|Linjuri-torguindkeskuz (2009)
Salonrautatieasemasisäpiha.jpg|Salo-lidnan päraudtestancijan sauvuz
</gallery>

== Irdkosketused ==
* [http://www.salo.fi/ Lidnan ohjastusen sait (''salo.fi'').] {{ref-fi}} {{ref-sv}} {{ref-en}}
{{Commons|Salo}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipäivlaskmaine Suomenma]]
