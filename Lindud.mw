{{1000}}
[[Fail:Haselhuhn-01.jpg|thumb|250px|[[Pü]] zooparkas, Saksanma.]]
'''Lindud''' ([[latinan kel'|latin]].: ''Aves'') oma lämuzverižiden munijoiden sel'grodaižiden živatoiden klass. Nägujad tundused oma n'ok da höunhišt. Ezilopused kätihe suugikš. Höunhed oma tarbhaižed hibjan lämuden kaičendas, ned kävutasoiš lendusen täht.

Linduiden klassha mülüdas [[kur'g]]ed, [[joucen|joucned]], [[kajag]]ed, [[kana]]d, [[vilulind]]ud da toižed. Ned oma socialižed živatad, mecatas i kaičesoiš lihansöjid vaste ühtes. Äjad erikoišpäi oma kezalinduikš, letas tal'veks lämihe maihe parvehil da joukuil. Vepsänma om mugažo läm' ma pehmdanke tal'venke erasiden Edahaižen Pohjoižen erikoiden täht. Om kalajdajid-ki linduid. Vn 2017 vilukus tetas 10 672 eläbad linduiden erikod mail'mas.

Linduiden augotižlibund om ühthine penidenke [[dinozavrad|dinozavridenke]] (''Deinonychosauria''). Lindud oma dinozavriden üks'jäine klass, kudamb om kaičenus elegil tähäsai.

Zoologijan alajaguz — [[ornitologii]] — om pühätadud linduiden tedoidusele.

== Linduihe sidotud vepsän muštatišed ==
<blockquote>
* ''Aigaline linduine nenaižen sel'gitab, a möhäine linduine völ suugaižed oigendeleb.''
* ''Jogo lindule om ičeze peza kalliž.''
* ''Kaikuččel linduižel ičeze pezaine.''
* ''Kaikuččel lindul ičeze än'.''
* ''Kana eile lind, ak eile ristit.''
* ''Lind suugita ei lenda.''
* ''Mitte linduine, mugoi(ne) i pajoine.''
* ''Pahal lindul i pajod pahad oma.''
</blockquote>

{{Commons|Aves}}

{{stub}}
[[Kategorii:Lindud| ]]
[[Kategorii:Ornitologii]]
