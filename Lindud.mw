{{1000}}{{A10000}}
{{Taxobox
 | name         = Lindud
 | image title  = Lindud
 | image file   = Bird Diversity 2013.png
 | image descr  = Linduiden erazvuiččend
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = '''Lindud'''
 | latin        = {{btname|Aves |([[Linnei Karl|Linnaeus]], 1758)}}
 | wikispecies  = Aves
 | commons      = Category:Aves
 | itis         = 174371
 | ncbi         = 8782
 | range map    =
}}
'''Lindud''' ({{lang-la|Aves}}) oma lämuzverižiden munijoiden [[sel'gjäntkeižed|sel'grodaižiden]] živatoiden klass. Vn 2017 vilukus tetas 10 672 eläbad linduiden erikod mail'mas.

Zoologijan alajaguz — [[ornitologii]] — om pühätadud linduiden tedoidusele.

== Leviganduz ==
Linduiden augotižlibund om ühthine penidenke [[dinozavrad|dinozavridenke]] (''Deinonychosauria''). Lindud oma dinozavriden üks'jäine klass, kudamb om kaičenus elegil tähäsai. Elädas [[kuivma]]n kaikil kontinentil i äjil saril.

== Ümbrikirjutand ==
Nägujad tundused oma n'ok da höunhišt. Ezilopused kändihe suugikš. Höunhed oma tarbhaižed hibjan lämuden kaičendas, ned kävutasoiš lendusen täht. Kaik erikod mahttas tehta lendust päiči erasiš kadotanuziš necidä voimust. Sömänsulatusen i hengaidusen organad sättudas lendusele.

Linduiden klassha mülüdas [[kur'g]]ed, [[joucen|joucned]], [[kajag]]ed, [[kana]]d, [[vilulind]]ud da toižed. Ned oma socialižed živatad, mecatas i kaičesoiš lihansöjid vaste ühtes. Äjad erikoišpäi oma kezalinduikš, letas tal'veks lämihe maihe parvehil da joukuil. Vepsänma om mugažo läm' ma pehmdanke tal'venke erasiden Edahaižen Pohjoižen erikoiden täht. Om kalajdajid-ki linduid.

== Linduihe sidotud vepsän muštatišed ==
<blockquote>
* ''Aigaline linduine nenaižen sel'gitab, a möhäine linduine völ suugaižed oigendeleb.''
* ''Jogo lindule om ičeze peza kalliž.''
* ''Kaikuččel linduižel ičeze pezaine.''
* ''Kaikuččel lindul ičeze än'.''
* ''Kana eile lind, ak eile ristit.''
* ''Lind suugita ei lenda.''
* ''Mitte linduine, mugoi(ne) i pajoine.''
* ''Pahal lindul i pajod pahad oma.''
</blockquote>

== Homaičendad ==
<references />

{{Commons|Aves}}

{{stub}}
[[Kategorii:Lindud| ]]
[[Kategorii:Ornitologii]]
