{{Eländpunkt
 | Nimi = Sur' Ustüg<br />Великий Устюг
 | Lidnanznam = Coat of Arms of Velikiy Ustyug (Vologda oblast) (2000).png
 | Flag = Flag Velikij Ustug.png
 | Lidnanznam text = Suren Ustügan lidnanznam
 | Flag text = Suren Ustügan flag
 | Valdkund = Venäma
 | Eläjiden lugu = 31,606
 | Voz' = 2017
 | Pind = 15.43<ref>[http://oldsite.movustug.ru/O_Gorode.htm Lidnan pind 01.01.2008 // Lidnan polhe. — Suren Ustügan ohjastusen enzne oficialine sait (''oldsite.movustug.ru'').]</ref>
 | Fail = Veliky Ustug.jpg
 | Pämez' = Sergei Kapustin<br />(sügüz'ku 2017—)
 | Telefonkod = +7-81738-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Sur' Ustüg''' ({{lang-ru|Великий Устюг}}) om [[Venäma]]n lidn da lidnankund [[Vologdan agj]]an pohjoižpäivnouzmas. Se om [[Suren Ustügan rajon]]an administrativine keskuz.

== Istorii ==
Amuine ''[[Gleden]]-lidn'' oli olmas 15. voz'sadhasai, seižui [[Jug]]an jogensun randpolen kukhanpäl 4 kilometras nügüdläižen lidnan keskusespäi. Eländpunkt mainitase ezmäižen kerdan kirjutadud purtkiš kuti pandud Ustügan Kiprianal vodes 1212 ''Mikoi-arhangelan jumalankodi''. Vozil 1364−1474 Ustüg oli [[Ustügan ruhtinazkund|ühtennimižen ruhtinazkundan]] keskuseks.

16. voz'sadaspäi zavodidas nimitada Ustügad Sureks, se šingotaškanzihe Venäman järedha keskushe torguides [[Anglii|Anglijanke]].

Vozil 1918−1929 Sur' Ustüg oli [[Pohjoižen Dvinan gubernii|Pohjoižen Dvinan gubernijan]] administrativižeks keskuseks.

== Geografijan andmused ==
Lidn sijadase [[Suhon]]-jogen hural randal, sen da [[Jug]]an ühthejoksmusen sijas, Jugan jogensud vaste. Edemba mödvedhe, lidnan röunan jäl'ghe, jogi nimitase [[Pohjoine Dvin|Pohjoižeks Dvinaks]]. Sur' Ustüg seižub 55 m ü.m.t. keskmäižel korktusel, Suhonan kendäk — 50 m, [[sur'vezi|sur'veden]] varuz om kaikuččel vodel. Matkad Vologdhasai om 450 km suvipäivlaskmha avtotedme. Lähembaine lidn om [[Krasavino]] 30 km pohjoižhe, järed lidn om [[Kotlas]] 75 km pohjoižhe raudtedme vai avtol.

Slobodk-külä (244 rist. vl 2002) mülüb lidnankundha Suren Ustügan ližaks. Lidn jagase 6 lidnanlaptha: Keskuz, Toine pala, Mägi, Jajikovo, Borkid da [[rajonan keskuzläžundkodi|RKL:in]] rajon.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 30 926 ristitud, rajonan viž ühesandest. Vl 2017 kaik 31 885 ristitud elädas lidnankundas.

Kaks'kümne kahesa [[ortodoksine hristanuskond|ortodoksižen hristanuskondan]] sauvust om lidnan südäimes, niišpäi vaiše koume oma pühäpertikš tähäsai: kaks' päjumalanpertid (Stolpnikan Simeonan i tozioiktan Prokopijan) da üks' kaumžoman jumalanpert' (Permin Stefanan). Toižiden enččikš pühäpertiden sauvusid kävutadas opendusen aluzkundoikš, fabrikoikš.

== Ižanduz da transport ==
Ižandusen päsarakod oma sömtegimišt da turizmha sidodud sarakod, lugedas lidnad [[Pakaine-Ded]]an kodimaks. Mugažo suvenirfabrikad da kaks' sugasižharjoiden fabrikad oma olmas. Viž specialižen keskopendusen aluzkundad om lidnas: politehnine tehnikum, avtotransportan tehnikum, gumanitariž-pedagogine kolledž, medicinine škol i jogiškol.

Ühtennimine raudtestancii (jüguiden täht tobjimalaz) om lopstancii [[Kotlas]] — Sur' Ustüg raudtel. Avtobusad da taksid oma kundaližeks transportaks lidnan südäimes, mugažo ehtatim Kuzino-žilhonnoks om Suhonas päliči. Avtotesild ühtenzoitab Suhonan randoid ülüižel. Tatanmaine lendimport (''VUS'') sijadase 5 km lodeheze lidnan keskusespäi, läz raudtestancijad. Sišpäi tehtas reisid [[Moskv]]ha da [[Piter]]ha (molembad [[Čerepovec]]an kal't).

== Homaičendad ==
<references />

== Irdkosketused ==
* [http://www.movustug.ru/ Suren Ustügan tobmuden aluzkundoiden oficialine sait (''movustug.ru'').] {{ref-ru}}
* [http://www.vologda-oblast.ru/municipalitety/velikoustyugskiy_rayon/velikiy_ustyug/ Suren Ustügan lehtpol' Vologdan agjan ohjastusen oficialižel portalal (''vologda-oblast.ru'') — venäkelel] da [http://www.vologda-oblast.ru/en/municipalities/district_of_veliky_ustyug/veliky_ustyug/ anglijan kelel.]
{{Commons|Category:Veliky Ustyug}}

{{Vologdan agjan lidnad}}

[[Kategorii:Sur' Ustüg| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Suren Ustügan rajon|*]]
