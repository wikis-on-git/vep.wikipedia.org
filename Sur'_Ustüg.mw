{{Eländpunkt
 | Nimi = Sur' Ustüg<br />Великий Устюг
 | Lidnanznam = Coat of Arms of Velikiy Ustyug (Vologda oblast) (2000).png
 | Flag = Flag Velikij Ustug.png
 | Lidnanznam text = Suren Ustügan lidnanznam
 | Flag text = Suren Ustügan flag
 | Valdkund = Venäma
 | Eläjiden lugu = 31,806
 | Voz' = 2015
 | Pind = 15.43<ref>[http://oldsite.movustug.ru/O_Gorode.htm Lidnan pind 01.01.2008 // Lidnan polhe. — Suren Ustügan ohjastusen enzne oficialine sait (oldsite.movustug.ru).]</ref>
 | Fail = Veliky Ustug.jpg
 | Pämez' = Fedor Habarov (2013-)
 | Telefonkod = +7-81738-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Sur' Ustüg''' ([[venän kel'|ven.]]: ''Великий Устюг'') om [[Venäma]]n lidn [[Vologdan agj]]an pohjoižpäivnouzmas.

== Istorii ==
Amuine ''[[Gleden]]-lidn'' oli olmas 15. voz'sadhasai, seižui [[Jug]]an jogensun randpolen kukhanpäl 4 kilometras nügüdläižen lidnan keskusespäi. Eländpunkt johtutase ezmäižen kerdan kirjutadud purtkiš kuti pandud Ustügan Kiprianal vodes 1212 ''Mikoi-arhangelan jumalankodi''. Vozil 1364-1474 Ustüg oli [[Ustügan ruhtinazkund|ühtennimižen ruhtinazkundan]] keskuseks.

16. voz'sadaspäi Ustügad zavodidas nimitada Sureks, se šingotaškanzihe Venäman järedha keskushe torguides [[Anglii|Anglijanke]].

Vozil 1918-1929 Sur' Ustüg oli [[Pohjoižen Dvinan gubernii|Pohjoižen Dvinan gubernijan]] administrativižeks keskuseks.

== Geografijan andmused ==
Lidn sijadase [[Suhon]]-jogen hural randal, sen da [[Jug]]an ühthejoksmusen sijas, Jugan jogensud vaste. Edemba mödvedhe, lidnan röunan jäl'ghe, jogi nimitase [[Pohjoine Dvin|Pohjoižeks Dvinaks]]. Lidn seižub 55 m keskkorktusel, Suhonan kendäk — 50 m, [[sur'vezi|sur'veden]] varuz om kaikuččel vodel. Matkad Vologdhasai om 450 km suvipäivlaskmha avtotedme. Lähembaine sur' lidn om [[Kotlas]].

Sur' Ustüg alajagase 6 lidnanlaptha: Keskuz, Toine pala, Mägi, Jajikovo, Borkid da [[rajonan keskuzläžundkodi|RKL:n]] rajon.

== Ižanduz da transport ==
Ižandusen päsarakod oma sömtegimišt da turizmha sidodud sarakod, lidnad lugedas [[Pakaine-Ded]]an kodimaks. Mugažo suvenirfabrikad da kaks' sugasižharjoiden fabrikad oma olmas. Viž specialižen keskopendusen aluskundad om lidnas: politehnine tehnikum, avtotransportan tehnikum, gumanitariž-pedagogine kolledž, medicinine škol i jogiškol.

Ühtennimine raudtestancii (jügusiden täht tobjimalaz) om lopstancii [[Kotlas]] — Sur' Ustüg raudtel. Avtobusad da taksid oma kundaližeks transportaks lidnan südäimes, mugažo ehtatim Kuzino-žilhonnoks om Suhonas päliči. Avtotesild ühtenzoitab Suhonan randoid ülüižel. Tatanmaine lendimport (''VUS'') sijadase 5 km lodeheze lidnan keskusespäi, läz raudtestancijad. Sišpäi tehtas reisid [[Moskv]]ha da [[Piter]]ha (molembad [[Čerepovec]]an kal't).

== Eläjad ==
Vn 2010 Venäman rahvahanlugemižen mödhe eläjiden lugu oli 30 926 ristitud.

Kaks'kümne kahesa ortodoksižen hristanuskondan sauvust om lidnan südäimes, niišpäi vaiše koume oma pühäpertikš tähäsai: kaks' päjumalanpertid (Stolpnikan Simeonan i tozioiktan Prokopijan) da üks' kaumžoman jumalanpert' (Permin Stefanan). Toižiden enččiks pühäpertiden sauvusid kävutadas opendusen aluskundoikš, fabrikoikš.

== Homaičendad ==
<references />

== Irdkosketused ==
* [http://www.movustug.ru/ Suren Ustügan ohjastusen oficialine sait.] {{ref-ru}}
* [http://www.vologda-oblast.ru/municipalitety/velikoustyugskiy_rayon/velikiy_ustyug/ Suren Ustügan lehtpol' Vologdan agjan ohjastusen oficialižel portalal — venäkelel] da [http://www.vologda-oblast.ru/en/municipalities/district_of_veliky_ustyug/veliky_ustyug/ anglijan kelel.]

{{Vologdan agjan lidnad}}

[[Kategorii:Sur' Ustüg| ]]
[[Kategorii:Suren Ustügan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
