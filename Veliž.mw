{{Eländpunkt
 | Nimi = Veliž<br/>Велиж
 | Lidnanznam = Velizh COA (Vitebsk Governorate) (1781).gif
 | Flag =
 | Lidnanznam text = Veližan lidnanznam
 | Flag text =
 | Valdkund = Venäma
 | Eläjiden lugu = 6,788
 | Voz' = 2018-01-01
 | Pind = 32
 | Fail = Velizh 024.JPG
 | Pämez' = Irina Gavrilova<br />(sügüz'ku 2015—)
 | Telefonkod = +7-48132-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Veliž''' ({{lang-ru|Ве́лиж}}) om [[Venäma]]n lidn da lidnankund [[Smolenskan agj]]an lodehes. Se om [[Veližan rajon]]an administrativine keskuz.

== Istorii ==
Eländpunkt mainitaškanzihe aigkirjoiš 12. voz'sadaspäi nügüdläiženke nimitusenke. Lidnan territorii oli ridan objektaks [[Venä]]n i [[Litvanma]]n keskes. Nellän puižen lidnusen sauvond zavodihe vn 1536 [[Ivan Grazii]]-carin käskön mödhe, i se voz' lugese lidnan alusenpanendan oficialižeks. Veliž oli [[Reč Pospolitai]]-valdkundan palaks 16. i 17. voz'sadoil. Vl 1776 sai makundan lidnan statusad. Vaiše kümnendez jäi lidnaspäi vn 1812 sodan jäl'ghe, no udessaudihe sidä. [[Toine mail'man soda|Toižen mail'man sodan]] aigan lidn oli okkupiruidud (14. heinku 1941 — 20. sügüz'ku 1943) i pandud mantazole, sidä kesken istorižed sauvused.

Veliž šingotase Moskvan elektromehanizmoiden tegimen filialal (avialadimed), sömtegimištol (maidtegim), meblinfabrikal i omblendfabrikal. Ende savičtegim radoi lidnas mugažo.

== Geografijan andmused ==
Lidn sijadase rajonan keskuzpalan päivlaskmas, [[Päivlaskmaine Dvin (jogi)|Päivlaskmaine Dvin]]-jogen molembil randoil ([[Baltijan meri|Baltijan meren]] bassein), 160 m ü.m.t. keskmäižel korktusel. Matkad [[Vaugedvenäma]]n röunhasai ([[Vitebskan agj]]) om 13 km päivlaskmha orhal, [[Pskovan agj]]hasai om 17 km lodeheze avtotedme, [[Tverin agj]]ahasai om 21 km pohjoižpäivnouzmha orhal. Matkad [[Smolensk]]hasai om 105 km suvhe-suvipäivnouzmha orhal vai 119 km avtotel. Lähembaine lidn om [[Demidov (lidn)|Demidov]] 43 km suvhe-suvipäivnouzmha orhal vai 46 km avtotedme. «Smolensk — [[Pskov]]»-avtote läbitab lidnad, ümbärte om sauvomas. Jüguiden i passažiroiden vend laivjogedme tuli lophu 1990-nzil vozil.

Kaik 17 küläd mülüdas lidnankundha Veližan ližaks. Lidnankundan pind — 42,49 km².

== Eläjad ==
Vl 1939 lidnan ristitišt oli 11 400 eläjad. Vl 2012 lidnan eläjiden lugu oli 7 456 ristitud, lidnankundan — 7 965 ristitud, rajonan kaks' koumandest. Kaikiš suremb lidnan ristitišt oli 12 200 eläjad vll 1897. Kaik 7 210 ristitud elihe lidnankundas vl 2018. [[Ortodoksine hristanuskond|Ortodoksižen hristanuskondan]] Koumen pühämehiden jumalanpert' (vspäi 1869), phh. Kirillan da Mefodijan pühäpert' i Pühän Jumalanmaman katken časoun' oma olmas lidnas.

Rahvahad (2010): [[venälaižed]] — 96,4%, [[ukrainalaižed]] — 1,3%, [[vaugedvenälaižed]] — 1,1%, toižed rahvahad — 1,2%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Velizh 061.JPG|Lidnan da rajonan administracii i lidnan arhiv
Velizh 016.JPG|Phh. Kirillan da Mefodijan jumalanpert' (2012)
Velizh-museum.JPG|Kodirandantedištandmuzei
</gallery>

== Homaičendad ==
<references />

== Irdkosketused ==
* [http://velizh.admin-smolensk.ru/velizhskoe-gorodskoe-poselenie/ Lidnankundan lehtpoled rajonan tobmuden aluzkundoiden ''velizh.admin-smolensk.ru''-saital.] {{ref-ru}}
{{Commons|Category:Velizh}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Veližan rajon|*]]
