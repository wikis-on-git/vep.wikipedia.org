{{Eländpunkt
 | Nimi = Finiks<br />Phoenix
 | Lidnanznam = 
 | Flag = 
 | Lidnanznam text = Finiksan lidnanznam
 | Flag text = Finiksan flag
 | Valdkund = Amerikan Ühtenzoittud Valdkundad
 | Eläjiden lugu = 1,537,058
 | Voz' = 2014
 | Pind = 1341.48
 | Fail = PhoenixMontage02.jpg
 | Pämez' = [[Stenton Greg|Greg Stenton]] (2012-)
 | Telefonkod = +1-480. 602. 623
 | Aigvö = [[UTC]]-7
}}
'''Finiks''' ({{lang-en|Phoenix}} [ˈfiːnɪks], mugažo [[ispanijan kel'|ispanijan kelel]] AÜV:oiden südäimes) om [[Amerikan Ühtenzoittud Valdkundad|AÜV:oiden]] kudenz' lidn-millioner, [[Arizon]]-štatan pälidn (vs 1912 uhokun 14. päiväspäi), sen kaikiš suremb lidn. Lidnan aglomeracii otab kahtendentoštkümnenden sijan AÜV:oiš ristitišton lugun mödhe (4,4 mln vl 2014). Finiks om konurbacijas [[Mes (Arizon)|Mesanke]] da [[Glendeil (Arizon)|Glendeilanke]].

Lidn om sodaelektrotehnižen tegimišton, sodaaviacijan da atomtegimišton keskuz.

== Istorii ==
Vl 1867 Džek Svilling-armijanveteran pani ičeze maižanduzferman amuižen [[indejalaižed|indejalaižiden]] eländpunktan sijas. Finiks-žilo sai lidnan statusad vl 1881 uhokun 25. päiväl.

Vl 1911 semendkun 18. päiväl ezmäine padosein oli pästtud radmaha vezivaradimenke šingotamha maižandusen.

== Geografijan andmused ==
Finiks sijadase štatan keskuses, vedase pohjoižespäi suvhe.

Lidn seižub tazangištol 340 metrad korktusel, sijadase [[Solt (jogi)|Solt]]-jogen molembil randoil, no se om ojandeh tobjan palan päiči veden heitandan aigas vezivaradimespäi.

Klimat om [[subtropine vö|subtropine]] letetazangišton, kuiv da räk. Tal'vkun da vilukun kesklämuz om +13°C, heinkun da elokun — +34°C. Paneb sadegid 204 mm vodes, kaikiš kuiv pord om sulaku-kezaku (10 mm kaikes pordos), toižil kuil 16-24 mm kus. Poud oleleb 330 päiväd vodes.

Finiks jagase 15 lidnkundha (angl. ''urban village''), mugažo severzihe lidnanlaptoihe (angl. ''neighborhood'').

== Ižanduz ==
Suren Finiksan [[kogosüdäiprodukt]] om enamba 200 bln US$ (vl 2012).

[[US Airways]] ([[American Airways]]-kompanijan pala) päfater, [[American Express]]-rahanoigenduzkompanijan päkeskuz, [[Intel]]-kompanijan 7 tegint sijadase lidnas.

== Transport ==
Avtobusad da kiruhtramvaid oma kundaližeks transportaks lidnan südäimes. Vspäi 1996 raudteühtenzoitust eile, lähembaine raudtestancii om 48 km suvhe. Avtoiden da velosipediden kortomha andmižen sistem om šingotadud.

Rahvahidenkeskeine soda- da civiline «Finiks Skai Harbor»-lendimport (''PHX'') sijadase 5 kilometras suvipäivnouzmha lidnan azjaližes keskusespäi. Sišpäi tehtas reisid [[Meksik]]ha, [[Kanad]]ha da [[Sur' Britanii|Sur'he Britanijha]], mugažo AÜV:oiden südäimes.

== Homaičendad ==
<references />

== Irdkosketused ==
* [http://www.phoenix.gov/ Finiks-lidnan ohjastusen oficialine portal (''phoenix.gov'').] {{ref-en}}

{{AÜV:oiden järedad lidnad}}

[[Kategorii:Finiks| ]]
[[Kategorii:Arizonan lidnad]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Arizon|*]]
