{{Eländpunkt
 | Nimi = Novomoskovsk<br />Новомосковск
 | Lidnanznam = Coat of Arms of Novomoskovsk (Tula oblast).png
 | Flag = Flag of Novomoskovsk (Tula oblast).png
 | Lidnanznam text = Novomoskovskan lidnanznam (Venäma)
 | Flag text = Novomoskovskan flag (Venäma)
 | Valdkund = Venäma
 | Eläjiden lugu = 124,787
 | Voz' = 2018
 | Pind = 74.7
 | Fail = Г.Новомосковск. Гостиница "Россия" - panoramio.jpg
 | Pämez' = Anatolii Prorokov<br />(sügüz'ku 2013—)
 | Telefonkod = +7-48762-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
{{Znamoičendad|Novomoskovsk}}
'''Novomoskovsk''' ({{lang-ru|Новомоско́вск}}) om [[Venäma]]n lidn [[Tulan agj]]an päivnouzmas. Se om agjan kahtenz' lidn eläjiden lugun mödhe, [[Novomoskovskan lidnümbrik]]on administrativine keskuz (edel 2008. vot — rajonan).

== Istorii ==
Ezmäine eländpunkt mainitase ezmäižen kerdan vl 1765 kuti [[Jekaterina II]]-imperatornaižen volostin ''Bobriki-usadib'' [[Jepifan'|Jepifanin]] makundas, möhemba hänen illegitimižen Aleksei Bobrinskii-poigan žilo. Vl 1930 järedan himižen «Azot»-kombinatan sauvond i [[bur hil'|buran hilen]] samine zavodišoiš žilonno, i sil-žo vodel kätihe žilod '''Bobriki'''-lidnaks ({{lang-ru|Бо́брики}}). Vozil 1930−1935 lidnan ristitišt ližadui lujas, mehed tuliba kaikes valdkundaspäi. Vll 1933−1961 lidnan nimi oli '''Stalinogorsk''' (ven. ''Сталиного́рск'') valdkundan [[Iosif Stalin]]-lideran psevdoniman mödhe. Ühtištuihe Sokol'niki-lidnad Novomoskovskanke vn 2008 redukus.

Novomoskovsk šingotase himižel tegimištol (heretusiden «Azot»-kombinat, organižen sintezan tegim, «[[Procter & Gamble]]»-kompanijan kodihimijan tegim, plastikan tehmine), sauvondmaterialiden pästandal ([[sauvondgips]]an edheotand sijaližel torhudel, keramikan i lämoinvastaižiden materialiden tegimed, raudbetontegesed, Penopleks-lämuzizoläcii), Novomoskovskan GRES:al. Koume tedoaluzkundad (himijan i kaivuztegimišton polhe), koume järedad adivpertid.

== Geografijan andmused ==
Lidn sijadase [[Keskvenän ülüz|Keskvenän ülüden]] pohjoižpalas, 236 m ü.m.t. keskmäižel korktusel. [[Don]]-jogen purde sijadase lidnan territorijal. Om saudud Lübovk- (2,8 km²) i Šat-jogen (vspäi 1932, 12,5 km²) vezivaradimid lidnan pohjoižpalas ([[Okanjogi|Okan]] oigedpol'ne bassein). Matkad [[Tul]]hasai om 48 km päivlaskmha-lodeheze orhal, 59 km avtotel vai 70 km raudtel. Lähembaižed lidnad oma [[Kimovsk]] 10..15 km suvipäivnouzmha orhal i teidme, [[Donskoi]] ani suvhe, [[Uzlovai]] 3 km suvipäivlaskmha i 5 km suvhe orhal vai avtotedme, 10 km suvhe raudtedme.

''Novomoskovskai-1''-päraudtestancii radab lidnas, lidnelektrojonused ajadas raudterenghadme i ühtenzoittas Donskoi-lidnanke. Kaik om kümne raudtestancijad da seižutezplatformad lidnas. «Don»-avtote (M4-trass) mäneb 7 km päivlaskmha lidnaspäi.

== Eläjad ==
Vl 1897 žilon ristitišt oli 13 tuhad eläjid, vl 1939 lidnan — 76 186 eläjad. Vn 2010 Venäman rahvahanlugemižen mödhe lidnan eläjiden lugu oli 131 386 ristitud. Kaikiš suremb lidnan ristitišt oli 145..147 tuhad eläjid vll 1975−1993 (147 tuh. rist. vll 1982 i 1986−1987). [[Ortodoksine hristanuskond|Ortodoksižen hristanuskondan]] Jumalanmaman Emäganpäivän mez'jumalankodi<ref>[http://sobory.ru/geo/locat/1187 Novomoskovskan pühäpertid ''sobory.ru''-saital.] {{ref-ru}}</ref> (vspäi 1995, ühtennimiženke päjumalanpertinke i kahtenke jumalanpertinke), kaks' jumalanpertid i časoun' oma olmas lidnas, mugažo [[protestantizm]]an koume pühäpertid (seičemenden päivän adventistoiden, vižkümnenden päivän, evangelistoiden).

Rahvahad (2010): [[venälaižed]] — 96,6%, toižed rahvahad — 3,4%.

Professionaližen opendusen aluzkundad oma Novomoskovskan medicinine, fizkul'turan da sportan, politehnine i muzikaline kolledžad, sauvondtehnikum, [[Moskv]]an üläopendusen aluzkundoiden viž filialad.

== Galerei ==
<gallery mode="packed" heights="125px">
Novomoskovsk Town Hall.JPG|Lidnan administracijan pert'
Свято-Успенский мужской монастырь...( Holy assumption monastery ) ..JPG|Jumalanmaman Emäganpäivän mez'jumalankodi<br />(vn 2014 nägu)
Novomoskovsk power plant.jpg|Novomoskovskan GRES<br />(2009)
Novomoskovsk Theatre.jpg|Dramteatr
Novomoskovsk, Tula Oblast, Russia - panoramio (5).jpg|Novomoskovskai-1-päraudtestancii
</gallery>

== Homaičendad ==
<references />

== Irdkosketused ==
* [http://www.nmosk.ru/ Lidnümbrikon tobmuden aluzkundoiden sait (''nmosk.ru'').] {{ref-ru}}
* [http://nm71.ru/ Lidnan informacine sait (''nm71.ru'').] {{ref-ru}}
{{Commons|Category:Novomoskovsk}}

{{Tulan agjan lidnad}}

[[Kategorii:Novomoskovsk (Venäma)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Novomoskovskan lidnümbrik|*]]
