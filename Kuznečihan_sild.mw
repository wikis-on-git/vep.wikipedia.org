[[Fail:Kuznechevsky bridge.jpg|thumb|right|250px|Kuznečihan sild]]
'''Kuznečihan sild''' ({{lang-ru|Кузнечевский мост}}) om rippui vižkeskustaine avtotesild [[Arhangel'sk]]an keskuzpalas [[Kuznečih (jogi)|Kuznečih-joges]] päliči ([[Pohjoine Dvin|Pohjoižen Dvinan]] hijam). Ühtenzoitab [[Solombal]]an rajonad lidnan keskusenke. Sauvuz om 385 metrad pitte i 20,4 m levette, päkeskustan piduz om 124 m.

Sild om avtoiden da jüguavtoiden täht (penemb mi 10 tonnad), mugažo jaugnikoiden täht.

== Istorii ==
Pordaigaližed puižed sildad oliba olmas sil-žo sijal vspäi 1805. Ned oliba rados kezaaigan vaiše, rušihe keväzližen sur'veden i jän ujundan tagut. Vl 1867 saudihe ut pordaigališt sildad lidnan rahoišpäi. Tramvaid ajaleškanziba sidme vl 1917.

Ezmäine kaikenaigaine sild sen sijas oli saudud pumateriališpäi raudasižil alusil vll 1923−1924. Vn 1924 keväzline sur'vezi mureni sildan keskustoid, kävutihe niid haugoikš. Saudihe pordaigališt sildad möst. Projektiruihe ut kaikenaigašt sildad i letihe alusid eskai, no azotihe sauvondradoid [[Sur' Tatanmaine soda|Suren sodan]] taguiči.

Vll 1953−1956 kaikenaigaine sild om saudud möst, metallasine da betonine. Vhesai 2002 tramvaited oliba sildal. Vl 2003 sur' kohenduz mäni, kebnenzoitihe sildad i röunatihe likkuimiden vedust. Pullosild om senno suriden jüguavtoiden täht. Uden sildan sauvond om vaiše planoiš.

== Homaičendad ==
<references />


{{Commons|Category:Kuznechevsky Bridge}}

{{stub}}
[[Kategorii:Arhangel'skan sildad]]
[[Kategorii:Sildad kirjamišton mödhe]]
