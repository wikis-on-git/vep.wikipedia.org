{{Valdkund
| Nimi = El' Sal'vadoran Tazovaldkund<br >República de El Salvador
| Valdkundznam = Coats of arms of El Salvador.svg
| Flag = Flag of El Salvador.svg
| Valdkundznam text = Sal'vadoran valdkundznam
| Flag text = Sal'vadoran flag
| Pälidn = San Sal'vador
| Eläjiden lugu = 6,125,512<ref>[https://www.cia.gov/library/publications/the-world-factbook/geos/es.html Sal'vadoran ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 21,044
| Kart = LocationElSalvador.svg
| Kel' = [[ispanijan kel'|ispanijan]]
| Valdkundan pämez' = [[Sančes Seren Sal'vador|Sal'vador Sančes Seren]]
| Päministr = ''hän-žo''
| Religii = [[hristanuskond]], [[ateizm]]
| Valüt = [[AÜV:oiden dollar]] ($) (USD)
| Internet-domen = [[.sv]]
| Telefonkod = +503
| Aigvö = [[UTC]]-6
}}
'''Sal'vador''', täuz' oficialine form — '''El' Sal'vadoran Tazovaldkund''' ([[ispanijan kel'|isp.]]: ''República de El Salvador''), om kaikiš penemb da tihedašti elänzoittud valdkund [[Keskuzamerik]]as. Pälidn da kaikiš suremb lidn om [[San Sal'vador]].

== Etimologii ==
Valdkundan nimituz ispanijan kelel (''El Salvador'') znamoičeb «[[Iisus Hristos|Sünd]]».

== Istorii ==
Vl 1821 sügüz'kun 15. päiväl Sal'vador tedoti ičeze ripmatomudes [[Ispanii|Ispanijaspäi]].

Jäl'gmäine Konstitucii tuli väghe vl 1983 (vn 2003 vajehtusidenke)<ref>[http://pdba.georgetown.edu/Constitutions/ElSal/constitucion2003.pdf Nügüdläine Sal'vadoran Konstitucii.] {{ref-es}}</ref>.

== Geografijan andmused ==
[[Fail:El Salvador Topography.png|thumb|left|250px|Sal'vadoran topografine kart.]]
Sal'vador om mavaldkundröunoiš [[Gonduras]]anke (röunan piduz — 342 km) pohjoižes da päivnouzmas, [[Gvatemal]]anke (203 km) päivlaskmas. Ühthine röun kuivmadme — 545 km. Valdkundan suvižed randad lainištab [[Tün' valdmeri]]. Randanpird om 307 km.

Sal'vadoran territorijan tobj pala om sättud vulkanoil mägišt 600-700 m korktusil meren pindan päl väghižen mahudenke. Valdkundal om kaks' vulkanoiden čepid — pohjoine da suvine. Manrehkaidused oma paksud. Kaikiš korktemb čokkoim om [[El'-Pital']]-mägi, 2730 m valdmeren pindan päl. Kaikiš znamasine [[Lemp (jogi)|Lemp]]-jogi jokseb man pohjoižespäi süvedme (450 m) alangodme. Tünen valdmererandaline alangišt om 10-30 km levette.

Randišton klimat om [[tropine vö|tropine]], mägištol om [[ven vö|ven]] klimat. Kaikuččen kun kesklämuz om +25...+29°C randištol, +23°C mägištol. Semendkul-redukul paneb sadegid, kül'mkul-sulakul om kuiv sezon. Vodes voib panda sadegid 2000 mm:hasai, läz kaikuttušt vot se veb [[sur'vezi|sur'vedennoks]].

Londuseližed pävarad oma [[raud|raudkivend]], [[vas'k|vas'kkivend]], [[alüminii|boksitad]], [[kuld]]; toižed oma [[cink]], [[hobed]], [[platin]], [[hahktin]], [[artut']], [[granit]], [[mramor]], [[mouckivi]].

== Tobmuz ==
[[Fail:Salon Azul.jpg|thumb|right|250px|Parlamentan pert' [[San Sal'vador|San Sal'vadoras]].]]
Sal'vador om unitarine konstitucine [[prezidentine tazovaldkund|prezidentine]] tazovaldkund.

Valdkundan pämez' om prezident, hän-žo om ohjastusen pämez' da armijan päkäsknik. Kaik rahvaz valičeb prezidentad 5 vodeks, kahtenden strokun voimuseta. Ministrad da varaprezident oma abuiš prezidental.

Parlament om üks'kodine Käskusenandai Suim ([[ispanijan kel'|isp.]] ''Asamblea Legislativa''), sen 84 ühtnijoid mugažo rahvaz valičeb 3 vodeks.

Ülembaine Käskuzkund om käskuzkundaline tobmuz, se kogoneb 15 sudijad.

Parlamentan järgvaličendad oliba vl 2012 keväz'kun 10. päiväl. Prezidentad valitihe vl 2014 (2. uhoku — ezmäine pordaz, 9. keväz'ku — kahtenz' pordaz), nügüdläine [[Sančes Seren Sal'vador|Sal'vador Sančes Seren]]-prezident sai 50,11%.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sal'vadoran administrativiž-territorialine jagand]].''

Sal'vador alajagase 14 departamentha ([[ispanijan kel'|isp.]] ''departamento''). Departamentad alajagase municipijoihe (niid om 262) ([[ispanijan kel'|isp.]] ''municipio'').

== Eläjad ==
Sal'vadoras elädas [[sal'vadoralaižed]].

Sal'vadoran toižed sured lidnad (enamba 200 tuh. ristitud vl 2007, surembaspäi penembha): [[Santa Ana (Sal'vador)|Santa Ana]], [[Sojapango]], [[San Migel' (Sal'vador)|San Migel']].

== Ižanduz ==
Vl 2012 Sal'vadoran päeksport oli erazvuiččed [[sobad]] (läz 40%), [[sahar (produkt)|sahar]] da magedad jomad (6%), elektro[[kondensator]]ad (6%), [[kofe]] (5%); toine eksport — [[raud|raudtegesed]] (2%), [[kivivoi]]n ümbriradmižen produktad (2%), [[kuld]] (1%), [[spirt]], [[elektruz]], [[zell'|zelläd]]; tošteksportan tavarad.

== Homaičendad ==
<references />

== Irdkosketused ==
* [http://www.presidencia.gob.sv/ El' Sal'vadoran Tazovaldkundan prezidentan oficialine sait.] {{ref-es}}
* [http://www.asamblea.gob.sv/ El' Sal'vadoran Tazovaldkundan parlamentan oficialine sait.] {{ref-es}}

{{Commons|El Salvador}}
{{Pohjoižamerik}}

[[Kategorii:Sal'vador| ]]
