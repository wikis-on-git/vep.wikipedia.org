{{Eländpunkt
 | Nimi = Pen' Višer<br />Малая Вишера
 | Lidnanznam = Coat of arms of Malaya Vishera.svg
 | Flag =
 | Lidnanznam text = Penen Višeran lidnanznam
 | Flag text =
 | Valdkund = Venäma
 | Eläjiden lugu = 11,015
 | Voz' = 2017
 | Pind = 29
 | Fail = Из окна поезда - panoramio (10).jpg
 | Pämez' = Mihail Tašči<br />(reduku 2014—)
 | Telefonkod = +7-81660-xx-xxx
 | Avtokod = 53
 | Aigvö = [[UTC]]+3 ([[MSK]]+0)
}}
'''Pen' Višer''' ({{lang-ru|Малая Вишера}}) om Venäman lidn da lidnankund [[Uz'lidnan agj]]an pohjoižes. Se om [[Penen Višeran rajon]]an administrativine keskuz.

== Istorii ==
Eländpunktan aluz om pandud vl 1843 sauvomha «Moskv — Piter»-raudted i žiloks raudtestancijanno, nimitihe jogen mödhe. Vl 1879 Venäman ezmäine telefonpagin tegihe veimil Piterinke. Žilo sai lidnan statusad vl 1921. [[Toine mail'man soda|Suren sodan]] aigan lidn oli okkupiruidud penemb mi kus (24. reduku − 20. kül'mku 1941).

Lidn šingotase sauvondmaterialiden pästandal (mecümbriradmine) i stökoltegimel (tehnižed tegesed i substancijad), mugažo ventilätortegim, omblend- i mebel'edheotandad ratas.

== Geografijan andmused ==
Lidn sijadase Pen' Višerk-jogen randoil ({{lang-ru|Малая Вишерка}}, [[Olhav]]an oigedpol'ne bassein), 65 m ü.m.t. keskmäižel korktusel. Matkad [[Sur' Uz'lidn|Surhe Uz'lidnhasai]] om 65 km suvipäivlaskmha orhal vai 90 km avtotedme. Lähembaine lidn om [[Čudovo]] 44 km lodeheze orhal vai raudtel, 70 km avtol.

Seičeme pent' küläd mülüdas lidnankundha Penen Višeran ližaks. Lidnankundan pind — 844,35 km².

== Eläjad ==
Vn 2010 Venäman rahvahanlugemižen mödhe eläjiden lugu oli 12 461 ristitud, lidnankundan — 12 654 ristitud, rajonan koume nelländest. Kaikiš suremb ristitišt oli 17 620 rist. vl 1939 i 16 109 rist. vl 1959. Vl 2017 kaik 11 186 ristitud elihe lidnankundas.

Penen Višeran tehnikum om professionaližen [[openduz|opendusen]] aluzkundaks.

== Irdkosketused ==
* [http://www.mvadm.ru/ Penen Višeran lidnankundan da rajonan ühthižen administracijan oficialine sait (''mvadm.ru'').] {{ref-ru}}
* [http://vishera.online/ Lidnan informacine sait (''vishera.online'').] {{ref-ru}}
{{Commons|Category:Malaya Vishera}}

{{Uz'lidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Uz'lidnan agjan lidnad]]
[[Kategorii:Penen Višeran rajon|*]]
