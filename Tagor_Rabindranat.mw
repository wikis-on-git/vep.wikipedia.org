{{1000}}
{{Personalii}}
'''Rabindranat Tagor''' ({{lang-bn|রবীন্দ্রনাথ ঠাকুর}} ''Robindronath Thakur'', {{lang-en|Rabindranath Tagore}}; sünd. 7. semendku 1861, [[Kolkat|Kal'kutt]], [[Britanine Indii]], [[Britanijan imperii]] — kol. 7. eloku 1941, sigä-žo) oli [[Indii|Indijan]] kirjutai, runokirjutai, muzikankirjutai, pirdai da valdkundan šingotai. Hänen runod kävutase Indijan i [[Bangladeš]]an valdkundaližikš gimnoikš. [[Nobelän premii|Literaturižen Nobelän premijan]] laureat (1913).

Tagor oli sündnu brahmanan da manpidajan amuižhe sughu, Debendranath Tagoran (1817−1905) i Šarada Devin (1830−1875) norembaine laps'. Kirjutaškanzi runoid kahesavoččes igäs. Tagor sädi ezmäižid starinoid da dramid 16-voččen. Openui Londonan Kunigahan kolledžas (1879−1880), no ei pästnus sišpäi i pördui Indijha. Oli sen ripmatomuden polenpidajan. Kirjuti kahesa romanad, äi starinoid, dokumentaližid kirjoid Indijas. Kirjoiden tegend mäneb Bengalijas tobjimalaz. Tegi sädusid bengalan kelel i kändi niid anglijan kel'he iče. Sädi enamba 2 tuhad pajoid i 2 polenke tuhad kuvid. Kaikiš tetabad kirjad — «Gitandžali» (Andan pajod), «Gora», «Pert' da mail'm».

Oli nainu vspäi 1883, Mrinalini Devi (1873−1902) oli hänen ak. Koume tütärt da kaks' poigad sünduihe, severz'-se koliba aigoin läžundoišpäi. Tagor pani «Višva Bharati»-universitetan i Maižandusen rekonstrukcijan institutan alust, ühtni školoiden alusenpanendha.

== Homaičendad ==
<references/>

{{stub}}
[[Kategorii:Indijan kirjutajad]]
[[Kategorii:Kirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Nobelän premijan laureatad]]
[[Kategorii:Sündnuded Kolkatha]]
[[Kategorii:Kolnuded Kolkatas]]
