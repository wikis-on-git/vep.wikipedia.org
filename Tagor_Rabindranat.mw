{{1000}}{{A10000}}
{{Personalii}}
'''Rabindranat Tagor''' ({{lang-bn|রবীন্দ্রনাথ ঠাকুর}} ''Robindronath Thakur'', {{lang-en|Rabindranath Tagore}}; sünd. 7. semendku 1861, [[Kolkat|Kal'kutt]], [[Britanine Indii]], [[Britanijan imperii]] — kol. 7. eloku 1941, sigä-žo) oli [[Indii|Indijan]] kirjutai, runokirjutai, muzikankirjutai, pirdai da valdkundan šingotai. Hänen runod kävutasoiš Indijan i [[Bangladeš]]an valdkundaližikš gimnoikš. [[Nobelän premii|Literaturižen Nobelän premijan]] laureat (1913).

== Biografii ==
Tagor oli sündnu brahmanan da manpidajan amuižhe sughu, Debendranath Tagoran (1817−1905) i Šarada Devin (1830−1875) norembaine laps'. Kirjutaškanzi runoid kahesavoččes igäs. Tagor sädi ezmäižid starinoid da dramid 16-voččen «Päivoikaz Lev»-psevdonimanke (beng. ''Bhānusiṃha''). Openui Londonan Kunigahan kolledžas (1879−1880), no ei pästnus sišpäi i pördui Indijha. Oli sen ripmatomuden polenpidajan.

Vll 1878−1932 Tagor oleskeli enamba mi 30 valdkundas videl kontinental ajelten mail'madme, eziti ičeze sädusid da filosofijad, sai tetabut, kerazi andaks tomižid šingotamha Indijan opendusen aluzkundoid. Tagor pani «Višva Bharati»-universitetan i Maižandusen rekonstrukcijan institutan alust, ühtni rahoil školoiden alusenpanendha.

Kaik 8 muzejad om olmas Tagoran muštoks: koume Indijas i viž Bangladešas.

== Kanz ==
Oli nainu vspäi 1883, Mrinalini Devi (1873−1902) oli hänen ak. Koume tütärt da kaks' poigad sünduihe, severz'-se koliba aigoin läžundoišpäi.

== Sädused ==
Kirjuti kaiken elon aigan surmhasai, jäti üks'toštkümne romanad, enamba 20 starinoiden kogodusid, dokumentaližid kirjoid Indijas. Kirjoiden tegend mäneb Bengalijas tobjimalaz. Tegi sädusid bengalan kelel i kändi niid anglijan kel'he iče. Sädi enamba 2 tuhad pajoid (runoiden 19 kogodust) i 2 polenke tuhad kuvid.

Kaikiš tetabad kirjad — «Gitandžali» (''Andan pajod'', sai Nobelän premijad), «Gora», «Pert' da mail'm».

== Homaičendad ==
<references/>

== Irdkosketused ==
* [http://www.rbu.ac.in/home/quick/02e74f10e0327ad868d138f2b4fdd6f0 Muzei «Rabindra Bharati»-universitetas ''rbu.ac.in''-saital — Tagoran kanzan pert' Kolkatas (Indii).] {{ref-en}}

[[Kategorii:Indijan kirjutajad]]
[[Kategorii:Kirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Nobelän premijan laureatad]]
[[Kategorii:Sündnuded Kolkatha]]
[[Kategorii:Kolnuded Kolkatas]]
