{{Eländpunkt
 | Nimi = Bratislav<br />Bratislava
 | Lidnanznam = Coat of Arms of Bratislava.svg
 | Flag = Flag of Bratislava.svg
 | Lidnanznam text = Bratislavan lidnanznam
 | Flag text = Bratislavan flag
 | Valdkund = Slovakii
 | Eläjiden lugu = 422,932
 | Voz' = 2015
 | Pind = 367
 | Fail = Bratislava Panorama R01.jpg
 | Pämez' = Ivo Nesrovnal (2014-)
 | Telefonkod = +421-2
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Bratislava parts.png|thumb|left|200px|Bratislavan administrativine jagand.]]
'''Bratislav''' ([[slovakan kel'|slovak]].: ''Bratislava'') om [[Slovakii|Slovakijan]] pälidn da kaikiš suremb lidn.

== Istorii ==
Eländpunkt mainitase ezmäižen kerdan vl 907 [[Zal'cburg]]an aigkirjas toran Presburganno (Bratislavan saksalaine nimi vhesai 1919) ümbrikirjutandas - mad'jaralaižed toraziba Bavarijan armijad vaste i otiba vägestust. Vozil 1541-1684 lidn oli [[Mad'jaranma]]n pordaigaližeks pälidnaks [[Budapešt|Budan]] turkaižen okkupacijan tagut.

Edel 1919 vot lidnan nimed oliba ''Prešporok'', ''Prešporek'', ''Presburg'' ([[saksan kel'|saks]]. ''Pressburg''), ''Požon''' ([[mad'jaran kel'|mad'j]]. ''Pozsony''), keskaigal [[latinan kel'|latin]]. ''Istropolis'', ''Posonium''. Vl 1919 lidnad udesnimitihe. Vozil 1919-1939 i 1945-1992 mülüi [[Čehoslovakii|Čehoslovakijha]].

== Geografijan andmused ==
Lidn sijadase Slovakijan suvipäivlaskmas, [[Dunai]]n molembil randoil i [[Karpatad|Peniden Karpatiden]] ezimägištol, 140 m valdmeren pindan päl. Matkad toižhe pälidnhasai - [[Ven]]hasai - om vaiše 60 km päivlaskmha. Bratislav om röunoiš kahtenke valdkundanke kerdalaz - [[Avstrii|Avstrijanke]] da [[Mad'jaranma]]nke, se om üks'jäine statj mail'mas.

Klimat om [[ven vö|ven]] kontinentaline. Heinkun lämuz om +21,3 C°, vilukun -0,4 C°. Voden keskmäine lämuz om +10,5 C°. Paneb sadegid 565 mm vodes, enamba kezal da sügüzel (53-59 mm kus). Kezal kovad tulleid oleldas lidnas.

Bratislav jagase 5 nomeruidud rajonha (slovak. ''okres''), V. rajon sijadase Dunain taga. Rajonad alajagasoiš 17 lidnanpalaha (slovak. ''Mestská časť'').

== Eläjad ==
Vl 1900 eläjiden lugu oli 61 500 ristitud, i 20. voz'sadan aigan se ližadui lujas. Kaikiš suremb ristitišt oli vl 1991 - 442 197 eläjid. Vn 2001 rahvahanlugemižen mödhe eläjiden lugu oli 428 672 ristitud.

Rahvahad (2001): [[slovakalaižed]] — 91,4%, [[mad'jaralaižed]] — 3,8%, [[čehalaižed]] — 1,9%, [[saksalaižed]] — 0,3%, toižed — 2,6%.

Religijan mödhe (2001): katolikad — 56,7%, ateistad — 29,3%, lüteranižen jumalankodikundan uskojad — 6%, toižed — 4,7%.

== Transport ==
Tramvaid, avtobusad da trolleibusad oma kundaližeks transportaks. Bratislav om järed raudtesol'm, kaks' päraudtestancijad oma olmas Dunain erazvuiččil randoil. Jogiport om lidnas.

Rahvahidenkeskeine civiline Štefanikan nimel nimitadud lendimport ''Bratislav-Ivank'' (slovak. ''Bratislava-Ivanka'', ''BTS'') om kaikiš znamasižemb valdkundas, sijadase 9 km pohjoižpäivnouzmha lidnan keskusespäi. Sišpäi tehtas reisid erasihe Evropan maihe, om äi čarterreisid [[Keskmeri|Keskmeren]] lebutahoihesai.

== Irdkosketused ==
* [http://www.bratislava.sk/ Bratislav-lidnan tobmuden sait.] {{ref-sk}} {{ref-en}} {{ref-de}}

{{Evropan pälidnad}}

[[Kategorii:Bratislav| ]]
[[Kategorii:Slovakijan lidnad]]
[[Kategorii:Slovakii]]
[[Kategorii:Eländpunktad kirjamišton mödhe]]
[[Kategorii:Pälidnad]]
