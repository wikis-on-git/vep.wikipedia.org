{{Eländpunkt
 | Nimi = Primorsko-Ahtarsk<br />Приморско-Ахтарск
 | Lidnanznam = Coat of Arms of Primorsko-Akhtarsk (Krasnodar krai).png
 | Flag = Flag of Primorsko-Akhtarsk (Krasnodar krai).png
 | Lidnanznam text = Primorsko-Ahtarskan lidnanznam
 | Flag text = Primorsko-Ahtarskan flag
 | Valdkund = Venäma
 | Eläjiden lugu = 31,925
 | Voz' = 2017
 | Pind = 18.69
 | Fail = Primorsko-Akhtarsk, Krasnodar Krai, Russia - panoramio.jpg
 | Pämez' = Vladislav Mavreško (2014—)
 | Telefonkod = +7-86143-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Primorsko-Ahtarsk''' ({{lang-ru|Приморско-Ахтарск}}) om [[Venäma]]n lidn [[Krasnodaran rand]]an lodehes. Se om [[Primorsko-Ahtarskan rajon]]an administrativine keskuz da lidnankund.

== Istorii ==
Eländpunkt mainitase ezmäižen kerdan vl 1774 kuti anastadud turkil ''Ahtar-Bahtar-lidnuz'' (känduz: «mererandaline vauged kall'»). Vl 1854 ühtenzoittihe ''Ahtarskii-žilod'' [[kozakod|kozakoiden]] futorišpäi. Vl 1900 žilo kätihe ''Primorsko-Ahtarskai-stanicaks'' ({{lang-ru|станица Приморско-Ахтарская}}). Stanic sai lidnan statusad vl 1949.

== Geografijan andmused ==
Lidn sijadase [[Azovmeri|Azovmeren]] päivnouzmaižel randal, läz Ahtarskan i Jasenin lahtid, Azovveren da Kubanin tazangištol, 2 m keskmäižel korktusel valdmeren pindan päl. Matkad [[Krasnodar]]hasai om 150 km suvipäivnouzmha avtotedme vai raudtedme. Raudtestancii nimitase ''Ahtari'' ({{lang-ru|Ахтари}}). Lähembaine lidn om [[Timašovsk]] 70 km suvipäivnouzmha orhal, raudtedme vai avtotedme.

Klimat om [[ven vö|ven]] läm' kuivahk, ei olele lumikatet. Vilukun keskmäine lämuz om −0,8 C°, heinku om kaikiš lämhemb — +24,6 C°. Paneb sadegid 587 mm vodes, läz tazomäras kuidme.

Nell' eländpunktad om lidnankundas, ned oma 2 pen't žilod (Primorskii, Ogorodnii) da Sadki-futor lidnan ližaks.

== Eläjad ==
Vn 2010 Venäman rahvahanlugemižen mödhe eläjiden lugu oli 32 257 ristitud. Kaik 34 596 ristitud elädas lidnankundas vl 2017. Kaikiš suremb lidnan ristitišt oli vozil 1996−2001 — 34 tuh. ristituid.

Rahvahad (enamba 0,4% vl 2010)<ref>[http://krsdstat.gks.ru/wps/wcm/connect/rosstat_ts/krsdstat/resources/e105100040b4a742a3f5e7367ccd0f13/pub-04-04.pdf Итоги переписи 2010 Краснодарского края: Население по национальности и владению русским языком (Vn 2010 Krasnodaran randan rahvahanlugemižen lopmižed: Ristitišt rahvahuden i venäkelen mahtoiden mödhe, ''krsdstat.gks.ru''). — 52 lp. — Lpp. 39-40.] {{ref-ru}}</ref>: [[venälaižed]] — 93,0%, [[ukrainalaižed]] — 2,5%, [[vaugedvenälaižed]] — 0,5%, [[armenijalaižed]] — 0,4%, toižed rahvahad — 2,9%, rahvahuden ozutandata — 0,7%.

== Ižanduz ==
Meriport om olmas kalanpüdusen täht, mugažo kazvatadas da ümrbiratas kalad. Om severz'-se sömtegimišton toižid edheotandoid: jauhkombinat, maidtegim. Lotosan plantacijad lidnan ümbrištos. Lidn om klimatine lebutaho, tervehtajad veded rikvezinikanke. Sodalendimport sijadase lidnan pohjoižpäivnouzmaiženno röunanno.

== Homaičendad ==
<references/>

== Irdkosketused ==
* [http://www.prim-ahtarsk.ru/ Primorsko-Ahtarskan lidnankundan tobmuden aluzkundoiden oficialine sait (''prim-ahtarsk.ru'').] {{ref-ru}}
{{Commons|Category:Primorsko-Akhtarsk}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Primorsko-Ahtarskan rajon|*]]
