{{Eländpunkt
 | Nimi = Gubkin<br />Губкин
 | Lidnanznam = Coat of Arms of Gubkin (Belgorod oblast).svg
 | Flag = Flag of Gubkin (Belgorod oblast).svg
 | Lidnanznam text = Gubkinan lidnanznam
 | Flag text = Gubkinan flag
 | Valdkund = Venäma
 | Eläjiden lugu = 86,999
 | Voz' = 2017
 | Pind = 42
 | Fail = Gubkincity.jpg
 | Pämez' = Anatolii Kretov<br />(viluku 1996—)
 | Telefonkod = +7-47241-xx-xxx
 | Avtokod = 31
 | Aigvö = [[UTC]]+3 (MSK+0)
}}
'''Gubkin''' ({{lang-ru|Губкин}}) om [[Venäma]]n lidn [[Belgorodan agj]]an pohjoižes. Se om agjan koumanz' surtte lidn, [[Gubkinan lidnümbrik]]on administrativine keskuz (edel 2008 vot Gubkin i sen rajon oliba eriži).

== Istorii ==
18. voz'sadaspäi ''Korobkovo-žilo'' i ''Saltikovo-külä'' oliba necil territorijal. Nügüdläižen eländpunktan aluz om pandud vl 1931 žiloks kaivudenno tedoidamha [[raud|raudkivendod]]. Žilo sai oficiališt statusad vn 1939 19. päiväl sügüz'kud kuti ''Gubkin-radnikžilo''. [[Toine mail'man soda|Suren sodan]] okkupacijan jäl'ghe žilo oli pandud mantazole.

Radnikžilo sai lidnan statusad vl 1955, kändihe lidnaks agjan alištusenke vn 1960 keväz'kul. Vspäi 1967 Lebedinskii-küllästamižkombinat oli sauvomas da radab, sadas raudkivendod kar'jerišpäi lidnan i [[Vanh Oskol|Vanhan Oskolan]] keskes.

== Geografijan andmused ==
Lidn sijadase (Vanh) Oskolec-jogen randoil ({{lang-ru|(Старый) Осколец}}, [[Don]]an oigedpol'ne bassein), 180 m ü.m.t. keskmäižel korktusel. Matkad [[Kurskan agj]]hasai om 10 km pohjoižhe orhal, [[Belgorod]]hasai om 116 km suvipäivlaskmha avtotedme. Lähembaine lidn om [[Vanh Oskol]] 10 km päivnouzmha avtol vai raudtedme.

Klimat om [[ven vö|ven]] kontinentaline toižetui. Voden keskmäine lämuz om +7,0 C°. Paneb sadegid 480..550 mm vodes, enamba kezal.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 88 560 ristitud, lidnümbrikon koume nelländest. Kaikiš suremb ristitišt oli 88 600 eläjad vl 2011. [[Ortodoksine hristanuskond|Ortodoksižen hristanuskondan]] koume pühäpertid om olmas lidnas.

== Ižanduz da transport ==
Lidn šingotase raudan samižen edheotandoil, sauvondmaterialiden pästandal (sauvondmujud, raudbetontegesed, plastmassiknad), sömtegimištol (lihakombinat, leibän edheotand), mugažo kengiden tegim i omblendfabrik ratas.

Professionaližen opendusen aluzkundad: Gubkinan muzikaline i kaivuzpolitehnine kolledžad, Belgorodan valdkundaližen universitetan filial i Moskvan terasen da ühthesuladusiden institutan filial.

Avtobusad, maršruttaksid da taksid oma kundaližeks transportaks lidnas. Päraudtestancii matknikoiden täht om saudud raudteiden päl. Avtobusad da jonused ühtenzoittas lidnad lähižidenke rajonkeskusidenke i regioniden järedoidenke lidnoidenke.

== Irdkosketused ==
* [http://www.gubkinadm.ru/ Lidnan sijaližen tobmuden aluzkundoiden oficialine sait (''gubkinadm.ru'').] {{ref-ru}}
{{Commons|Category:Gubkin}}

{{Belgorodan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Belgorodan agjan lidnad]]
[[Kategorii:Gubkinan lidnümbrik|*]]
