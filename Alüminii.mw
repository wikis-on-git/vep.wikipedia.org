{{1000}}{{A10000}}
[[Fail:Aluminium bar surface etched.jpg|thumb|left|250px|Alüminijasižen sargan fragment 55x37 mm surtte, irguz 99,9998%. Nägub strukturid muiktustandan jäl'ghe.]]
{{Himine element|13|Alüminii|Al|26,981539|Metall|2|8|3|0|0|0|0|}}
[[Fail:41 ALU Recycling Code.svg|thumb|right|125px|Alüminijan toštmižümbriradmižen kod]]
'''Alüminii''' (''Al'' — ''aluminium'' latinan kelel) om 13nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandestoštkümnendes gruppas (vanhtunuden klassifikacijan mödhe — koumanden gruppan päalagruppas), tabluden koumandes periodas.

== Ühthine ümbrikirjutand ==
Element om lujas levitadud Man kores (7,5..8,1%), sen kaikiš paksumb metall. Vl 1825 danijalaine Hans Ersted-himik sai alüminijad ezmäižen kerdan. Nimitihe latinan kelen ''alumen''-sanaspäi «muigištandsubstancii».

Alüminii om vähäntoksine, sen erased ühtnendad oma toksižemb. Ei ühtne olijoiden metabolizmha.

== Fizižed ičendad ==
Alüminii om kebn paramagnitine pehmed hobedaižvauged [[metall]]. Kristalline segluz om kubine.

Atommass — 26,981539. Ninevuz (normaližiš arvoimižiš) — 2,6989 g/sm³. Suladandlämuz — 933,47 K (660,32 C°). Kehundlämuz — 2743 K (2470 C°).

Londuseline element kogoneb üks'jäižes stabiližes <sup>27</sup>Al-[[izotop]]aspäi, sen ližaks <sup>26</sup>Al-izotopan jäl'ged oma olmas (T<sub>½</sub> — 717 tuh. vozid). Kaik tetas 23 ratud radioaktivišt izotopad 19..25, 28..43 atommassanke, i 4 izomerad.

== Himižed ičendad ==
Kattase il'mas hapandusen kerthel (Al<sub>2</sub>O<sub>3</sub>) teravas. Muigotandmärad: +3; 0. Reagiruib hapanikanke, vedenke (hapandusen kerthen likvidacijan jäl'ghe), muglidenke, sol- i rikmuiktusidenke i galogenidenke honuzližel lämudel päiči ftoras. Om reakcijoid nenidenke substancijoidenke lämbitamižes: ftor, rik, azot, hil'nik, azotmuiktuz.

== Kävutand ==
Ottas kävutamižhe ühthesuladusikš i ližaduseks sihe. Tehtas elektrokabelid, lämbitusen radiatorid, astjoid, hahkmujud, ottas sömližaduseks i raketpoltuseks. Kävutadas alüminijan ühtnendoid [[stökol|stöklan]] tehmižes (hapanduz, ftorid i fosfat).

Ezmäine nevondkundaline alüminijantegim oli saudud [[Volhov]]-lidnas vl 1932. Mail'man samine ližadab kaikuččel vodel, 59 mln tonnoid vl 2016. Om torhuden (alüminijan hapandusen) löudmižsijid kaiked planetadme, no odav elektroenergii piidab samha metallad elektrolizal. Pätegijad (enamba 1 mln tonnoid vl 2008): [[Kitai]], [[Venäma]], [[Kanad]], [[AÜV]], [[Avstralii]], [[Brazilii]], [[Indii]], [[Norvegii]]. Maksoi 1,2..3,3 tuhad US$ tonnas vll 2007−2015.

== Irdkosketused ==
* [http://www.webelements.com/webelements/elements/text/Al/key.html Alüminii ''webelements.com''-saital.] {{ref-en}}
* [http://n-t.ru/ri/ps/pb013.htm Kirjutuz alüminijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Aluminium}}

{{Periodine tablut}}

[[Kategorii:Himižed elementad kirjamišton mödhe]]
