{{1000}}
[[Fail:Satellitenaufnahme der Alpen.jpg|thumb|right|250px|Al'piden fotokuva Man kaimdajaspäi.]]
'''Al'pad''' ({{lang-fr|Alpes}}, {{lang-de|Alpen}}, {{lang-it|Alpi}}, {{lang-sl|Alpe}}) om [[Päivlaskmaine Evrop|Päivlaskmaižen Evropan]] kaikiš korktemb mägisel'giden sistem. Se levigandeb bemblenvuiččikš [[Ligurine meri|Ligurižes merespäi]] [[Dunainkeskeine tazangišt|Dunainkeskeižhe tazangištho]]. Al'pad oma kahesas valdkundas: [[Francii]], [[Monako]], [[Italii]], [[Šveicarii]], [[Saksanma]], [[Avstrii]], [[Lihtenštein]], [[Slovenii]]. Al'piden bemblen irdröunan piduz om 1200 km, südäiröunan piduz — 750 km, niiden leveduz om penemba 260 km. Mägiden keskmäine korktuz om 2,5 km.

Al'piden kaikiš korktemb čokkoim om [[Monblan]]-mägi. Sen korktuz — 4810 metrad meren pindal päl<ref name="shoumatoff">Shoumatoff, Nicholas and Nina. The Alps: Europe's Mountain Heart. Ann Arbor, MI: University of Michigan Press, 2001. ISBN 978-0-472-11111-4. {{ref-en}}</ref>. Kaik om 12 mägenpäd korktusenke enamba 4000 metrad. Matk Päivnouzmpol'židen Al'piden sarakoiden da [[Karpatad|Karpatan mägiden]] sarakoiden keskes om vaiše 14 km<ref>[http://www.nazdar.ru/index.php?id=6&additional=6athainburg Hainburgan mäged. — ''Nazdar.ru''.] {{ref-ru}}</ref>.

Sikš ku Al'pad sijadase Päivlaskmaižen Evropan keskuses, ka evropižed tedomehed tedoižiba niid risthaze. Mail'man erazvuiččiden regioniden mägisistemad kävutadas äi tärtmusid Al'pidenke tüveks ([[al'pine vö|al'pine klimatine vö]], [[al'pižed nitud]], [[al'pinizm]]).

== Geografii da geologii ==
[[Fail:Alps with borders.jpg|thumb|right|250px|Al'piden fizine kart valdkundoiden röunoidenke.]]
Mägiden ühthine pind om läz 190 000 km². Jäžomiden pind otab enamba 4000 km², om 1200 jäžomad kaiked, kaikiš järedambad niišpäi — Aleč da Gorner. Jäžomad da igähižed lumed aletas 2500—3000 metran znamoičendhasai. Äjiden Evropan järedoiden jogiden niškad sijadasoiš Al'pil ([[Rein]]-, [[Ron (jogi)|Ron-]], [[Po (jogi)|Po-]] da [[Adidže]]-joged, [[Dunai]]n oiktad ližajoged). Täs-žo äiluguižed järved gläcialižen da tektonižgläcialižen sugun levigatas (järedad niišpäi: [[Bodenjärv|Boden-]], [[Ženevan järv|Ženevan]], [[Komo (järv)|Komo-]] da [[Lago Madžore]]-järved).

Al'piden kaikiš korktemb keskmäine zon saudud amuižiš kristalližiš ([[gneis]]ad, [[šoidkivi|loštakahad šoidkived]]) da metamorfižiš ([[šoidkivi|kvarcižfillitižed šoidkived]]) kivisuguišpäi. [[Mezozoi]]n [[mouckivi|mouckividen]] da [[dolomit]]oiden zonad, i mugažo [[Edelal'pad|Edelal'piden]] norembad [[fliš]]an da [[molass]]an formacijad, levigatas sišpäi pohjoižhe, päivlaskmha da suvehe. Sigä reljef om keskmägine da madalmägine.

=== Tarbhaižed kaivatused ===
Ristitud kaidas [[mineral]]oid Al'pišpäi severziden voz'tuhiden aigan. «Hallstatt»-kul'turan aigan (8.-6. voz'sadad EME) [[kel'talaižed|kel'tan heimod]] saiba [[vas'k]]ed. Möhemba [[rimalaižed]] saiba [[kuld]]ad [[Bad Gaištanan agj|Bad Gaištanan agjas]] monetoid tehmaha. Nügüd'aigan löudmižsija [[Štirii|Štirijas]] ([[Avstrii]]) om hüväladuližen [[raud|raudkivendon]] znamasine purde teraraudanvalamižtegimišton täht. Sen ližaks, [[Slovenii|Slovenijas]] om äi [[kinovar' (muju)|kinovarid]] pigmentoikš mujuid tehmaha<ref name="shoumatoff"/>. [[Ametist]] da [[kvarc]] puttas vastha Al'piden regioniden enambuses.

== Jäžomad ==
Kaikenaigaižen lumen röun venub pohjoižel pautkel 2,5 km korktusen znamoičendanke, i suvižel pautkel — 3..3,2 km. Al'piden nügüdläižen jädumižen ühthine pind om 4140 km². Kaikid jäžomid Al'pil om läz 1200, kaikiš suremb niišpäi om [[Bernan Al'pad|Bernan Al'piden]] Aleč-jäžom 169 km² pindanke. [[Ron]]- da [[Rein]]-joged lähttas al'pižiden jäžomišpäi.

== Klimat ==
Al'pad oma Evropan znamasine klimatižiden agjoiden erigoitai pird. Venon klimatan mad levigatas pohjoiž- da päivlaskmpolihe Al'pišpäi, i [[Keskmeri|Keskmeren]] klimatan subtropikad — suvipolehe. Erazvuiččiden al'pižiden regioniden klimat rippub korktuses, sijaduses da tullein polespäi. Kezal räkän päiväd oleldas Al'pil, vilud ehtad tuldas niiden jäl'ghe. Mägihomendez om päivoikaz tobjimalaz, pil'ved jokstas longin jäl'ghe. Tal'v tob paksuid lumikuroid da pit'kid vilun pordoid. Al'piden pohjoižpalas klimat om vilumb i nepsamb, no suvipalas vastkarin — lämhemb da kuivamb. Heinkun keskmäine lämuz om +14 C° da sen alemba, vilukun — −15 C° vai korktemba. Paneb sadegid 1500..2000 mm vodes tulleikahil päivlaskmaižil da lodehližil pautkil, i erasid sijidme oleskeleb 4000-ki mm vodes. Toižil sijil paneb 1000 mm sadegid vodes. Lumi jäb tazangištoil 1..6 kud vodes. Tal'ven tobmad palad aigan sumegoičeb alangištoiš.

Sijaline tullei — «fön:aks» nimitadud — tegese muga: il'mmassad langetas mägipautkidme, sen aigan niid kingitab. Nece process kaimdab [[adiabatine process|adiabatine]] lämbitamine. «Fön»-tullei ližadab sijaližen lämuden znamasižikš. Se azj vedab lumiden teravale sulandale, varuližed [[lumilaskm]]ad tegesoiš paksumboikš, sen jäl'ghe järedad mägirajonad jädas sidota mail'mas. Sil-žo aigal fön-tullein olend olmas laskeb maižandust ülembil mägiterritorijoil.

Al'piden klimatal da mahusel, floral da faunal om tarksel'ged [[korktusen vöhišt|püštoiged zonaližuz]]. Al'piden pautked alajagasoiš vidhe vöhö klimatan mödhe: [[nivaliž-gläcialine zon|nivaline zon]], [[al'pižed nitud]], [[subal'pine vö]], [[ven vö|venon klimatan zon]] da [[alangišt]]od.

Mägimassivan zon ülemb 3000 metrad korktusidenke nimitadas ''[[nivaliž-gläcialine zon|nivaližeks zonaks]]''. Nened tahod kaiken aigan kattud äivoččel lumel, täs vilu klimat om, sen tagut ani ei kazvištod.

''[[Al'pižed nitud]]'' ottas kahtespäi koumhesai tuhad metrad korktusen znamoičendoid. Neciš zonas om lämhemb, mi nivaližes zonas. Eriline madalkazvoine flor harakterizuib al'pižid nituid, sidä kesken kazvišt «heinäsižiden pölusiden» nägol. Mugoine [[ekosistem]] om pojav [[tundr]]ha, ka al'pižid nituid nimitadas mugažo «mägitundr:aks».

''[[Subal'pine vö]]'' levigandeb al'pižen zonan alemba, pol'toštaspäi kahthesai tuhad metrad korktusidenke. [[Kuz'ne mec|Kuššed mecad]] kazdas sigä. Ümbrišton lämuden maksimum om +24 C° kezal päivoikahil päivil, i tobjimalaz lämuz ei sanus +16 C°-ki. [[Hala|Haloiden]] voimuz om kaiken voden aigan.

''[[Ven vö|Venon klimatan zon]]'' sijadase alahaižembil korktusil, 1000..1500 metrad. [[Tamm|Tammižed mecad]] kazdas sigä, ristitud ižandoitas, ratas mad.

''[[Alangišt]]od'' oma olmas 1000-metrišt korktust alemba. Kazvišton äjüz harakterizuib niid. Küläd sijadasoiš alangos, sikš miše lämuden režim kožub ristituiden da kodiživatoiden elole.

== Al'pine kazvišt da živatišt ==
=== Al'piden kazvišt ===
Tedomehed löuziba 13 tuhad [[kazmuz|kazmusiden]] erikod Al'pad-mägiden rajonas<ref>[http://www.alpconv.org/en/publications/alpine/Documents/Vademecum_web.pdf Chatré, Baptiste, et al. ''The Alps: People and Pressures in the Mountains, the Facts at a Glance''. Al'pižen Kožundkirjutesen Kaikenaigaine Sekretarišt (alpconv.org), 2010. — Lp. 8.] ISBN 978-88-905158-2-8. {{ref-en}}</ref>. Al'pižed kazmused pandud gruppoihe eländan ümbrišton da [[mahuz|mahusen]] tipan mödhe (Suvial'pil om äi [[mouckivi|mouckivekahid]] mahuzid). Kazmused elädas londuseližiden arvoimižiden erazvuiččiš diapazoniš: [[nit]], [[so]], [[mec]] (lehtezmecad da kavag'mecad oma), rajonad reduvaluita da lumilaskmoita — i kall'od, mägisel'gad<ref>Reynolds, Kev. ''The Swiss Alps''. Cicerone Press, 2012. — Lp. 43-45. ISBN 978-1-85284-465-3. {{ref-en}}</ref>.

Al'pižen floran erazvuiččend da specifik om rippundoiš korktusespäi meren pindal päl. Ani erazvuiččed [[biotop]]ad vasttase Al'pil — mujukahad [[nit]]ud änikoišpäi alangoiš, sen ühtes korktad mägirajonad, kus om vähä kazvištod. Kavag'pud kazdas 2400 m korktusel da alemba, i 3200 m korktushesai völ voib vastata madalkazvoižid puid.

''[[Beckwithia glacialis|Ranunculus glacialis]]'' om üks' kaikiš tetabiš mägikazmusišpäi, vastatas sidä 4200 m korktushesai, se om rekord kazmusiden keskes. Pölusenvuitte kazmusiden form mägil ülähän (ozutesikš, 2800 m korktusel — ''[[Eritrichium]]'' da ''[[Lychnis alpina]]'') kaičeb niid kuivaigaspäi, heinänsöjiš živatoišpäi, päzutab norid vezoid pakuižes da tulleišpäi. Tetab [[al'pine edel'veis|edel'veis]] kattud vauktoiden tukuižiden šoidul, se šoid pid'oiteleb lämäd hüvin.
<center><gallery>
Fail:Leontopodium alpinum1.jpg|<center>[[Al'pine edel'veis]]<br />(''Leontopodium alpinum'')
Fail:Ranunculus glacialis.jpg|<center>''[[Beckwithia glacialis]]''
Fail:Cyclamen alpinum.jpg|<center>[[Al'pine zolotuhhein]]<br />(''Cyclamen alpinum'')
Fail:Silene suecica2.JPG|<center>''[[Lychnis alpina]]''
Fail:Zirbe01.jpg|<center>[[Al'pine kedrpedai]]<br />(''Pinus cembra'')
Fail:Fragaria vesca0.jpg|<center>[[Mecmanzikaine]]<br />(''Fragária vésca'')
</gallery></center>

=== Al'piden živatišt ===
Al'pad oma eländan ümbrištoks živatoiden 30 000 erikoiden täht. Kaik [[imetaiživatad]] elädas Al'pil täudes vodes läbi, erased heišpäi langetas unhe tal'veks. Toižes polespäi, [[lindud|linduiden]] keskes vaiše erased erikod jädas mägil kaikes vodes läbi. Om linduiden erikoid, kudambid sättutoiti hüvin elämha soravas Al'piden ümbrištos. [[Pasklindud|Lumipaskač]] (''Montifringilla nivalis''), ozutesikš, sädab pezan kall'on haugelmashe mecanröunan ülemb, ecib ičeze sötet (semned, gavedid) mägipautkil. [[Al'pine näk]] (''Pyrrocorax graculus'') mugažo sädab pezoid kall'oil ülemb vastmägehe mecanröunaspäi. Tal'vel al'pižed näkad keratas suril parvehil da elädas turistoiden bazoiš ümbri, niiden jändusid södes.

[[Kedrpedailind]] (''Nucifraga caryocatactes'') vaumičeb tal'veks ičevuiččikš. Sügüzel nece lind varadab semnid da pähkimid kreptes niid maha. Edel lumiaigad kedrpedailind löudab enamba 100 tuhad semnid, kudambid peitab läz 25 tuhaze peitsijihe. Lindun mušt om čududeližikš hüvä, sen tagut kedrpedailind löudab tal'vel ičeze varadimiden tobmad palad lumen šoidun al (lumikatken sanktuz voib olda enamba 1 metrad), söb niid iče da sötleb ičeze poigid.

Kaitas Al'piden živatoid nacionaližiden puištoiden abul.
<center><gallery>
Fail:Alpenkauw2.jpg|<center>[[Al'pine näk]]<br />(''Pyrrhocorax graculus'')
Fail:Orzechówka, orzechówka zwyczajna (Nucifraga caryocatactes).jpg|<center>[[Kedrpedailind]]<br />(''Nucifraga caryocatactes'')
Fail:Alpine Ibex (Capra ibex) (1).jpg|<center>[[Kall'koza]]<br />(''Capra ibex'')
Fail:Arctic Hare.jpg|<center>[[Vauged jäniš]]<br />(''Lepus timidus'')
Fail:Aegolius-funereus-001.jpg|<center>[[Karvjaugaine pulo]]<br />(''Aegolius funereus'')
Fail:Salamandra atra.jpg|<center>[[Al'pine salamandr]]<br />(''Salamandra atra'')
</gallery></center>

== Ümbrišton kaičend ==
Kaikuččel vodel čaptas surid mectahoid Al'piš sauvomha hihtandteid da lebubazoid. Nened pilitišed muretas mägiden londuselišt tazoolendad. Pud heittas mahusen erozijan, puiden tüved ei antkoi lumilaskmoile levigata. Mecoiden čapatez vedab lumi- da kivilaskmoid, ozutesikš, vl 1987 ned surmičiba enamba 60 ristitud 20 päiviš. Raudasižed verkod pautkil abutadas vähän.

Čapatesen ližaks, tegimiden morindčudeged da jügedoiden mašinoiden kävutand vähetas mecoiden pind. Pud väl'düdas, andasoiš läžundoile da kovale tulleile. Enččiden Al'piden mecoiden 3/5 jo ei ole olmas. Ümbrišton hondotuz valatoitab živatoiden da kazmusiden elod negativižikš. Kaičendregionad oma sätud kaikiš al'pižiš valdkundoiš.

== Turizm ==
Al'pad-mäged oma rahvahidenkeskeižen turizman rajon, se om populärine tal'vel da kezal. Ristitud sportatas: [[mägisuksed]], [[snoubord]], ajelend regel, astund [[lumikengäd|lumikengiš]], [[hihtandsport]] oma voimusiš regioniden enambuses tal'vkuspäi sulakuhusai. Kezal Al'pad oma populärižed turistoiden, [[velosiped]]an ajajiden, [[paraplan]]eristoiden da [[al'pinizm|al'pinistoiden]] keskes. Äjad al'pižiš järvišpäi vedadas ičezennoks [[ujund|ujujid]], [[purehjaht|jahtnikoid]] da [[sörfing]]an navedijoid.

Al'piden aluižed regionad da järedad lidnad oma ühtenzoittud avtoteil hüvin. Mägižed läbimänod sijadasoiš mägiden ülähän, sigä avtoted oma varuližed eskai kezal, a tal'vel läbimänod sauptud kaikenaigašti. Lendimportoiden äjüz kaikid Al'pidme lujeneb turizman šingotesen. Mugažo hüväd raudted ühtenzoittas kaikid maid läheližiden valdkundoidenke da keskneze, mägireljefha kacmata, sidä kesken severz' pit'kid tonnelid oma saudud magiden südäimes. Kaikuččes vodes enamba 50 mln turistoid tuldas Al'pihe.

== Kaikenaigaine ristitišt ==
Vl 2001 Al'piden ristitišton ühthine lugu oli 12,3 mln ristituid, heiden keskes oma [[francijalaižed]], [[saksalaižed]], [[italijalaižed]] da [[slovenijalaižed]] päazjas.

Al'piden kaikiš järedambad lidnad: [[Grenobl']] (''[[Francii]]''), [[Insbruk]] (''[[Avstrii]]''), [[Trento]] (''[[Italii]]'') da [[Bol'cano]] (''[[Italii]]'').

== Homaičendad ==
<references />

== Irdkosketused ==
* [[Evropan Ühtištuz|EÜ:n]] [http://www.alpine-space.eu/ «Alpine Space Programme»:n oficialine sait (''alpine-space.eu'').] {{ref-en}}
* [http://www.kombrig.net/actual.htm Tedonandmižkirj Al'piden turistoiden täht (''kombrig.net'').] {{ref-ru}}
{{Commons|Alpen - Alpes - Alpi}}

[[Kategorii:Al'pad| ]]
[[Kategorii:Mägisel'gad kirjamišton mödhe]]
[[Kategorii:Avstrijan mägisel'gad]]
[[Kategorii:Francijan mägisel'gad]]
[[Kategorii:Italijan mägisel'gad]]
[[Kategorii:Lihtenšteinan geografii]]
[[Kategorii:Monakon geografii]]
[[Kategorii:Saksanman mägisel'gad]]
[[Kategorii:Slovenijan mägisel'gad]]
[[Kategorii:Šveicarijan mägisel'gad]]
