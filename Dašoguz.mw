{{Eländpunkt
 | Nimi = Dašoguz<br />Daşoguz
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Turkmenistan
 | Eläjiden lugu = 245,872
 | Voz' = 2010
 | Pind = 
 | Fail = 
 | Pämez' = 
 | Telefonkod = +993-322-xx-xxx
 | Aigvö = [[UTC]]+5
}}
'''Dašoguz''' ({{lang-tk|Daşoguz}}, edel 1999 vot kävutihe ''Dašhovuz''-nimed i sen venäkelišt ''Tašauz''-nimitust) om lidn [[Turkmenistan]]an pohjoižes. Se om [[Dašoguzan agj|ühtennimižen agjan]] administrativine keskuz.

== Istorii ==
Eländpunktan aluz om pandud vl 1681 [[Hivan hankund]]ha kuti lebun sija [[Šuukte]]l, ''Dašhovuz-karavansarai''. Mülüb Turkmenijha vspäi 1924 ümbrikon, sid' agjan keskuseks.

Dašoguz šingotase söm- da tekstil'tegimišton (sijaližel torhudel) edheotandoil, sauvondmaterialiden sarakol, turizmal.

== Geografijan andmused ==
Lidn sijadase 88 m keskmäižel korktusel valdmeren pindan päl, Šavat-kanalan molembil randoil (irrigacine sarak [[Amudarj]]aspäi). Kanal jagab lidnan pohjoižpalaha i suvipalaha. Matkad [[Uzbekistan]]an röunhasai om 10 km pohjoižpäivnouzmha (Karakalpakii) vai 6 km suvipäivnouzmha (Horezman agj), [[Ašgabat]]hasai om 630 km suvhe. Lähembaižed järedad lidnad oma Uzbekistanas, [[Nukus]] (100 km) i [[Urgenč]] (68 km).

Klimat om räk kontinentaline. Heinkun lämuz om +28,3 C°, vilukun — −3,6 C°, voden keskmäine lämuz +12,8 C°. Paneb sadegid 100 mm vodes.

== Eläjad ==
Vl 2004 lidnan eläjiden lugu oli 210 tuhad ristituid. Kaikiš suremb ristitišt om nügüd'.

Professionaližen opendusen aluzkundad: Maižandusen institut, medicinine i pedagogine školad, profškolad.

== Transport ==
Avtobusad, maršruttaksid, municipaližed i privatižed taksid oma kundaližeks transportaks. Päraudtestancii om olmas lidnas.

Civiline lendimport (''TAZ'') sijadase 15 km suvipäivlaskmha lidnan keskusespäi. Se radab vaiše tatanmaižiden reisiden täht.

== Homaičendad ==
<references/>

{{Commons|Category:Daşoguz}}

[[Kategorii:Turkmenistanan lidnad]]
[[Kategorii:Eländpunktad kirjamišton mödhe]]
[[Kategorii:Dašoguzan agj|*]]
