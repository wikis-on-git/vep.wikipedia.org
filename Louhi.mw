{{Eländpunkt
 | Nimi = Louhi <small>(vep., karj. i suom.)</small><br />Лоухи <small>(ven.)</small>
 | Lidnanznam = Louhi12.gif
 | Flag = Flag of Loukhi (Karelia).png
 | Lidnanznam text = Louhin znam
 | Flag text = Louhin flag
 | Valdkund = Venäma
 | Eläjiden lugu = 4,080
 | Voz' = 2016
 | Pind = 29.2
 | Fail = 
 | Pämez' = Sergei Lebedev (2009-)
 | Telefonkod = +7-81439-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Louhi''' (mugažo [[karjalan kel'|karjalan]] i [[suomen kel'|suomen]] kelil; [[venäkel'|ven]].: ''Лоухи'') om [[Venäma]]n lidnanvuitte žilo da raudtesol'm [[Karjalan Tazovaldkund]]an pohjoižes. Se om [[Louhin rajon]]an administrativine keskuz da kaikiš suremb eländpunkt, mugažo Louhin lidnkundan keskuz.

== Istorii ==
Eländpunktan aluz om pandud vl 1913 kuti raudtestancii [[Petroskoi]] — [[Murmansk]]. Vl 1944 Louhi-külä sai lidnanvuiččen žilon statusad.

[[Kalevala]]n mödhe, Louhi-akaine, [[Pohjol]]an emändaine, eli neniš tahoiš. Žilon nimituz om sidodud hänehe.

== Geografijan andmused ==
Žilo sijadase rajonan päivnouzmas, mecjärviden keskes, 90 m valdmeren pindan päl keskkorktusel. Panovo-järv om kaikiš znamasižemb žilos, no äjan järedambad järved sijadasoiš severziš kilometriš sišpäi — oz., [[Plotičnoje]] i [[Kenjärv]]. Matkad [[Petroskoi]]hesai om 481 kilometrad suvhe orhal, 552 km avtotedme. Lähembaižed lidnad oma [[Kem']] da [[Kandalakš]], pol'tošt sadad kilometrid jogahižhesai.

Klimat om ven pohjoižmeriden. Voden keskmäine lämuz om +0,2°C.

== Tobmuz ==
10 ezitajad mülüdas Lidnkundan Nevondkundha (ven. ''Совет поселения''). Valitihe heid järgenduseližen kerdan vl 2013 sügüz'kun 8. päiväl (koumanz' kucund)<ref>[http://www.vybory.izbirkom.ru/region/izbirkom?action=show&vrn=4104007119966&region=10&prver=0&pronetvd=null Выборы депутатов Лоухского городского поселения третьего созыва (Louhin lidnkundan ezitajiden valičendad - koumanz' kucund). — Tedod mänijoiš valičendoiš da referendumiš (vybory.izbirkom.ru) // Venälaižen Federacijan keskuzline valičemižlaudkund.] {{ref-ru}}</ref>.

Sergei Lebedeb radab lidnkundan pämehen vn 2009 redukun 11. päivän valičendoiden jäl'ghe kahtenden strokun jäl'geten. Hänen valdatusiden strok om nell' vot.

== Eläjad ==
Kaikiš suremb ristitišt oli vozil 1959 — 6 107 eläjad, i 1989 — 6 405 eläjad. Vn 2002 Venäman rahvahanlugemižen mödhe eläjiden lugu oli 5 920 ristitud, vl 2010 — 4 772 ristitud. Rajonan ristitišton koumandez eläb žilos.

[[Hristanuskond]]an kaks' pühäpertid om žilos.

== Ižanduz da transport ==
Ižandusen sarakod oma mecižandusen edheotand, raudten edheotand, avtotesauvondan kompanijan palakund, maižanduzedheotand.

Raudte läbitab žilod päivnouzmas, [[Kol (avtote)|«Kol»-avtote]] ümbärdab žilod 3 kilometras päivlaskmas. Raudtesarak [[Päjärv (raudtestancii)|Päjärvhesai]] lähteb päivlaskmha Louhišpäi pidust' žilon pohjoižröunad, sarak om 110 km pitte.

Kul'turpert', lapsidensädamižen pert' i kirjišt oma žilos. Opendusen aluzkundad oma alaškol, keskškol, lapsidenmuzikškol, lapsidensportškol.

== Homaičendad ==
<references />

== Irdkosketused ==
* [http://www.louhigor.ru/ Louhin lidnkundan oficialine sait.] {{ref-ru}}

[[Kategorii:Louhin rajon|*]]
[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
