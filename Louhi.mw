{{Eländpunkt
 | Nimi = Louhi <small>(vep., karj. i suom.)</small><br />Лоухи <small>(ven.)</small>
 | Lidnanznam = Coat of Arms of Loukhi.svg
 | Flag = Flag of Loukhi.svg
 | Lidnanznam text = Louhin znam
 | Flag text = Louhin flag
 | Valdkund = Venäma
 | Eläjiden lugu = 4,080
 | Voz' = 2016
 | Pind = 29.2
 | Fail = Лоухи ст.jpg
 | Pämez' = Sergei Lebedev<br/>(2009—)
 | Telefonkod = +7-81439-xx-xxx
 | Avtokod = 10
 | Aigvö = [[UTC]]+3 ([[MSK]]+0)
}}
'''Louhi''' (mugažo [[karjalan kel'|karjalan]] i [[suomen kel'|suomen]] kelil; {{lang-ru|Лоухи}}) om [[Venäma]]n lidnanvuitte žilo da raudtesol'm [[Karjalan Tazovaldkund]]an pohjoižes. Se om [[Louhin rajon]]an administrativine keskuz da kaikiš suremb eländpunkt, mugažo Louhin lidnankundan keskuz.

== Istorii ==
Eländpunktan aluz om pandud vl 1913 kuti stancii [[Petroskoi]] — [[Murmansk]]-raudtekeskustal. Vl 1944 Louhi-külä sai lidnanvuiččen žilon statusad.

[[Kalevala]]n mödhe, Louhi-akaine, [[Pohjol]]an emändaine, eli neniš tahoiš. Žilon nimituz om sidodud hänehe.

== Geografijan andmused ==
Žilo sijadase rajonan päivnouzmas, mecjärviden keskes, 90 m valdmeren pindan päl keskmäižel korktusel. Panovo-järv om kaikiš znamasižemb žilos, no äjan järedambad järved sijadasoiš severziš-se kilometriš sišpäi — oz., [[Plotičnoje]] i [[Kenjärv]]. Matkad [[Petroskoi]]hesai om 481 kilometrad suvhe orhal, 552 km avtotedme. Lähembaižed lidnad oma [[Kem']] da [[Kandalakš]], pol'tošt sadad kilometrid jogahižhesai.

Klimat om [[ven vö|ven]] pohjoižmeriden. Voden keskmäine lämuz om +0,2 C°.

== Tobmuz ==
Kaik kümne ezitajad mülüdas Lidnankundan Nevondkundha ({{lang-ru|Совет поселения}}). Valitihe heid järgenduseližen kerdan vn 2013 sügüz'kun 8. päiväl (koumanz' kucund)<ref>[http://www.vybory.izbirkom.ru/region/izbirkom?action=show&vrn=4104007119966&region=10&prver=0&pronetvd=null Выборы депутатов Лоухского городского поселения третьего созыва (Louhin lidnkundan ezitajiden valičendad - koumanz' kucund). — Tedod mänijoiš valičendoiš da referendumiš // Venälaižen Federacijan keskuzline valičemižlaudkund (''vybory.izbirkom.ru'').] {{ref-ru}}</ref>.

Sergei Lebedeb radab lidnankundan pämehen vn 2009 redukun 11. päivän valičendoiden jäl'ghe kahtenden strokun jäl'geten. Hänen valdatusiden strok om nell' vot.

== Eläjad ==
Kaikiš suremb žilon ristitišt oli 6 107 eläjad vl 1959, i 6 405 eläjad vl 1989. Vn 2002 Venäman rahvahanlugemižen mödhe eläjiden lugu oli 5 920 ristitud, vl 2010 — 4 772 ristitud. Rajonan ristitišton koumandez eläb žilos.

[[Hristanuskond]]an kaks' pühäpertid om žilos.

== Ižanduz da transport ==
Ižandusen sarakod oma mecižandusen edheotand, raudten edheotand, avtotesauvondan kompanijan palakund, maižanduzedheotand.

Raudte läbitab žilod päivnouzmas, «[[Kol (avtote)|Kol]]»-avtote ümbärdab žilod koumes kilometras päivlaskmas. Raudtesarak [[Päjärv (raudtestancii)|Päjärvhesai]] lähteb päivlaskmha Louhišpäi pidust' žilon pohjoižröunad, sarak om 110 km pitte.

Kul'turpert', lapsidensädamižen pert' i kirjišt oma avaitud žilos. Opendusen aluzkundad oma alaškol, keskškol, lapsidenmuzikškol, lapsidensportškol.

== Homaičendad ==
<references />

== Irdkosketused ==
* [http://louhiadm.ru/poselenija Louhin lidnankundan lehtpoled rajonan oficialižel ''louhiadm.ru''-saital.] {{ref-ru}}
{{Commons|Category:Louhi}}

[[Kategorii:Louhin rajon|*]]
[[Kategorii:Karjalan Tazovaldkundan lidnanvuiččed žilod]]
[[Kategorii:Eländpunktad kirjamišton mödhe]]
