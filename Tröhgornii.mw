{{Eländpunkt
 | Nimi = Tröhgornii<br />Трёхгорный
 | Lidnanznam = Coat of Arms of Tryokhgorny (Chelyabinsk oblast).png
 | Flag = Flag of Tryokhgorny (Chelyabinsk oblast).png
 | Lidnanznam text = Tröhgornijan lidnanznam
 | Flag text = Tröhgornijan flag
 | Valdkund = Venäma
 | Eläjiden lugu = 32,665
 | Voz' = 2020
 | Pind = 7
 | Fail =
 | Pämez' = Jevgenii Sičov<br />(sügüz'ku 2014—.<br />''Евгений Сычёв'')
 | Telefonkod = +7-35191-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Tröhgornii''' ({{lang-ru|Трёхгорный}} «koumel mägel», mugažo [[totaran kel'|totaran]] i [[baškiran kel'|baškiran]] kelil) om [[Venäma]]n [[sauptud administrativiž-territorialine ühtnik|sauptud]] lidn da lidnümbrik [[Čeläbinskan agj]]an päivlaskmaižes sarakos. Om ümbärtud [[Katav-Ivanovskan rajon]]an territorijal.

== Istorii ==
Eländpunktan aluz om pandud vn 1952 vilukus-sulakus kuti žilo sauvomha da holitamha [[atombomb]]oiden tegint nomer 933. Panihe radnikžilod oficialižikš vn 1954 17. päiväl keväz'kud. Radnikžilo sai lidnan statusad vn 1955 27. päiväl redukud ''Zlatoust-20''-nimitusenke. Vll 1967−1993 sen nimi oli ''Zlatoust-36''. Vn 1993 redukun 29. päiväspäi lidn om olmas nügüdläiženke nimenke.

Tröhgornii šingotase ladimidensauvomižel tegimel (südäitukuižed šlibakod) i mägisuksiden kurortal.

== Geografijan andmused ==
Lidnan eländfartalad sijadasoiš Jurüzan'-jogen üläjoksmusen oiktal randpolel ([[Kam (jogi)|Kaman]] hurapol'ne bassein), 431 m ü.m.t. keskmäižel korktusel. Matkad [[Čeläbinsk]]hasai om 181 kilometrad päivnouzmha orhal vai 232 km avtotedme. Lähembaižed lidnad oma [[Jurüzan' (lidn)|Jurüzan']] (raudtestancijanke vaiše jüguiden täht) 5 km pohjoižhe orhal vai avtotel, [[Katav-Ivanovsk]] 18 km päivlaskmha-suvipäivlaskmha orhal vai 27 km avtotedme, i [[Ust'-Katav]] (raudtestancijanke) 23 km lodeheze orhal vai 38 km avtotedme. «Čeläbinsk — [[Uf]]»-mante (M5-trass) ümbärdab lidnad 6..8 kilometras pohjoižes.

Tröhgornii om lidnümbrikon üks'jäine eländpunkt. Lidnümbrikon pind — 162,49 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 33 670 ristitud. Kaikiš suremb lidnan ristitišt oli enamba mi 34 tuhad eläjid vll 2002−2009 (34 700 rist. vl 2007).

Rahvahad (2010): [[venälaižed]] — 88,2%, [[totarlaižed]] — 4,5%, [[baškiralaižed]] — 3,4%, [[ukrainalaižed]] — 1,5%, toižed rahvahad — 2,4%.

Professionaližen opendusen aluzkund om Tröhgornijan tehnologine institut — Nacionaližen MIFI-südäitukuižtedoiduzkeskusen filial.<ref>[http://tti-mephi.ru/ Tröhgornijan tehnologižen institutan sait (''tti-mephi.ru'').] {{ref-ru}}</ref>

== Homaičendad ==
<references />

== Irdkosketused ==
* [http://admintrg.ru/ Lidnankundan oficialine sait (''admintrg.ru'').] {{ref-ru}}
{{Commons|Category:Tryokhgorny}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
[[Kategorii:Sauptud administrativiž-territorialižed ühtnikad]]
