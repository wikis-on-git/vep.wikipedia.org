{{Eländpunkt
 | Nimi = Prokopjevsk<br />Прокопьевск
 | Lidnanznam = Prokopievsk COA 2020.jpg
 | Flag = Flag of Prokopyevsk.png
 | Lidnanznam text = Prokopjevskan lidnanznam
 | Flag text = Prokopjevskan flag
 | Valdkund = Venäma
 | Eläjiden lugu = 187,877
 | Voz' = 2021
 | Pind = 227.5
 | Fail = Здание УК «Прокопьевскуголь», 26 мая 2007 г., панорама из 2-х кадров.jpg
 | Pämez' = Maksim Škarabeinikov<br />(tal'vku 2021—)
 | Telefonkod = +7-3846-xxx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
[[Fail:Районы Прокопьевска.png|thumb|left|200px|Lidnan rajonad:<br/>{{legend|yellow|Zenkovon rajon}} {{legend|orange|Kaivudenrajon}} {{legend|fuchsia|Keskuzrajon}}]]
'''Prokopjevsk''' ({{lang-ru|Прокопьевск}}) om [[Venäma]]n lidn da lidnümbrik [[Kemerovon agj]]an suvipäivlaskmas. Se om agjan koumanz' lidn eläjiden lugun mödhe, mugažo [[Prokopjevskan rajon]]an administrativižeks keskuseks (ei mülü sihe).

== Istorii ==
Eländpunktan aluz om pandud kuti ''Monastirskoje-žilo'' Raštvoiden mez'jumalankodinno vll 1648..1651. Toižed-ki žilod oliba olmas Prokopjevskan sijas: Zenkovo, Usäti (vspäi 1784), Safonovo. ''Prokopjevskoje-žilo'' oli olmas 19. voz'sadaspäi, nimitihe ph. Prokopii Ustügalaižen oiktastuseks. Vl 1911 kätihe žilod volostin keskuseks. Vn 1917 redukus zavottihe sada [[kivihil'|kivihil't]] Prokopjevskojen kaivudespäi. Vn 1928 vilukus žilo kaivudenno sai radnikžilon statusad. Kätihe radnikžilod lidnaks vn 1931 30. päiväl kezakud. Lidnan i kaivajan päiv oigendase elokun jäl'gmäižel pühäpäiväl.

Prokopjevsk šingotase [[kivihil'|kivihilen]] samižel (kaivuz, kar'jer i Sibirin kivihil'küllästoitandan tedoinstitut, ende 16 kaivut oli), elektromašiništon tegimil, transportan kohenduzedheotandoil (sured jüguavtod, vagonad, tramvaid i trolleibusad), poukahtusenvastaižen kaivuzmašiništon tegimel, mašiništon tegimel sömtegimišton täht, sauvondmaterialiden pästandal (raudbetonantegim i keramižen savičun tegim), sömtegimištol (leibänkombinat, leibtegim, maidtegim), mugažo mebel'fabrik i omblendfabrik ratas.

== Geografijan andmused ==
Lidn sijadase Abanjogen ({{lang-ru|Аба́}}, 71 km pitte) keskjoksmusen randoil ([[Tom' (Obin ližajogi)|Tomin]] hura ližajogi, lankteb [[Novokuzneck]]as), 280 m ü.m.t. keskmäižel korktusel. Ottas vet Üläčumišan vezivaradimespäi 10 km päivlaskmha lidnaspäi. Matkad [[Altajan rand]]an röunhasai om 20 km päivlaskmha orhal, [[Kemerovo]]hosai om 168 km pohjoižhe orhal, 195 km avtotedme vai raudtel. Lähembaižed lidnad oma [[Kiselövsk]] ani pohjoižhe, kundaližen transportan maršrutad oma ühthižed kahtes lidnas, i [[Novokuzneck]] 10 km suvipäivnouzmha. Molembad lidnad mülüdas Novokuzneckan lidnaglomeracijha (1,15 mln rist. vl 2010).

Prokopjevsk om lidnümbrikon üks'jäine eländpunkt. Lidn jagase koumeks rajonaks, ned ei olgoi municipaližikš ühtnikoikš. Rajonad alajagasoiš 15 planiruindrajonaks, märitud röunoidenke.

== Eläjad ==
Vn 2010 Venäman rahvahanlugemižen mödhe eläjiden lugu oli 210 130 ristitud. Kaikiš suremb ristitišt oli 292 tuh. eläjid vl 1962 i 278 tuh. eläjid vl 1987.

Professionaližen opendusen aluzkundad: Prokopjevskan elektromašiništonsauvomižen tehnikum<ref>[http://www.pemstprk.ru/ Prokopjevskan elektromašiništonsauvomižen tehnikuman sait (''pemstprk.ru'').] {{ref-ru}}</ref>, tegimištoliž-ekonomine tehnikum, kaivuztehnine tehnikum<ref>[http://pgt.su/ Prokopjevskan kaivuztehnižen tehnikuman sait (''pgt.su'').] {{ref-ru}}</ref>, politehnikum, sauvondtehnikum, fizkul'turan tehnikum, transportine tehnikum, čomamahtoiden kolledž, Kemerovon agjan medicinižen kolledžan filial.

Edeline lidnan pämez' om Andrei Mamaev (kül'mku 2016 — kül'mku 2021).

== Galerei ==
<gallery mode="packed" heights="125px">
Buildings in Prokopyevsk.jpg|Lidnan fontan (2014)
Прокопьевский собор.JPG|Joann-edelkävujan sündundan päjumalanpert', vn 2011 nägu
Novotrans KVRP 1.jpg|Kuzbassan vagonankohendusen «Novotrans»-edheotand, kahtenden jonon avaiduz vl 2020
Драмтеатр Прокопьевск.jpg|Prokopjevskan dramteatr Leninan komsomolan nimed (2015)
ДК им. Артема-4.JPG|Kul'turkeskuz Artöman nimed (2012)
Prokopyevsk Stadium.jpg|«Šahtör»-stadion (2014, ''Kaivai'')
SG1S4234 Panorama.jpg|Travmatoligine läžundkodi (2013)
Авто вокзал - panoramio.jpg|Lidnan avtostancii vl 2014
Жд вокзал - panoramio (7).jpg|Prokopjevsk-päraudtestancijan sauvuz vl 2014
</gallery>

== Homaičendad ==
<references />

== Irdkosketused ==
* [http://prkgorsovet.ru/ Prokopjevskan Rahvahan Ezitajiden Nevondkundan oficialine sait (''prkgorsovet.ru'').] {{ref-ru}}
* [http://www.pearlkuz.ru/ Prokopjevskan Administracijan oficialine sait (''pearlkuz.ru'').] {{ref-ru}}
{{Commons|Category:Prokopyevsk}}

{{Kemerovon agjan lidnad}}

[[Kategorii:Prokopjevsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kemerovon agjan lidnümbrikod]]
[[Kategorii:Prokopjevskan rajon|*]]
