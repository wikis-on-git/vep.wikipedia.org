[[Fail:RIAN archive 378862 Alla Pugacheva (cropped).jpg|thumbnail|right|250px|Alla Pugačova vl 2009.]]
'''Alla Borisovna Pugačova''' ([[venäkel'|ven.]]: ''Алла Борисовна Пугачёва''; sünd. [[15. sulaku]] [[1949]], [[Moskv]], [[Venäman NFST]], [[NSTÜ]]) om tetab venälaine pajatai, muzikankirjutai, aktris, prodüser da TV-vedai. [[NSTÜ:n rahvahan artist]] (1991), [[Venäman valdkundaližen premijan laureat]] (1995).

Hänen repertuarha mülüb enamb 500 pajoid [[venäkel'|venän]], [[anglijan kel'|anglijan]], [[saksan kel'|saksan]], [[francijan kel'|francijan]], [[evrejan kel'|evrejan]], [[suomen kel'|suomen]] da [[ukrainan kel'|ukrainan]] kelil, a diskografijas om enamb 100 soloplatoid, CD- da DVD-diskoid (kesked niid 17 al'bomad, 34 singlad, 25 kompiläcijad). Päiči Venämas da postnevondkundaližiš valdkundoiš Pugačovan al'bomad pästiba [[Japonii|Japonijas]], [[Suvikorei|Suvikorejas]], [[Ročinma]]s, [[Suomenma]]s, [[Saksanma]]s, [[Pol'šanma]]s, [[Čehoslovakii|Čehoslovakijas]] da [[Bolgarii|Bolgarijas]]. Ühtnine disktiraž om enamb 250 millionid egzemplärid.

== Biografii ==
Alla om sündnu Moskv-lidnha. Vl 1965 seičemendestoštkümnendes igäs äneti ičeze ezmäižen ''Робот''-pajon. Vl 1967 hän sädi TV-debüt ''Иду из кино''-pajonke. Vozil 1968-1972 pajatai äneti naižroliden pajoid erazvuiččiš fil'miš. Sid' vozil 1974-1976 Alla oli «Весёлые ребята»-ansamblin solistan. Vl 1975 hän sai vägestust noriden edestajiden ''Золотой Орфей''-konkursal ''Арлекино''-pajonke. Vl 1977 Alla pästi ičeze ezmäine studine ''«Зеркало души»''-al'bom platal. Vl 1978 hän edesti Anna Strel'cova-rolid (toižin sanoin, ičtaze) ''Женщина, которая поёт''-fil'mas. Vl 1985 pästtihe ''Пришли и говорю''-fil'm-koncert hänen ühtnendanke.

Vl 1997 hän ezini "[[Evrovizii]]"-konkursal, kus pajati "[[Primadonna]]"-pajon. Alla sai 15-nden sijan (33 čokkoint).

Vl 2009 Alla tedoti aktivižen sädamižradmižen lopindas. Vspäi 2011 vhesai 2013 hän ühtni sudijoiden ezimeheks «[[Faktor A]]»-TV-šouhu. Nügüd' Alla pajatab scenal harvoin kanzaližiden holiden tagut.

Om naindas [[Galkin Maksim|Maksiman Galkinanke]] (nece om hänen 5. naind). Hänel om kaks' tütred, poig da koume lapsenlapsed. Üks' tütrišpäi — [[Orbakaite Kristina|Kristina Orbakaite]] — om mugažo tetab pajatai; a sen poig (Allan tütrenpoig), [[Presnäkov Nikita|Nikita Presnäkov]], om populärine teatr- da kinoakt'or.

== Diskografii ==
=== Al'bomad ===
* 1977 — Зеркало души (''Hengen zerkol'')
* 1979 — Арлекино и другие (''Arlekino da toižed'')
* 1979 — Поднимись над суетой! (''Libu kobun päle!'')
* 1980 — То ли ещё будет... (''Se-k linneb völ...'')
* 1982 — Как тревожен этот путь (''Nece te om täuz' holid'')
* 1985 — Ах, как хочется жить (''Ah, mitte taht om eläda'')
* 1985 — Watch Out (''Löuda sil'mil'')
* 1986 — ...Счастья в личной жизни! (''...Ozad personaližes elos!'')
* 1987 — Пришла и говорю (''Olen tulnu da pagižen'')
* 1990 — Алла (''Alla'')
* 1991 — Рождественские встречи I (''Raštvanvasttused I'')
* 1992 — Рождественские встречи II (''Raštvanvasttused II'')
* 1995 — Не делайте мне больно, господа (''Algat tehkoi minei kibud, ižandad'')
* 1998 — Да! (''Ka!'')
* 2001 — Речной трамвайчик (''Jogitramvaihut'')
* 2003 — Живи спокойно, страна! (''Elä tünäs, ma!'')
* 2008 — Приглашение на закат (''Kucund tikahtushe'')

== Homaičendad ==
<references />

== Irdkosketused ==
* [http://web.archive.org/web/20111124084452/http://allapugacheva.pro/ Alla Pugačovan oficialine sait.] {{ref-ru}}

[[Kategorii:Poppajatajad]]
[[Kategorii:Venäman pajatajad]]
[[Kategorii:Personalijad kirjamišton mödhe]]
[[Kategorii:Pajatajad kirjamišton mödhe]]
[[Kategorii:Evrovizii]]
