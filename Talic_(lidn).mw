{{Eländpunkt
 | Nimi = Talic<br/>Талица
 | Lidnanznam = Coat of Arms of Talitsa (Sverdlovsk oblast).png
 | Flag = Flag of Talitsa (Sverdlovsk oblast).png
 | Lidnanznam text = Talican lidnanznam
 | Flag text = Talican flag
 | Valdkund = Venäma
 | Eläjiden lugu = 15,874
 | Voz' = 2017
 | Pind = 64
 | Fail = Дом Поклевских-Козелл, Талица.jpg
 | Pämez' = Aleksandr Tolkačev<br />(2010−2011.<br />tal'vku 2012—)
 | Telefonkod = +7-34371-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Talic''' ({{lang-ru|Талица}}) om [[Venäma]]n lidn [[Sverdlovskan agj]]an suvipäivnouzmas. Se om [[Talican lidnümbrik]]on (edel 2006 vot — rajonan) administrativine keskuz da pala.

== Istorii ==
Eländpunktan aluz om pandud vl 1732 žiloks privatiženno vinedheotandanno. 18. voz'sadan kahtendel polel žilon eläjad ühtniba Sibirin traktan sauvomižes, se läbiti tahondad 7 virstas pohjoižhe. Vll 1774−1779 järed valdkundaline vintegim oli saudud [[Jekaterina II]]-imperatornaižen käskön mödhe (100 tuhazesai dekalitroid). 19. voz'sadan lopus [[Transsib]]an «Jekaterinburg — [[Tümen']]»-keskust läbiti tahondad pohjoižhe žilospäi Poklevskai-raudtestancijanke ({{lang-ru|Поклевская}}). Vn 1942 19. päiväl kezakud Talic sai lidnan statusad.

Talic šingotase mecan ümbriradmižel, lidnümbrikon tegimišton toižed edheotandad i Transsiban Talic-raudtestancii ({{lang-ru|Талица}}) sijadasoiš Troickii-žilos (10 467 rist. vl 2010) ani pohjoižhe lidnaspäi. Ende biohimine tegim radoi lidnas (antibiotikad živatoiden täht), om likvidiruidud.

== Geografijan andmused ==
Lidn sijadase Pišm-jogen oiktal randal tobjimalaz ({{lang-ru|Пышма}}, [[Tur (jogi)|Turan]] oigedpol'ne bassein, [[Obinjogi|Obin]] hurapol'ne bassein), 85 m ü.m.t. keskmäižel korktusel. Rahvahaline «Pišmanverižed kanghad»-puišt ({{lang-ru|Припышминские боры}}) levineb ani päivnouzmha i suvhe Talicalpäi. Matkad [[Jekaterinburg]]hasai om 190 km päivlaskmha orhal, 217 km avtotedme vai raudtedme, raudte tuleb Talicha vaiše jüguiden täht. Lähembaine lidn om [[Kamišlov]] 65 km päivlaskmha-suvipäivlaskmha orhal vai 78 km avtotedme. Lähembaine järed lidn om [[Tümen']] 100 km päivnouzmha kaikil teil.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 225 ristitud, lidnümbrikon kaks' videndest. Kaikiš suremb lidnan ristitišt oli 19..20 tuhad eläjid vll 1989−2001 (20 100 eläjad vl 1992). [[Ortodoksine hristanuskond|Ortodoksižen hristanuskondan]] phh. Pedroin- da Pauloin-apostoloiden kivine jumalanpert' om saudud vll 1805−1807 puižen sijas i ei olend sauptud.

Rahvahad (ozutadud rahvahudenke vl 2010): [[venälaižed]] — 96,4%, toižed rahvahad — 3,6%.

Talican mectehnine kolledž<ref>[http://www.tallk.ru/ Talican mectehnižen kolledžan sait (''tallk.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references/>

== Irdkosketused ==
* [http://talduma.ru/ Talican lidnümbrikon Duman oficialine sait (''talduma.ru'').] {{ref-ru}}
* [http://atalica.ru/ Lidnümbrikon Administracijan oficialine sait (''atalica.ru'').] {{ref-ru}}
{{Commons|Category:Talitsa}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Talican lidnümbrik|*]]
