{{Eländpunkt
 | Nimi = Kaliningrad<br />Калининград
 | Lidnanznam = Coat of arms of Kaliningrad.svg
 | Flag = Flag of Kaliningrad.svg
 | Lidnanznam text = Kaliningradan lidnanznam
 | Flag text = Kaliningradan flag
 | Valdkund = Venäma
 | Eläjiden lugu = 467,289
 | Voz' = 2017
 | Pind = 224.7
 | Fail = Калининград-коллаж1.jpg
 | Pämez' = Aleksei Silanov<br />(sulaku 2018—)
 | Telefonkod = +7-4012-xxx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
{{Znamoičendad|Kaliningrad (znamoičendad)}}
[[Fail:Районы Калининграда.png|thumb|left|250px|'''Kaliningradan rajonad''': {{legend|orange|Leningradan rajon}} {{legend|yellow|Moskvan rajon}} {{legend|fuchsia|Keskuzrajon}}]]
'''Kaliningrad''' ({{lang-ru|Калининград}}, edel 1946 vot — {{lang-de|Königsberg}} i {{lang-ru|Королевец}}, amuižiš aigoiš ''Tvangste'') om lidn da lidnümbrik [[Venäma]]n päivlaskmaižes anklavas. Se om [[Kaliningradan agj]]an pälidn da kaikiš suremb lidn.

== Istorii ==
Eländpunktan aluz om pandud vl 1255.

Vspäi 1945 [[Nevondkundaline Ühtištuz|NSTÜ]] anasti lidnad [[Saksanma]]l kaikenke Päivnouzmaiženke Prussijanke ühtes [[Toine mail'man soda|Toižen mail'man sodan]] aigan. Mülütihe [[Venäma|Venäman NFST:ha]] territorijad lidnanke, i vhesai 1947 vajehtihe saksalašt ristitištod nevondkundaližil rahvahanikoil. Lidn om valdkundröunanverine zon kaiken agjan kartte, i om äi sodavägid ümbrištos.

== Geografijan andmused ==
Lidn sijadase [[Pregol']]-jogensun randoil i [[Baltijan meri|Baltijan meren]] suvipäivlaskmaižel randal (Kaliningradan (Vislan) laht), 5 m keskmäižel korktusel valdmeren pindan päl. Matkad [[Moskv]]hasai om 1290 km päivnouzmha orhal. Lähembaižed järedad lidnad oma [[Ol'štin]] 100 km suvhe orhal, [[Gdan'sk]]an aglomeracii 125 km päivlaskmha i [[Klaiped]] 120 km pohjoižhe.

Kaliningrad jagase koumeks (edel 2009. vot jagoihe videks) administrativižeks rajonaks, ned ei olgoi municipaližikš ühtnikoikš. Lidn om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 431 902 ristitud. Kaikiš suremb ristitišt lidnas om nügüd'. Läz 715 tuhad ristituid (2002) elädas ezilidnoidenke, se om koume nelländest agjan ristitištos.

Rahvahad (2010): [[venälaižed]] — 81,3%, [[ukrainalaižed]] — 3,7%, [[vaugedvenälaižed]] — 3,5%, [[armenijalaižed]] — 0,7%, [[totarlaižed]] — 0,5%, [[saksalaižed]] — 0,4%, [[litvalaižed]] — 0,4%, [[pol'šanmalaižed]] — 0,3%, toižed rahvahad — 2,2%, rahvahuden ozutandata — 7,0%.

== Galerei ==
<gallery mode="packed" heights="125px">
Здание городской ратуши.jpg|Lidnan merijan (administracijan) sauvuz vl 2016
Kaliningrad 05-2017 img04 Kant Island.jpg|Agjan simvol — Istorine Kafedraline päjumalanpert' (nügüd' sen i [[Immanuil Kant]]an muzei, koncertholl, hristanuskondan koumen časounän sijaduz), vn 2017 nägu
Königsberg-Erlöserkirche01.jpg|Hristan Päzutajan pühäpert' (om saudud 2004−2006), vn 2010 nägu
Судостроительный завод Янтарь.JPG|Laivansauvomižen «Jantar'»-tegim vl 2008
Фабрика 2.JPG|Baltijan federaližen universitetan «Fabrika»-biznesinkubator (2014)
Калининградская областная филармония.jpg|Agjan filarmonii, enzne «Zur heiligen Familie»-jumalanpert'
Vitiaz.JPG|«Vitäz'»-laiv (muzei)
Kaliningrad stadium - 2018-04-07.jpg|«Kaliningrad»-stadion (2018)
Здание главного железнодорожного вокзала 02.jpg|Kaliningrad-Passažirskii-päraudtestancijan sauvuz (Suvine vagzal) vl 2015
</gallery>

== Tetabad sündnuded ==
* [[Arntgol'c Tat'jana|Tat'jana]] i [[Arntgol'c Ol'ga|Ol'ga]] Arntgol'cad (sünd. 1982) — Venäman teatran da kinon aktrisad, sizared-kaks'jaižed.
* [[Gazmanov Oleg|Oleg Gazmanov]] (sünd. 1951) — Nevondkundaližen Ühtištusen i Venäman pajatai.
* [[Kant Immanuel'|Immanuel' Kant]] (1724−1804) — oli saksalaine filosof.

== Homaičendad ==
<references />

== Irdkosketused ==
* [http://www.gorsovetklgd.ru/ Kaliningradan lidnümbrikon Ezitajiden Nevondkundan oficialine sait (''gorsovetklgd.ru'').] {{ref-ru}}
* [http://www.klgd.ru/ Kaliningrad lidnümbrikon Administracijan oficialine sait (''klgd.ru'').] {{ref-ru}}
{{Commons|Kaliningrad}}

{{Kaliningradan agjan lidnad}}
{{Venälaižen Federacijan subjektoiden pälidnad}}

[[Kategorii:Kaliningrad| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agj|*]]
[[Kategorii:Kaliningradan agjan lidnad|*]]
[[Kategorii:Kaliningradan agjan lidnümbrikod]]
