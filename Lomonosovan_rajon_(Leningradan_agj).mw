{{Rajon
| Nimi          = Lomonosovan rajon<br />Ломоносовский район
| Znam          = Coat of Arms of Lomonosov rayon (Leningrad oblast).png
| Flag          = Flag of Lomonosov rayon (Leningrad oblast).png
| Znam text     = Lomonosovan rajonan znam (Leningradan agj)
| Flag text     = Lomonosovan rajonan flag (Leningradan agj)
| Valdkund      = Venäma
| Pälidn        = Lomonosov
| Eläjiden lugu = 69,640
| Year          = 2016
| Pind          = 1,919.17
| Map           = Location of Lomonosovsky District (Leningrad Oblast).svg
| Map width     = 
}}
'''Lomonosovan rajon''' ([[venäkel'|ven.]] ''Ломоносовский район'') om municipaline ühtnik [[Leningradan agj]]as.

Nece om Leningradan agjan üks'jäine municipaline ühtnik, kudamban ohjandusen organad sijadase toižes fegeracijan subjektas — [[Lomonosov]]-lidnas, kudamb iče mülüb [[Piter]]in [[Petrodvorecan rajon]]ha, sijadase rajonan pohjoižes.

== Geografijan andmused ==
Lomonosovan rajon om Leningradan agjan päivlaskmaine taho. Pind — 1 919 nellikkilometrad (jäl'gmäine sija agjas).

Om röunoid Venäman 3 rajonanke da 2 lidnanke:
* päivnouzmas [[Piter]]inke;
* suvipäivnouzmas [[Leningradan agj]]an [[Gatčinan rajon]]anke;
* suves [[Leningradan agj]]an [[Volosovon rajon]]anke;
* suvipäivlaskmas [[Leningradan agj]]an [[Kingiseppan rajon]]anke;
* lodehes [[Sosnovii Bor (lidn, Leningradan agj)|Sosnovii Bor]]-lidnümbrikonke (pol'anklav).

[[Suomen laht]] lainištab rajonan päivlaskmaižed da pohjoižed randad. Lühüdad joged mülüdas Suomen lahten ([[Atlantine valdmeri|Atlantižen valdmeren]]) basseinha.

Londuseližed varad oma [[sauvondmaterialad]] ([[gravii]], [[lete|letked]], [[savi|saved]]), mineraližed [[muju]]d, [[vezi|reskvezi]].

Vspäi 2006 rajonan territorii alajagase 15 municipaližhe ühtnikha: 2 lidnkundha da 13 küläkundha.

== Eläjad ==
Vn 2010 Venäman rahvahanlugemižen mödhe eläjiden lugu oli 70 347 ristitud.

Kaik om 143 eländpunktad rajonas, sidä kesken 2 lidnanvuittušt žilod, 10 žilod, 2 raudtestancijan žilod, 129 küläd.

Kaikiš surembad eländpunktad oma [[Gorbunki]]-külä (7,5 tuh. rist. vl 2015), [[Russko-Visockoje]]-külä (5,3 tuh. rist. vl 2010) da lidnanvuitte [[Lebäžje (Lomonosovan rajon)|Lebäžje]]-žilo (4,4 tuh. rist. vl 2016).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 87,1%, [[ukrainalaižed]] — 2,2%, [[vaugedvenälaižed]] — 1,4%, [[uzbekalaižed]] — 0,7%, [[suomalaižed]] — 0,5%, [[armenijalaižed]] — 0,4%, toižed — 3,3%, rahvahuden ozutandata — 4,4%.

Erased igähižed rahvahad: [[karjalaižed]] — 41 rist. (0,06%), [[estilaižed]] — 28 rist. (0,04%), [[vepsläižed]] — 5 rist. (vähemba mi 0,01%), [[ižoralaižed]] — 1 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 63-64.] {{ref-ru}}</ref>.

== Ižanduz ==
Rajonan ižandusen päsarakod oma maižanduz da kalankazvatuz, mecan ümbriradmine, varažomad, tabakan ümbriradmine, sömtegimišt, turizm.

== Homaičendad ==
<references />

== Irdkosketused ==
* [http://lomonosovlo.ru/index.htm Lomonosovan rajonan oficialine sait.] {{ref-ru}}

{{Rajonad Leningradan agjas}}
{{stub}}

[[Kategorii:Lomonosovan rajon (Leningradan agj)| ]]
