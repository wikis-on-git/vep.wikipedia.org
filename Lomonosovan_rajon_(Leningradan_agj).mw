{{Rajon
| Nimi          = Lomonosovan rajon<br />Ломоносовский район
| Znam          = Coat of Arms of Lomonosov rayon (Leningrad oblast).png
| Flag          = Flag of Lomonosov rayon (Leningrad oblast).png
| Znam text     = Lomonosovan rajonan znam (Leningradan agj)
| Flag text     = Lomonosovan rajonan flag (Leningradan agj)
| Valdkund      = Venäma
| Pälidn        = Lomonosov (lidn){{!}}Lomonosov-lidn
| Eläjiden lugu = 69,640
| Year          = 2016
| Pind          = 1,919.17
| Map           = Location of Lomonosovsky District (Leningrad Oblast).svg
| Map width     = 
}}
'''Lomonosovan rajon''' ([[venäkel'|ven.]] ''Ломоносовский район'') om municipaline ühtnik [[Leningradan agj]]as.

Nece om Leningradan agjan üks'jäine municipaline ühtnik, kudamban ohjandusen organad sijadase toižes fegeracijan subjektas — [[Piter]]iš. Rajonan administrativine keskuz om [[Lomonosov (lidn)|Lomonosov-lidn]], iče mülüb [[Piter]]in [[Petrodvorecan rajon]]ha, sijadase pohjoižpoles rajonaspäi.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Leningradan ümbrik]]ho ühten aigan niiden sädandanke kuti '''Oranijenbauman rajon'''. [[Lomonosov (lidn)|Oranijenbaum]] tegihe rajonan keskuseks. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik.

Vspäi 1939 Oranijenbaum-lidn alištui agjan tombudele oikti, hot' rajonan tobmuden organad oliba neciš lidnas. [[Toine mail'man soda|Toižen mail'man sodan]] aigan rajonan suvipala oli okkupiruidud. Vl 1948 lidnad da rajonad udesnimitihe nügüdläižikš. Vl 1955 [[Krasnoje Selon rajon]]ad ühtištuihe Lomonosovan rajonanke. Vl 1963 [[Krasnoje Selo]]-lidn tegihe lidnaks agjan alištusenke. Vl 1973 [[Sosnovii Bor (lidn, Leningradan agj)|Sosnovii Bor]] tegihe lidnaks agjan alištusenke da läksi rajonaspäi.

Vl 1978 [[Lomonosov (lidn)|Lomonosov-lidn]] tegihe [[Piter|Leningradan]] palaks, no lidnan Ezitajiden Nevondkund kätihe Lomonosovan rajonan Ezitajiden Nevondkundaks. Rajon om olmas nügüdläižiš röunoiš vspäi 2006.

== Geografijan andmused ==
Lomonosovan rajon om Leningradan agjan päivlaskmaine taho. Pind — 1 919 nellikkilometrad (jäl'gmäine sija agjas). Mecad ottas 72,7% territorijad (1448 km²).

Om röunoid Venäman 3 rajonanke da 2 lidnanke:
* pohjoižpäivnouzmas i päivnouzmas [[Piter]]inke;
* suvipäivnouzmas [[Leningradan agj]]an [[Gatčinan rajon]]anke;
* suves [[Leningradan agj]]an [[Volosovon rajon]]anke;
* suvipäivlaskmas [[Leningradan agj]]an [[Kingiseppan rajon]]anke;
* lodehes [[Leningradan agj]]an [[Sosnovii Bor (lidn, Leningradan agj)|Sosnovii Bor]]-lidnümbrikonke (pol'anklav).

[[Suomen laht]] lainištab rajonan päivlaskmaižed da pohjoižed randad 65 km randanpirdanke. Lühüdad joged mülüdas Suomen lahten ([[Atlantine valdmeri|Atlantižen valdmeren]]) basseinha.

Londuseližed varad oma [[sauvondmaterialad]] ([[gravii]], [[lete|letked]], [[savi|saved]]), mineraližed [[muju]]d, [[vezi|reskvezi]].

Vspäi 2006 rajonan territorii alajagase 15 municipaližhe ühtnikha: 2 lidnkundha da 13 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 30 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Polkovnikov Dmitrii|Dmitrii Polkovnikov]] radab sen ezimehen da rajonan pämehen vs 2014 redukun 5. päiväspäi. Ezitajiden Nevondkund valičeb rajonan administracijan pämest.

Vs 2014 kül'mkun 1. päiväspäi [[Kondrašov Aleksei|Aleksei Kondrašov]] om valitud i radab rajonan administracijan pämehen kontraktan mödhe. Nell' varapämest oma hänele abhu. Kuz' komitetad, 13 palakundad, 1 sektor, ohjastuz da 27 laudkundad alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 70 347 ristitud.

Kaik om 143 eländpunktad rajonas, sidä kesken 2 lidnanvuittušt žilod, 10 žilod, 2 raudtestancijan žilod, 129 küläd.

Kaikiš surembad eländpunktad oma [[Gorbunki]]-külä (7,5 tuh. rist. vl 2015), [[Russko-Visockoje]]-külä (5,3 tuh. rist. vl 2010) da lidnanvuitte [[Lebäžje (Lomonosovan rajon)|Lebäžje]]-žilo (4,4 tuh. rist. vl 2016).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 87,1%, [[ukrainalaižed]] — 2,2%, [[vaugedvenälaižed]] — 1,4%, [[uzbekalaižed]] — 0,7%, [[suomalaižed]] — 0,5%, [[armenijalaižed]] — 0,4%, toižed — 3,3%, rahvahuden ozutandata — 4,4%.

Erased igähižed rahvahad: [[karjalaižed]] — 41 rist. (0,06%), [[estilaižed]] — 28 rist. (0,04%), [[vepsläižed]] — 5 rist. (vähemba mi 0,01%), [[vodilaižed]] — 5 rist. (vähemba mi 0,01%), [[ižoralaižed]] — 1 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 63-64.] {{ref-ru}}</ref>.

== Ižanduz ==
Rajonan ižandusen päsarakod oma mašinoidensauvomine, sauvondmaterialoiden pästand (apakut, metallkonstrukcijad, pilindmaterialad), poligrafii, maižanduz da kalankazvatuz, torguind da varažomad, tabakan ümbriradmine, sömtegimišt<ref>[http://lenoblinvest.ru/images/rayoni/lmr-pics/investpasport-LMR.pdf Lomonosovan rajonan investicine pasport (lenoblinvest.ru). — 9 lp. — Lpp. 2-3.] {{ref-ru}}</ref>, turizm.

== Homaičendad ==
<references />

== Irdkosketused ==
* [http://lomonosovlo.ru/index.htm Lomonosovan rajonan oficialine sait.] {{ref-ru}}

{{Rajonad Leningradan agjas}}

[[Kategorii:Lomonosovan rajon (Leningradan agj)| ]]
