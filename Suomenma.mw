{{Valdkund
| Nimi = Suomenman Tazovaldkund<br />Suomen tasavalta <small>{{ref-fi}}</small><br />Republiken Finland <small>{{ref-sv}}</small>
| Valdkundznam = Coat of arms of Finland.svg
| Flag = Flag of Finland.svg|border
| Valdkundznam text = Suomenman valdkundznam
| Flag text = Suomenman flag
| Pälidn = Hel'sinki
| Eläjiden lugu = 5,509,717<ref>[http://www.stat.fi/til/vamuu/2017/08/vamuu_2017_08_2017-09-21_tie_001_en.html Statistics Finland — Preliminary population statistics (Ristitišton lugumär vn 2017 elokun lopus). — ''Stat.fi''.] {{ref-en}}</ref>
| Voz' = 2017
| Pind = 338,145<ref>[https://www.cia.gov/library/publications/the-world-factbook/geos/fi.html Suomenman pind // Mail'man faktoiden kirj. — ''Cia.gov''.] {{ref-en}}</ref>
| Kart = EU-Finland.svg
| Kel' = [[suomen kel'|suomen]], [[ročin kel'|ročin]]
| Valdkundan pämez' = [[Niinistö Sauli|Sauli Niinistö]] (2012—)
| Päministr = [[Sipilä Juha|Juha Sipilä]] (2015—)
| Religii = [[hristanuskond]], [[ateizm]]
| Valüt = [[evro]] (€) (EUR)<ref>Edel 2002 vot — [[suomenman mark]].</ref>
| Internet-domen = [[.fi]]<ref>Mugažo [[.eu]] kuti [[Evropan Ühtištuz|EÜ:n]] ühtnii.</ref>,<br />[[.ax]] ([[Ahvenanma]]l)
| Telefonkod = +358
| Aigvö = tal'vel [[UTC]]+2,<br />kezal [[UTC]]+3
}}
'''Suomenma''', täuz' oficialine nimi — '''Suomenman Tazovaldkund''' ({{lang-fi|Suomi, Suomen tasavalta}}, {{lang-sv|Finland, Republiken Finland}}), om valdkund [[Pohjoiževrop]]as. Suomenman [[pälidn]] da kaikiš suremb lidn om [[Hel'sinki]].

Vspäi 1995 om [[Evropan Ühtištuz|EÜ:n]] ühtnijan, mülüb [[evro]]n zonha sen alusenpanendaspäi vl 1999. Suomenma om neitraline valdkund.

== Istorii ==
Vn 1917 6. päiväl tal'vkud Suomenma tedoti ičeze ripmatomudes [[Venäma]]späi. Imperijan čihodamine vei [[Rahvahanikoiden soda Suomenmas|Rahvahanikoiden sodale]] Suomenmas vl 1918 (27. viluku — 16. semendku). [[Tal'vsoda|Koumanden nevondkundaliž-suomalaižen sodan]] jäl'ghe (30. kül'mku 1939 — 13. keväz'ku 1940) Suomenma kadoti territorijan palad, no kaiči ripmatomut.

== Geografijan andmused ==
[[Fail:Fintopo blank.jpg|thumb|left|250px|Suomenman topografine kart.]]
Suomenma om mavaldkundröunoiš [[Norvegii|Norvegijanke]] pohjoižes (röunan piduz — 709 km), [[Venäma]]nke päivnouzmas (1309 km) da [[Ročinma]]nke päivlaskmas (545 km). Ühthine röunoiden piduz madme — 2563 km. Om meriröunpirdoid [[Estinma]]nke.

Suomenman suvižed da päivlaskmaižed randad lainištab [[Atlantine valdmeri|Atlantižen valdmeren]] [[Baltijan meri]], sen [[Suomen laht|Suomen]] i [[Botnine laht|Botnine]] lahted, randanpird — 1250 km koverikahuden lugemata, täuzin läz 40 000 km (sarita). Kaik om 81 tuhad sart läz mererandad enamba 100 m² surudel.

Pind: kaik — 338 145 km², saum vezid — 34 330 km² (10,2%). Kaikiš korktemb čokkoim sijadase [[Haltitunturi]] (Haltiatunturi, Haltia, Halti)-mägen pautkel (1328 m).

Londuseližed varad — [[mec]], [[metall]]ad ([[raud|raudkivend]], [[vas'k]], [[cink]], [[hrom]], [[nikel']], [[hahktin]], [[kuld]], [[hobed]]).

== Politine sistem ==
[[Fail:Eduskuntatalo2008b.jpg|thumb|right|250px|Suomenman parlamentan (''Eduskunta:n'', ''Riksdagen:an'') pert' [[Hel'sinki]]š.]]
Suomenma om unitarine [[segoitadud tazovaldkund|prezidentiž-parlamentine]] tazovaldkund ühtenke palahiženke avtonomijanke ([[Ahvenanma]]). Suomenman konstitucijan mödhe, käskusenandai tobmuz om prezidentan da parlamentan käziš, i radonoigendai tobmuz om prezidental da Valdkundaližel Nevondkundal ({{lang-fi|Valtioneuvosto}}, {{lang-sv|Sratsrådet}}).

Kaik rahvaz valičeb prezidentad kudeks vodeks, voib valitas kahtendeks strokuks jäl'geten. Prezident om armijan päkäsknik. Suomen parlament ezitoitab päministrad prezidentale, i prezident formaližikš paneb päministrad radsijha, mugažo Valdkundaližen Nevondkundan ühtnijoid-ki (ministrid) päministran rekomendacijan mödhe. Ministriden lugu ei voi olda enamba 18.

Parlament ({{lang-fi|Eduskunta}}, {{lang-sv|Riksdagen}}) om üks'kodine, siš om 200 deputatad. Kaik rahvaz valičeb heid 4 vodeks.

Parlamentan ühtnijoiden järgenduseližed valičendad oliba vn 2015 19. päiväl sulakud. Valitihe prezidentad vn 2018 28. päiväl vilukud, [[Sauli Niinistö|nügüdläine prezident]] sai vägestust ezmäižes turas (62,7%) da radab kahtenden stokun.

Kaikiš ülemb käskuzkundaline instancii om Suomenman Ülembaine käskuzkund ({{lang-fi|Korkein oikeus}}, {{lang-sv|Högsta domstolen}}).

=== Valdkundan pämehed ===
Suomenman pämez' om prezident, eläjad valitas händast kudeks vodeks.

Suomenman prezidentiden nimikirjutez:
* [[Štol'berg Kaarlo Juho|Kaarlo Juho Štol'berg]] (1919−1925)
* [[Relander Lauri Kristian|Lauri Kristian Relander]] (1925−1931)
* [[Svinhufvud Per Evind]] (1931−1937)
* [[Kallio Küösti|Küösti Kallio]] (1937−1940)
* [[Rüti Risto|Risto Rüti]] (1940−1944)
* [[Mannerhaim Karl Gustaf Emil'|Karl Gustaf Emil' Mannerhaim]] (1944−1946)
* [[Paasikivi Juho Kusti|Juho Kusti Paasikivi]] (1946−1956)
* [[Kekkonen Urho|Urho Kekkonen]] (1956−1982)
* [[Koivisto Mauno|Mauno Koivisto]] (1982−1994)
* [[Ahtisaari Martti|Martti Ahtisaari]] (1994−2000)
* [[Halonen Tarja|Tarja Halonen]] (2000−2012)
* [[Niinistö Sauli|Sauli Niinistö]] (2012—)

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Suomenman administrativiž-territorialine jagand]].''

Suomenma jagase 19 agjaha (regionha) ({{lang-fi|maakunta}} / {{lang-sv|landskap}}), ned — kommunihe ({{lang-fi|kunta}} / {{lang-sv|kommun}}) (oli niid 336 vl 2011) da lidnoihe ({{lang-fi|kaupunki}} / {{lang-sv|stad}}).

[[Fail:Regions in Finland.svg|thumb|right|300px|Suomenman agjoiden kart.]]
{| class="wikitable sortable"
|+ Agjad
! <small>Agj
! <small>Pälidn
! <small>Eläjiden lugu (2012)<small>
|- 
| [[Fail:Uusimaa.vaakuna.svg|20px]] '''[[Udenma]]'''
| [[Hel'sinki]]
| align=center | 1 550 362
|- 
| [[Fail:Pirkanmaa.vaakuna.svg|20px]] '''[[Pirkanma]]'''
| [[Tampereh]]
| align=center | 491 743
|- 
| [[Fail:Varsinais-Suomen.vaakuna.svg|20px]] '''[[Suvipäivlaskmaine Suomenma]]'''
| [[Turku]]
| align=center | 467 245
|- 
| [[Fail:Pohjois-Pohjanmaan vaakuna.svg|20px]] '''[[Pohjoižpohjanma]]'''
| [[Oulu]]
| align=center | 397 964
|- 
| [[Fail:Keski-Suomi Coat of Arms.svg|20px]] '''[[Kesksuomenma]]'''
| [[Jüväskülä]]
| align=center | 274 409
|- 
| [[Fail:Pohjois-Savo.vaakuna.svg|20px]] '''[[Pohjoižsavo]]'''
| [[Kuopio]]
| align=center | 248 143
|- 
| [[Fail:Satakunta.vaakuna.svg|20px]] '''[[Sadakund]]'''
| [[Pori]]
| align=center | 226 537
|- 
| [[Fail:Päijät-Häme.vaakuna.svg|20px]] '''[[Päijät Häme]]'''
| [[Laht (lidn)|Laht]]
| align=center | 202 204
|- 
| [[Fail:Etelä-Pohjanmaan maakunnan vaakuna.svg|20px]] '''[[Suvipohjanma]]'''
| [[Seinjogi]]
| align=center | 193 735
|- 
| [[Fail:Lapin maakunnan vaakuna.svg|20px]] '''[[Laplandii]]'''
| [[Rovanem']]
| align=center | 183 318
|- 
| [[Fail:Kymenlaakson maakunnan vaakuna.svg|20px]] '''[[Kümenlakso]]'''
| [[Kouvol]]
| align=center | 181 775
|- 
| [[Fail:Pohjanmaan maakunnan vaakuna.svg|20px]] '''[[Pohjanma]]'''
| [[Vas (lidn)|Vas]]
| align=center | 179 140
|- 
| [[Fail:Kanta-Häme.vaakuna.svg|20px]] '''[[Kanta Häme]]'''
| [[Hämenlidn]]
| align=center | 175 253
|- 
| [[Fail:Pohjois-Karjala.vaakuna.svg|20px]] '''[[Pohjoižkarjal]]'''
| [[Jogensu (lidn)|Jogensu]]
| align=center | 165 869
|- 
| [[Fail:Etelä-Savo.vaakuna.svg|20px]] '''[[Suvisavo]]'''
| [[Mikoi]]
| align=center | 153 715
|- 
| [[Fail:Etelä-Karjala.vaakuna.svg|20px]] '''[[Suvikarjal]]'''
| [[Lapenrand]]
| align=center | 133 249
|- 
| [[Fail:Kainuu.vaakuna.svg|20px]] '''[[Kainu]]'''
| [[Kajani]]
| align=center | 81 232
|-
| [[Fail:Keski-Pohjanmaa.vaakuna.svg|20px]] '''[[Keskpohjanma]]'''
| [[Kokkol]]
| align=center | 68 504
|- 
| [[Fail:Coat of arms of Åland.svg|20px]] '''[[Ahvenanma]]'''
| [[Mariehamn]]
| align=center | 34 014
|}

== Eläjad ==
Suomenmas elädas [[suomalaižed]]. Vn 2011 [[Evropan Ühtištuz|EÜ:n]] rahvahanlugemižen mödhe valdkundan eläjiden lugu oli 5 375 300 ristitud. Kaikiš suremb ristitišt om nügüd', vspäi 2016 se ližadub immigracijan tagut tobjimalaz. Mamankel' (vl 2017): suomen kel' — 87,9%, ročin kel' — 5,2%, venäkel' — 1,4%, toižed keled — 5,5%. Uskond (2017): lüteranižen jumalankodikundan uskojad — 70,9, ateistad — 26,3%, ortodoksižed hristanuskojad — 1,1%, toižed uskojad — 1,7%.

Seičeme suomalašt kümnespäi elädas lidnas vai sen ümbrištos (vl 2013). Toižed järedad lidnad (enamba 100 tuh. ristituid vl 2015, surembaspäi penembha): [[Espoo]] (pälidnan region), [[Tampereh]], [[Vantaa]] (pälidnan region), [[Oulu]], [[Turku]], [[Jüväskülä]], [[Kuopio]], [[Laht (lidn)|Laht]]. Vl 2013 kaik oli 107 lidnad.

== Rahvahanižanduz ==
Ižandusen päsarakod oma mašiništonsauvomine (elektrotehnine — [[Nokia]]), cellüloz-bumagaine, kivivoihimine i mechimine, sömtegimišt, energetine ([[Fortum]]), turizm.

Vl 2009 Suomenman päeksport oli [[likutim]]ed da [[mašiništ]] (11%), [[bumag]] (kirjutamha da painmaha, 10%), TV- da radio[[oigendim]]ed (6%), [[pu (material)]] (läz 6%); toine eksport — [[elektropalad]] (3%), [[laiv]]ad da [[veneh]]ed (3%), [[teraz]] (3%), [[cink]], [[nikel']], [[avto]]d, [[zell'|zelläd]] da medicinižed instrumentad.

== Homaičendad ==
<references />

== Irdkosketused ==
* [http://www.suomi.fi/ Suomenman valdkundaližen e-holitusen sait (''suomi.fi'').] {{ref-fi}} {{ref-sv}} {{ref-en}}
* [http://valtioneuvosto.fi/en/frontpage Suomen Tazovaldkundan ohjastusen oficialine sait (''valtioneuvosto.fi'').] {{ref-fi}} {{ref-sv}} {{ref-en}}
* [http://www.president.fi/ Suomen Tazovaldkundan prezidentan sait (''president.fi'').] {{ref-fi}} {{ref-sv}} {{ref-en}}
* [http://www.eduskunta.fi/ Suomen Tazovaldkundan parlamentan sait (''eduskunta.fi'').] {{ref-fi}} {{ref-sv}} {{ref-en}} {{ref-fr}}
* [http://www.stat.fi/ Suomenman Statistikan valdkundaline radnikoičend (''stat.fi'').] {{ref-fi}} {{ref-sv}} {{ref-en}}
* [http://finland.fi/ This is Finland (Se om Suomenma), Suomenman röunantagaižiden azjoiden ministrusen informacine sait (''finland.fi'').] {{ref-en}} {{ref-zh}} {{ref-de}} {{ref-es}} {{ref-fr}} {{ref-pt}} {{ref-ru}} {{ref-ar}}
{{Commons|Finland}}

{{Suomenman agjad}}
{{Evrop}}

[[Kategorii:Suomenma| ]]
