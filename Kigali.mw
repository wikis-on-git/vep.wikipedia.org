{{Eländpunkt
 | Nimi = Kigali
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Ruand
 | Eläjiden lugu = 1,256,994
 | Voz' = 2015
 | Pind = 730
 | Fail = CentralKigali.jpg
 | Pämez' = Paskal' Njamulinda (2016—)
 | Telefonkod = +250
 | Aigvö = [[UTC]]+2
}}
'''Kigali''' (mugažo [[ruandan kel'|ruandan]] [ciɡɑlí], [[anglijan kel'|anglijan]] da [[francijan kel'|francijan]] kelil) om [[Ruand]]an pälidn (ripmatomuden aigaspäi vl 1962) da kaikiš suremb lidn. Otab ühtennimižen agjan pindan seičeme kümnendest, sen administrativine keskuz mugažo.

== Istorii ==
Eländpunktan aluz om pandud vl 1907 kuti [[Saksanma]]n kolonialižen ohjastusen sijaduz. Vozil 1921−1962 oli [[Bel'gii|Bel'gijan]] ohjandusen al ''Ruanda Urundi''-territorijas.

Kigali om kebnan tegimišton keskuz. [[Kofe]]n kazvatand da [[tin]]an samine oma olmas ezilidnoiš.

== Geografijan andmused ==
Lidn sijadase valdkundan keskuzpalas, mägiden pautkil 1300..1600 m korktusil, 1567 m keskmäižel korktusel valdmeren pindan päl. Ühtennimine mägi om kaikiš korktemb, 1850 m.

Klimat om [[ekvatorialine vö|ekvatorialine]] mussonine, kuivsezon om kezakus-elokus (61 mm). Lämuz om +16..+26 C° vodes ümbri, paneb sadegid 970 mm vodes.

Kigali-agj jagase 3 administrativižhe rajonha (''akarere''): Gasabo, Kicukiro i N'jarugenge. Rajonad alajagasoiš 35 ''imirenge:he''.

== Eläjad ==
Vl 2015 eläjiden lugu om 1 256 994 ristitud ezilidnoidenke.

Ruandan universitet i Kigalin ripmatoi universitet oma üläopendusen aluzkundoikš.

== Transport ==
Kundaline transport om maršrutkid da mototaksid.

Järed rahvahidenkeskeine civiline Kigali-lendimport (''KGL'') sijadase 7 km päivnouzmha lidnan keskusespäi. Sišpäi tehtas reisid Afrikan äjihe maihe, [[Benilüks]]an maihe, [[Dubai]]he, [[Stambul]]ha, [[Mumbai]]he.

== Irdkosketused ==
* [http://www.kigalicity.gov.rw/ Lidnan sijaližen tobmuden aluzkundoiden oficialine sait (''kigalicity.gov.rw'').] {{ref-en}}
{{Commons|Category:Kigali}}

{{Afrikan pälidnad}}

[[Kategorii:Kigali| ]]
[[Kategorii:Ruandan lidnad]]
[[Kategorii:Eländpunktad kirjamišton mödhe]]
[[Kategorii:Ruand|*]]
[[Kategorii:Pälidnad]]
[[Kategorii:Kigalin agj|*]]
