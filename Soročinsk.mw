{{Eländpunkt
 | Nimi = Soročinsk<br />Сорочинск
 | Lidnanznam = Coat of Arms of Sorochinsk (Orenburg oblast).gif
 | Flag = Flag of Sorochinsk (Orenburg oblast).png
 | Lidnanznam text = Soročinskan lidnanznam
 | Flag text = Soročinskan flag
 | Valdkund = Venäma
 | Eläjiden lugu = 26,980
 | Voz' = 2021
 | Pind = 55.93
 | Fail = Сорочинск. Западный микрорайон..jpg
 | Pämez' = Tatjana Melentjeva<br />(tal'vku 2010—)
 | Telefonkod = +7-35346-xx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
'''Soročinsk''' ({{lang-ru|Соро́чинск}}) om [[Venäma]]n lidn [[Orenburgan agj]]an päivlaskmas. Se om [[Soročinskan lidnümbrik]]on administrativine keskuz, vl 2016 mülüti Soročinskan rajonad.

== Istorii ==
Eländpunktan aluz om pandud vl 1737 kuti ''Soročinkan lidnuz'', nimitihe lähižen Soročink-jogen mödhe. 19. voz'sadaspäi oli ''Soročinskoje-žiloks''. Saudihe ''Soročinskai-raudtestancijad'' «Samar — Orenburg»-jonol, läbiti lidnad vl 1877.

Žilo sai lidnan statusad vn 1945 16. päiväl semendkud. Soročinsk šingotase [[kivivoi]]n samižen edheotandoil (650 mareigud lidnümbrikos) i sijaližen maižandusen produkcijan ümbriradmižel (leibänkombinat, lihakombinat).

== Geografijan andmused ==
Lidn sijadase [[Samar (jogi)|Samaranjogen]] hural randal, 100 m ü.m.t. keskmäižel korktusel. Soročinskan vezivaradim (35,56 km²) om ülezjogen reguliruimha Samaran vedhut. Matkad [[Orenburg]]hasai om 170 km suvipäivnouzmha. Lähembaine lidn om [[Buzuluk]] 73 km lodeheze orhal vai 90 km kaikil teil.

Kaik 40 žilod mülüdas lidnümbrikho Soročinskan ližaks. Lidnümbrikon pind — 2763,18 km².

== Eläjad ==
Vn 2010 Venäman rahvahanlugemižen mödhe, lidnan eläjiden lugu oli 29 249 ristitud. Kaikiš suremb ristitišt oli 29..30 tuhad vozil 1996−2011 (30 700 rist. vl 2001). Vl 2017 kaik 40 853 ristitud elihe lidnümbrikos, sidä kesken kaks' koumandest oliba Soročinskan eläjad.

[[Ortodoksine hristanuskond|Ortodoksižen hristanuskondan]] viž pühäpertid<ref>[http://sobory.ru/geo/locat/12135 Soročinskan pühäpertid ''sobory.ru''-saital.] {{ref-ru}}</ref> oma olmas lidnas: nell' jumalanpertid i časoun'.

Soročinskan veterinarine tehnikum<ref>[http://svt.orensau.ru/ Soročinskan veterinarižen tehnikuman sait (''svt.orensau.ru'')] i [http://orensau.ru/ru/sorochinskijveterinarnyjtehnikum sen lehtpol' ''orensau.ru''-saital.] {{ref-ru}}</ref> (Orenburgan valdkundaližen agrarižen universitetan filial) om professionaližen opendusen aluzkundaks.

== Galerei ==
<gallery mode="packed" heights="125px">
Администрация..jpg|Lidnan administracijan sauvuz (2012)
Храм..jpg|Mikoi-arhangelan jumalanpert', vn 2012 nägu
Сорочинск. Водохранилище..jpg|Soročinskan vezivaradim vl 2012
Сорочинск СДЮСШОР по Настольному Теннису (3).JPG|[[Laudtennis]]an sportškol (2007)
Вокзал..jpg|Soročinskai-päraudtestancijan sauvuz vl 2012
</gallery>

== Homaičendad ==
<references />

== Irdkosketused ==
* [http://sorochinsk56.ru/ Lidnümbrikon tobmuden aluzkundoiden oficialine sait (''sorochinsk56.ru'').] {{ref-ru}}
{{Commons|Category:Sorochinsk}}

{{Orenburgan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Soročinskan lidnümbrik|*]]
