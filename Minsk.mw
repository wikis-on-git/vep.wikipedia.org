{{Eländpunkt
 | Nimi = Minsk<br />Мінск <small>(vaug.)</small><br />Минск <small>(ven.)</small>
 | Lidnanznam = Coat of arms of Minsk.svg
 | Flag = Flag of Minsk, Belarus.svg
 | Lidnanznam text = Minskan lidnanznam
 | Flag text = Minskan flag
 | Valdkund = Vaugedvenäma
 | Eläjiden lugu = 1,964,200
 | Voz' = 2016
 | Pind = 348.84
 | Fail = View of Minsk.jpg
 | Pämez' = Andrei Šorec (2014-)
 | Telefonkod = +375-17
 | Aigvö = [[UTC]]+3
}}
[[Fail:Minsk all districts color-2011-05-02.png|thumb|left|250px|Lidnan administrativine jagand.]]
'''Minsk''' ([[vaugedvenäkel'|vaugedvenäkelel]]: ''Мінск'', [[venäkel'|venäkelel]]: ''Минск'', vodhesai 1939 — ''Mensk'') om [[Vaugedvenäma]]n pälidn, [[Minskan agj]]an da [[Minskan rajon]]an adminisrativine keskuz (niihe adminisrativižhe ühtnikoihe iče lidn ei mülü), vägilidn.

Nece om valdkundan politine, ekonomine, kul'turine da tedoline keskuz. Minskas om [[Ripmatomiden Valdkundoiden Ühtnend]]an päfater.

== Istorii ==
Ezmäine johtutez lidnas vasttase vodel 1067 «Aigaižiden voziden starinas». Vodelpäi 1242 Minsk oli [[Litvanma]]s (möhemba — Sures Litvanman Ruhtinazkundas). Vodel 1499 lidn sai Magdeburgan oiktust. Vodelpäi 1793 Minsk oli Minskan gubernijan pälidnaks [[Venälaine imperii|Venälaižes imperijas]]. Vodel 1871 Minsk sidotihe raudtel [[Moskv]]aha da [[Varšav]]aha. Vodelpäi 1919 vodehesai 1991 se oli [[Vaugedvenäman Nevondkundaline Socialistine Tazovaldkund|Vaugedvenäman NST:n]] pälidnan. [[Sur' Tatanmaine soda|Suren Tatanmaižen sodan]] aigan 70 000 minskalašt oli riktud, lidn oli muretud.

Vodespäi 1991 Minsk om ripmatoman Vaugedvenäman pälidn.

== Geografijan andmused ==
Minskan sijaduz om läz valdkundan geografišt keskust, [[Svisloč (Berezinan ližajogi)|Svisločjogen]] randal ([[Dnepr]]an bassein). Lidn seižub [[Minskan ülüz|Minskan ülüden]] suvipäivnouzmaižil pautkil, 220 m valdmeren pindan päl keskkorktusel, 181-283 m korktusil. Lähembaine pälidn om [[Vil'nüs]] 180 kilometras lodeheze avtotedme.

[[Baltijan meri|Baltijan]] da [[Mustmeri|Mustmeren]] basseinoiden röun läbitab lidnad. Vezivaradimiden sistem i manaluižed vezipurtked jottas lidnad. Pompatas vet Vilijan vezivaradimespäi ([[Neman]]an bassein) Zaslavlin vezivaradimhe (Minskan meri) lodeheze lidnaspäi, kuspäi vezi jokseb Svisloč-jogehe.

Klimat om [[ven vö|ven]] Atlantižen valdmeren valatoitusenke. Heinkun lämuz om +18,5 C°, vilukun -4,5 C°, uhokun -4,4 C°. Voden keskmäine lämuz om +6,7 C°. Paneb sadegid 690 mm vodes, enamba kezakus-heinkus (89 mm kus).

Minsk jagase 9 administrativižhe rajonha (vaugedven. ''раён'') vspäi 1977, rajonan administracii om kaikuččes. Edel 2006 vot Minskan pind oli 307,8 km².

== Eläjad ==
Vl 1939 ristitišt oli 239 tuh. eläjid. Vodele 1977 se ületi millionad. 2011 vodel eläjiden lugu oli 1 864,1 tuhad ristituid. Läz 2,65 mln elädas Minskan lidnaglomeracijas vl 2014.

Rahvahad (vn 2009 rahvahanlugemižen mödhe): [[vaugedvenälaižed]] — 85,8%, [[venälaižed]] — 10,8%, [[ukrainalaižed]] — 1,6%, [[pol'šanmalaižed]] — 0,8%, [[evrejalaižed]] — 0,3%, toižed — 0,7%.

== Transport ==
Avtobusad, trolleibusad, lidnelektrojonused da tramvaid oma kundaližeks transportaks lidnan südäimes. Vspäi 1984 [[metro]] radab lidnas. Metros om kaks' linijad 37,2 km pitte da 29 stancijad.

Minsk om mugažo kaikiš järedamb transportsol'm Vaugedvenämas. 10 avtoted lähttas tazovaldkundan kaikihe polihe, M9-trass om Minskan rengazavtote 56 km pitte. Vaugedvenäman M1-kiruhte ühtenzoitab lidnad [[Moskv]]anke, matkad om läz 700 km päivnouzmha.

Rahvahidenkeskeine Minsk-lendimport (Minsk-2, ''MSQ'') sijadase 22 km päivnouzmha lidnan keskusespäi, mülüb lidnha, tehtas reisid Evropan maihe da Azijan erasihe maihe. Penemb rahvahaline Minsk-1-aeroport om sauptud vspäi 2017, uz' lidnan rajon linneb saudud sil territorijal. Minsk-Pasažirski-päraudtestancii (vaug.: ''Мінск-Пасажырскі''), 7 raudtestancijad da 11 seižutezpunktad oma lidnas.

== Galerei ==
<center><gallery>
Fail:House of Government in Minsk.jpg|Ohjastusen pert'
Fail:Minskverkhnyhorad.jpg|Ülälidn. Ratuš
Fail:OНТ-СТВ (2).JPG|Telečuhunduz
</gallery></center>

[[Fail:Miensk - Plac Niezaležnaści.jpg|thumb|center|450px|Ripmatomuden torg.]]

== Irdkosketused ==
* [http://minsk.gov.by/ru/ Minsk-lidnan ohjastusen portal.] {{ref-ru}} {{ref-en}}

{{Evropan pälidnad}}

[[Kategorii:Minsk| ]]
[[Kategorii:Vaugedvenäman lidnad]]
[[Kategorii:Vaugedvenäma]]
[[Kategorii:Eländpunktad kirjamišton mödhe]]
[[Kategorii:Pälidnad]]
