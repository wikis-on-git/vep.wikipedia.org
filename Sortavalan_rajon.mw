{{Rajon
| Nimi          = Sortavalan rajon<br />Сортавальский район <small>(ven.)</small><br />Sortavalan piiri <small>(suom.)</small>
| Znam          = 
| Flag          = 
| Znam text     =
| Flag text     =
| Valdkund      = Venäma
| Pälidn        = Sortaval
| Eläjiden lugu = 31,246
| Year          = 2016
| Pind          = 2,190<ref>[http://рк-сортавала.рф/city/index.php Общая информация по Сортавальскому муниципальному району (Ühthižed tedod Sortavalan municipaližes rajonas) //Sortavalan rajonan administracii (''рк-сортавала.рф'').] {{ref-ru}}</ref>
| Map           = Location Of Sortavalsky District (Karelia).svg
| Map width     = 
}}
'''Sortavalan rajon''' ([[venäkel'|venäkelel]]: ''Сортавальский район'', {{lang-fi|Sortavalan piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Sortaval]]-lidn. Siš eläb rajonan ristitišton koume videndest.

== Istorii ==
Rajon om sädud vn 1940 heinkus enččel [[Suomenma]]n territorijal, sidä anttihe [[Tal'vsoda]]n jäl'ghe. Sortaval-lidn kändihe rajonan keskuseks.

Vspäi 1941 (15. eloku) vhesai 1944 (sügüz'ku) Suomenman sodaväged oliba rajonas.

Vn 1970 1. päiväl vilukud likvidiruihe rajonad, Sortaval kändihe lidnaks tazovaldkundan alištusenke. Sen-žo voden 22. päiväl tal'vkud erištuihe [[Lahdenpohjan rajon]]ad lidnale alištunudes territorijaspäi. Voziden 2003−2006 municipaližen reforman jäl'ghe Sortaval da sille alištunu territorii nimitaškanzihe Sortavalan rajonaks, udessündutihe sidä.

Vspäi 1995 rahvahidenkeskeine [[Värtsil' (kontrol'punkt)|Värtsil'-kontrol'punkt]] sijadase Suomenman röunal ([[Niiral]]) rajonan pohjoižes.

== Geografijan andmused ==
Sortavalan rajon om Karjalan Tazovaldkundan suvipäivlaskmaine taho. Pind — 2 190 nellikkilometrad (16nz' sija tazovaldkundas 18späi).

Om röunoid [[Karjalan Tazovaldkund]]an 3 rajonanke da [[Suomenma]]nke:
* pohjoižpäivnouzmas [[Sojärven rajon]]anke;
* päivnouzmas da suvipäivnouzmas [[Pit'krandan rajon]]anke;
* suvipäivlaskmas [[Lahdenpohjan rajon]]anke;
* lodehes [[Suomenma]]n [[Pohjoižkarjal]]-agjanke, mugažo [[Suvikarjal]]-agjanke ([[Pühäjärv]]en randoil, [[Haapalampi]]n küläkund).

Joged mülüdas [[Atlantine valdmeri|Atlantižen valdmeren]] basseinha. [[Ladog]] lainištab rajonan suvižid randoid, sen [[Valaam]]-sar' sarištonke mülüb rajonha. Toine järed järv om [[Jänisjärv]] rajonan pohjoižpäivnouzmaižel röunal.

Klimat om [[ven vö|ven]] pehmed. Vilukun keskmäine lämuz om −9,1 C°, heinkun lämuz om +15,9 C°.

Londuseližed varad oma [[sauvondkivi]], [[mramor]], [[mec]], [[kala]], [[vezi|reskvezi]].

Vspäi 2005 rajonan territorii jagase 5 municipaližhe ühtnikha: 3 lidnankundad da 2 küläkundad.

== Tobmuz ==
Käskusenandai tobmuz om Rajonan Nevondkund (ven. ''Совет района'') 15 ühtnijanke. Kaik rahvaz valičeb kundoiden ezitajid videks vodeks, sid' ezitajad valitas Rajonan Nevondkundan ühtnijoid. Kundoiden ühtnijoiden järgenduseližed valičendad oliba vn 2013 8. päiväl sügüz'kud. [[Krupin Sergei|Sergei Krupin]] radab Rajonan Nevondkundan ezimehen da rajonan pämehen vs 2013 redukun 16. päiväspäi. Hän-žo tegeb [[Sortaval]]-lidnan pämehen velgusiden mödhe vs 2015 sügüz'kun 21. päiväspäi. Rajonan Nevondkundan ezitajad valitas rajonan pämest i rajonan administracijan pämest ičeze valdatusiden strokun lophusai.

Vs 2009 tal'vkun 8. päiväspäi [[Gulevič Leonid|Leonid Gulevič]] om valitud i radab rajonan administracijan pämeheks kontraktan mödhe kahtenden strokun jäl'geten<ref>[http://рк-сортавала.рф/officials/index.php Руководители района (Rajonan ohjandajad). — Sortavalan rajonan oficialine sait (''рк-сортавала.рф'').] {{ref-ru}}</ref>. Kaks' varapämest oma hänele abhu. Kahesa palakundad da 1 komitet alištudas rajonan administracijan pämehištole.

== Eläjad ==
Vn 2002 Venäman rahvahanlugemižen mödhe eläjiden lugu oli 35 596 ristitud, vl 2010 — 32 287 ristitud.

Kaik om 50 eländpunktad rajonas (vl 2005), sidä kesken 1 lidn, 2 lidnanvuittušt žilod, 42 külänvuittušt žilod, 2 žilod raudtestancijanno, 2 sijašt, 1 külä da 1 futor.

Toižed sured eländpunktad oma lidnanvuiččed [[Värtsil']]-žilo (3,0 tuh. rist. vl 2016) da [[Helül']]-žilo (2,6 tuh. rist. vl 2016), mugažo külänvuitte [[Kaalamo]]-žilo (1,2 tuh. rist. vl 2013).

Rahvahad (vn 2002 Venäman rahvahanlugemižen mödhe, enamba 0,4%)<ref>[http://www.gov.karelia.ru/Regions/Info/sortavala_nac.html Справка об исторических, культурных, демографических и национальных особенностях Сортавальского района (Tedonandmine Sortavalan rajonan istorižiš, kul'turižiš, demografižiš da rahvahaližiš eriližusiš). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>: [[venälaižed]] — 80,8%, [[vaugedvenälaižed]] — 8,6%, [[karjalaižed]] — 3,2%, [[ukrainalaižed]] — 3,1%, [[suomalaižed]] — 1,2%, [[totarlaižed]] — 0,5%, toižed rahvahad — 2,3%, rahvahuden ozutandata — 0,3%.

Vl 2002 72 [[vepsläižed|vepsläšt]] eli rajonas (0,2% sen ristitištospäi).

== Ižanduz ==
Rajonan ižandusen päsarakod oma mramoran samine, šebnän pästand, mecan varhapanend, pumaterialan ümbriradmine, metalližiden tegesiden pästand, turizm<ref>[http://www.gov.karelia.ru/gov/Power/Committee/Sport/Regions/sor.html Туристский потенциал: город Сортавала (Turizman voimused: Sortaval-lidn). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>, maižanduz da kalankazvatuz.

== Homaičendad ==
<references />

== Irdkosketused ==
* [http://рк-сортавала.рф/ Sortavalan rajonan oficialine portal (''рк-сортавала.рф'').] {{ref-ru}}
* [http://www.gov.karelia.ru/Regions/sortavala.html Sortavalan rajon Karjalan Tazovaldkundan oficialižel ''gov.karelia.ru''-saital.] {{ref-ru}}

{{Karjalan Tazovaldkundan rajonad}}

[[Kategorii:Sortavalan rajon| ]]
