{{1000}}{{A10000}}
{{Personalii
| изображение = Laozi 002.jpg
| описание изображения = Lao-czin kivine skul'ptur, sijadase pohjoižhe [[Cüan'čžou]]-lidnaspäi, [[Fuczän']]-agj, [[Kitai]]
}}
'''Lao-czi''' ({{lang-zh|老子}}, [[pin'jin']]: ''Lǎo Zǐ''; sünd. 604. voz' EME, [[Čžou]]-valdkund — kol. 5. voz'sada EME, sigä-žo) oli Amuižen [[Kitai]]n filosof. [[Daosizm]]an klassine filosofine «[[Dao De Czin]]»-traktat om sätud hänel, ezimeletaden. Traktat om kirjutadud Čžou-valdkundan pälidnas i starinoičeb kaluiden da azjoiden ten polhe amuižkitajan kelel äiznamaižil sanoil.

Radoi Čžou-dinastijan imperatoran tanhan arhivariusal i kirjištmeheks elon tobmad palad. Märičese tedoliteraturas kut daosizman alusenpanii, hot' nügüd'aigaine istorine tedo paneb heilündan alle filosofan istorižut. Lao-czi i [[Konfucii]] vastsihe vl 517 EME legendan mödhe. Daosizman školoiden päpala kumardelese Lao-czile, lugeb händast ühteks Koumes Pühäspäi, toižin sanoin jumalaks. Filosofan jumaloičend zavodihe 3. voz'sadal EME. Tan-dinastijan imperatorad (618−907) lugihe Lao-czid ičeze ezitataks, letihe pühäpertid hänen oiktastuseks i andoihe korktoid arvoid.

Lao-czin filosofijan keskuzmel' om kahten augun meletuz — Dao i De, [[agnosticizm]]an elementoidenke. Mirun šingotez tegese ezikuviden i principiden mödhe, ei sa märhapanda niid sel'ktas, no voib nimitada, ozutesikš, «Dao:ks». Daon oletusen parahim mahtuz om tahtotoman aktivižusen princip («u-vei»). De om universaline vägi, Mail'man garmonijan käskuz.

== Todusen polhe ==
* «Sanutud kulheze toduz heitab olda mugoman, sikš miše kadoti eziaugušt sidod todesižusen kuronke».
* «Tedai ei pagiže, pagižii ei teda».

== Homaičendad ==
<references />

{{stub}}
[[Kategorii:Kitain filosofad]]
[[Kategorii:Filosofad kirjamišton mödhe]]
[[Kategorii:Jumalad kirjamišton mödhe]]
[[Kategorii:Personalijad kirjamišton mödhe]]
[[Kategorii:Daosizm]]
