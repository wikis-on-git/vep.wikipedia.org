{{Eländpunkt
 | Nimi = Prohladnii<br />Прохладный <small>(ven.)</small><br />КъалэкӀыхь / Прохладнэ <small>(kab. da čerk.)</small>
 | Lidnanznam = Coats of arms of Prokhladny (Kabardino-Balkaria).png
 | Flag = Flag of Prokhladny (Kabardino-Balkaria).png
 | Lidnanznam text = Prohladnijan lidnanznam
 | Flag text = Prohladnijan flag
 | Valdkund = Venäma
 | Eläjiden lugu = 57,857
 | Voz' = 2018
 | Pind = 35.08
 | Fail = ТРЦ Маяк.jpg
 | Pämez' = Igor' Taraev<br />(sulaku 2016—)
 | Telefonkod = +7-86631-xx-xxx
 | Avtokod = 07
 | Aigvö = [[UTC]]+3 ([[MSK]]+0)
}}
[[Fail:Nikol'skiy sobor.jpg|thumb|left|250px|Ortodoksižen hristanuskondan Ph. Mikulain päjumalanpert'.]]
'''Prohladnii''' ({{lang-ru|Прохладный}}, {{lang-kbd|КъалэкӀыхь / Прохладнэ}}) om [[Venäma]]n lidn da lidnümbrik [[Kabardinijan da Balkarijan Tazovaldkund]]as. Se om tazovaldkundan kahtenz' surtte lidn eläjiden lugun mödhe. Lidn om [[Prohladnijan rajon]]an administrativižeks keskuseks mugažo, ei mülü sihe vspäi 1964.

== Istorii ==
Eländpunktan aluz om pandud vl 1765 kuti ''Prohladnai-stanic'' ({{lang-ru|станица Прохладная}}). «Rostov — Vladikavkaz»-raudtejono läbiti stanicad 1860-nzil vozil, i se šingotaškanzihe järedan maižanduzrajonan produkcijan oigenduzpunktaks. Stanic sai lidnan statusad vl 1937 nügüdläiženke nimenke, raudtestancijan nimituz jäi vajehtuseta.

Lidn om tegimišton znamasine sijaline keskuz da transporttesol'm.

== Geografijan andmused ==
Lidn sijadase tazangištol, mecan da stepin zonas, Malk-jogen hural randal ({{lang-kbd|Балъкъ}}, [[Terek (jogi)|Terekan]] hurapol'ne bassein), 214 m keskmäižel korktusel valdmeren pindan päl. Sur' Prohladnijan irrigacine kanal jokseb pohjoižhe lidnaspäi. Matkad [[Nal'čik]]hasai om 45 km suvipäivlaskmha orhal vai 60 km avtotedme. Lähembaine lidn om [[Maiskii (Kabardinii da Balkarii)|Maiskii]] 18 km suvhe orhal, raudtel vai avtol.

Prohladnii om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 59 601 ristitud. Kaikiš suremb ristitišt oli 61 800 eläjad vl 2003.

Rahvahad (enamba 1% vl 2010): [[venälaižed]] — 76,7%, [[kabardalaižed]] (čerkesalaižed) — 4,6%, [[armenijalaižed]] — 3,6%, [[turkad]] (turkad-meshetijalaižed) — 3,5%, [[korejalaižed]] — 3,1%, [[ukrainalaižed]] — 1,5%, [[čiganalaižed]] — 1,3%, [[saksalaižed]] — 1,0%, toižed rahvahad — 4,5%, rahvahuden ozutandata — 0,2%.

Prohladnijan tehnologine kolledž i Kabardinijan da Balkarijan valdkundaližen maižanduzakademijan filial om professionaližen opendusen aluzkundoikš.

== Homaičendad ==
<references />

== Irdkosketused ==
* [http://www.admprohladnyi.ru/ Lidnümbrikon tobmuden aluzkundoiden oficialine sait (''admprohladnyi.ru'').] {{ref-ru}}
{{Commons|Category:Prokhladny}}

{{Kabardinijan da Balkarijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kabardinijan da Balkarijan Tazovaldkundan lidnad]]
[[Kategorii:Kabardinijan da Balkarijan Tazovaldkundan lidnümbrikod]]
[[Kategorii:Prohladnijan rajon|*]]
