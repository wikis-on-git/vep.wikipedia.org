{{10000}}
{{Eländpunkt
 | Nimi = Antal'j<br />Antalya
 | Lidnanznam =
 | Flag = 
 | Lidnanznam text = Antal'jan lidnanznam
 | Flag text = 
 | Valdkund = Turkanma
 | Eläjiden lugu = 1,203,994
 | Voz' = 2014
 | Pind = 1,417
 | Fail = Antalya city.jpg
 | Pämez' = Muhittin Böček<br />(sulaku 2019—,<br />''Muhittin Böcek'')
 | Telefonkod = +90-(0)242
 | Aigvö = [[UTC]]+3
}}
'''Antal'j''' ({{lang-tr|Antalya}} [anˈtalja]) om lidn da meriport [[Turkanma]]n suvipäivlaskmas. Se om valdkundan kahesanz' lidn eläjiden lugun mödhe, [[Antal'jan agj]]an administrativine keskuz.

== Istorii ==
Agjan territorii om elänzoittud amuižiš aigoišpäi. Eländpunktan aluz om pandud [[Pergaman car'kund]]an [[Attala II]]-carin käskön mödhe ''Attaleia''-nimitusenke ({{lang-grc|Ἀττάλεια}}) vl 159 EME. Vl 133 meiden erad [[amuižed rimalaižed|rimalaižed]] anastiba lidnad, se oli [[Adrian]]-imperatoran tal'veližeks rezidencijaks. Lidn mülüi [[Rimalaine imperii|Rimalaižhe imperijha]], sid' [[Vizantijan imperii|Vizantijha]]. Sur' manrehkaiduz vei lidnad lanktushe 8. voz'sadal.

[[Turkad]] anastiba regionad 12.-13. voz'sadal, [[islam]] vajehti [[hristanuskond]]ad lidnas. Mülüi [[Osmanan imperii|Osmanan imperijha]] vspäi 1423, nimitusen nügüdläine variant om olmas siš-žo aigaspäi. Antal'j oli znamasižeks meriportaks Keskaigan, orjiden torguz radoi. Vll 1919−1921 lidn oli okkupiruidud italijalaižil pordaigaližešti. Kändihe Turkanman kaikiš surembaks turizman keskuseks 20. voz'sadan lopus.

Antal'j šingotase turizmal i sidodud sihe torguindal, meriportal, tekstilin i nahkan tegimištol. Maižanduz om olmas lidnas ümbri amussai. Nened aigtegod oleldas lidnas: «Kuldaine apel'sin»-kinofestival', Rahvahidenkeskeine letekuvapatshiden festival', Rahvahaližed borcuindan voibuižed voiš, futbol- i gandbolvändod, teatraližed edestused.

== Geografijan andmused ==
Lidn sijadase [[Keskmeri|Keskmeren]] randal, 30 m ü.m.t. keskmäižel korktusel. Matkad [[Ankar]]hasai om 386 km pohjoižhe-pohjoižpäivnouzmha orhal vai 484 km avtotedme.

Klimat om [[subtropine vö|subtropine]] Keskmeren. Tavran mäged kaitas viluspäi. Relätivine nepsuz vajehtase 55..65 procentad röunoiš vodes läbi. Hala i lumi oma harvad lujas. Kül'bendsezon vedase semendkun keskespäi kül'mkun augotižhesai. Voden keskmäine lämuz om +17 C°. Paneb sadegid 1120 mm vodes, niišpäi vaiše 52 mm semendkus-sügüz'kus.

Antal'j-lidn jagase videks nimitadud rajonaks.

== Eläjad ==
Vl 2010 lidnan kaikenaigaižiden eläjiden lugu oli 1 001 318 ristitud. Kaikiš suremb ristitišt om nügüd', otab agjan pol't. Lidnan ühthine ristitišt om läz 2 millionad kezaaigan, turistoiden tulendan tagut. Kaks' universitetad.

Avtobusad, tramvaid, kiruhtramvaid da maršruttaksid-dolmušad oma kundaližeks transportaks lidnas. Velotehuziden verk om sur'. Raudted ei ole. Rahvahidenkeskeine civiline Antal'j-lendimport (''AYT'', 35,5 mln passažiroid vl 2019) sijadase 13 km pohjoižpäivnouzmha lidnan keskusespäi. Tehtas reisid Evropan äjihe lidnoihe (Venäman, Saksanman i Suren Britanijan lidnad päpaloin) i Lähižen Päivnouzmman lidnoihe, reisiden enambuz oma sezonižed i čarterad.

Edeline lidnan pämez' om Menderes Türel, hän radoi vll 2014−2019.

== Homaičendad ==
<references />

== Irdkosketused ==
* [http://antalya.bel.tr/ Lidnan oficialine sait (''antalya.bel.tr'').] {{ref-tr}}
{{Commons|Antalya}}

[[Kategorii:Antal'j| ]]
[[Kategorii:Turkanman lidnad]]
[[Kategorii:Eländpunktad kirjamišton mödhe]]
[[Kategorii:Antal'jan agj|*]]
