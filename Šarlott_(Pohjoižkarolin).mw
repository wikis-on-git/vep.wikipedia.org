{{A10000}}
{{Eländpunkt
 | Nimi = Šarlott<br />Charlotte
 | Lidnanznam = Seal of Charlotte, North Carolina.png
 | Flag = Two official flags of Charlotte, North Carolina.png
 | Lidnanznam text = Šarlottan lidnanznam
 | Flag text = Šarlottan flagad
 | Valdkund = Amerikan Ühtenzoittud Valdkundad
 | Eläjiden lugu = 872,498
 | Voz' = 2018
 | Pind = 799.2
 | Fail = Charlotte collage.jpg
 | Pämez' = Viola Aleksander Lails<br/>(tal'vku 2017—.<br />''Viola Alexander Lyles'')
 | Telefonkod = +1-704. -980
 | Aigvö = tal'vel [[UTC]]−5,<br />kezal [[UTC]]−4
}}
[[Fail:Map Charlotte.jpg|thumb|left|250px|Šarlottan transportteiden kart (2014)]]
'''Šarlott''' ({{lang-en|Charlotte}} [ˈʃɑrlət]) om lidn [[Amerikan Ühtenzoittud Valdkundad|AÜV:oiden]] päivnouzmas. Se om [[Pohjoižkarolin]]-štatan kaikiš suremb lidn eläjiden lugun mödhe, 16nz' surtte AÜV:oiš.

== Istorii ==
Ende [[katoba]]-indejalaižed oliba enambuses lidnan tahondas. Eländpunktan aluz om pandud vl 1755, nimitihe britanižen Šarlott-kunigaznaižen mödhe ([[Georg III]]-kunigahan ak, ohjasti vll 1761−1818). Žilo sai lidnan (angl. ''town'') statusad vl 1768.

Šarlott šingotase sömtegimištol, energetižil kompanijoil (oz., [[Duke Energy]]) da tedoinstitutoil, AÜV:oiden bankoiden kahtendeks keskuseks. [[Bank of America]]-aluzkundan (Amerikan kahtenz' surtte bank) päfater i San Franciskon [[Wells Fargo]]-bankan (nellänz' surtte) päivnouzmaine palakund sijadasoiš lidnas. [[Microsoft]]-kompanijan päivnouzmaine palakund i [[Coca-Cola]]-jomiden kahtenz' surtte tegim AÜV:oiš ratas lidnas. [[NASCAR]]-avtovoibuižiden keskuz.

Vozil 2015 (7. tal'vku) — 2017 (4. tal'vku) Džennifer Roberts ({{lang-en|Jennifer Roberts}}) radoi lidnan pämehen.

== Geografijan andmused ==
Lidn sijadase štatan suves, Katobanjogen hural randpolel ({{lang-en|Catawba River}} 350 km pitte, [[Santi (jogi)|Santi-jogen]] bassein). Keskuz seižub Šugar-, Kofe- i Irvin-ojiden randoil, 232 m ü.m.t. keskmäižel korktusel. Šarlott röunatab [[Suvikarolin]]-štatanke, ezilidnad jätktasoiš sihe. Lähembaižed avtoteidme sured lidnad oma [[Grinsboro (Pohjoižkarolin)|Grinsboro]] 145 km pohjoižpäivnouzmha, štatan [[Roli]]-pälidn 265 km päivnouzmha-pohjoižpäivnouzmha (210 km lendimel) i [[Atlant (lidn, Džordžii, AÜV)|Atlant]] 395 km suvipäivlaskmha.

Klimat om [[subtropine vö|subtropine]] neps, kaik nell' voz'aigad ozutasoiš. Kezakun-elokun lämuz om +24..+26 C°, vilukun — +4,5 C°, voden keskmäine lämuz om +15,4 C°. Absolütine minimum oleskeli −21 C°. Paneb sadegid 1057 mm vodes, läz tazomäras kuidme, 11 sm lunt tal'vel.

== Eläjad ==
[[Fail:Charlotte, North Carolina Night Drone Footage 2019.webm|thumb|left|Vn 2019 Šarlottan öline video dronaspäi, 3 min 47 s hätkte]]
Vn 2010 AÜV:oiden rahvahanlugemižen mödhe lidnan eläjiden lugu oli 731 424 ristitud. Šarlott om AÜV:oiden 23-nden surtte [[lidnaglomeracii|lidnaglomeracijan]] keskuz (Šarlott-Konkord-Gastonii) — 2 569 213 ristituid (2018), sen ristitišt ližadui valdkundas kaikiš heredambaks vll 2004−2014, 888 tuhad uzid eläjid tulihe aglomeracijha sil aigal.

Nell' universitetad i kolledž (üläškol) ratas lidnas, om toižid-ki ezilidnoiš. Pohjoižkarolinan universitet Šarlottas om kaikiš suremb lidnas, universitetaks vspäi 1965, 29 tuhad üläopenikoid.

== Transport ==
Avtobusad, kiruhavtobusad (''šattlad'' — «tutud»), ezilidnjonused da turistižed trolleibusad oma kundaližeks transportaks lidnas. Vspäi 2007 kebn metro radab ({{lang-en|Lynx Blue Line}}, vl 2018 om 1 jono, 26 stancijad, 31 km raudteid).

Rahvahidenkeskeine civiline ''Šarlott/Duglas''-lendimport (''CLT'', 46,4 mln passažiroid vl 2018, 6. sija AÜV:oiš) sijadase 10 km päivlaskmha lidnan keskusespäi, no avtorengazümbärten südäimes. Tehtas reisid AÜV:oidme i Kariban meren sarihe, Torontho, mugažo Päivlaskmaižen Evropan järedoihe lidnoihe.

== Homaičendad ==
<references/>

== Irdkosketused ==
* [http://charlottenc.gov/ Lidnan tobmuden oficialine sait (''charlottenc.gov'').] {{ref-en}} <small>''(+ äikel'ne avtomatine känduz)''</small>
{{Commons|Category:Charlotte, North Carolina}}

{{AÜV:oiden järedad lidnad}}

[[Kategorii:Šarlott (Pohjoižkarolin)| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Pohjoižkarolin]]
