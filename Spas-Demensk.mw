{{Eländpunkt
 | Nimi = Spas-Demensk<br />Спас-Деменск
 | Lidnanznam = Coat of Arms of Spas-Demensk (Kaluga oblast) (2008).png
 | Flag = Flag of Spas-Demensk.png
 | Lidnanznam text = Spas-Demenskan lidnanznam
 | Flag text = Spas-Demenskan flag
 | Valdkund = Venäma
 | Eläjiden lugu = 4,265
 | Voz' = 2019-01-01
 | Pind = 13.69
 | Fail = Church of the Transfiguration in Spas-Demensk.jpg
 | Pämez' = Mihail Nečajev<br />(reduku 2015—)
 | Telefonkod = +7-48455-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Spas-Demensk''' ({{lang-ru|Спас-Де́менск}}) om [[Venäma]]n lidn da lidnankund [[Kalugan agj]]an päivlaskmas. Se om agjan kaikiš päivlaskmaižemb lidn, [[Spas-Demenskan rajon]]an administrativine keskuz.

== Istorii ==
Eländpunkt mainitase ezmäižen kerdan [[Sur' Litvanman ruhtinazkund|Suren Litvanman ruhtinazkundan]] aigkirjas vl 1446 kuti ''Demen-volost''' ({{lang-ru|волость Демена}}). Vl 1818 [[ortodoksine hristanuskond|ortodoksižen hristanuskondan]] Spasan Toižetamižen kivine jumalanpert' om saudud, i nimitaškanzihe žilod ''Spas-Demenskoje''. Vl 1855 kändihe sijaižeks. Vspäi 1917 om lidnan oficialiženke statusanke, makundan keskuz vn 1921 keväz'kuspäi. [[Toine mail'man soda|Toižen mail'man sodan]] aigan lidn oli okkupiruidud nacistoil (4. reduku 1941 — 13. eloku 1943).

Spas-Demensk šingotase omblendfabrikal, sömtegimištol (argvoin i saguden tegim, konditerine fabrik<ref>[http://hlebspas.ru/ Konditerižen «Hlebnii spas»-fabrikan sait (''hlebspas.ru'').] {{ref-ru}} {{ref-en}} {{ref-zh}}</ref>), mechozal, šebnän da letken samižel.

== Geografijan andmused ==
Lidn sijadase rajonan keskuzpalas, [[Bolv (jogi)|Bolv]]-jogen üläjoksmusen hural randpolel ({{lang-ru|Болва}} 213 km pitte, [[Desn (Dnepran ližajogi)|Desnan]] hura ližajogi), 225 m ü.m.t. keskmäižel korktusel. Matkad [[Smolenskan agj]]hasai om 20 km päivlaskmha i pohjoižhe, [[Kalug]]hasai om 144 km päivnouzmha orhal, 180 km avtotel vai 190 km raudtel. Lähembaižed lidnad oma [[Mosal'sk]] 62 km päivnouzmha orhal vai 94 km avtotedme, i [[Kirov (Kalugan agj)|Kirov]] 42 km suvipäivnouzmha-suvhe orhal, 69 km avtotedme vai 60 km raudtedme. ''Spas-Demensk''-stancii radab lidnan keskuzpalan pohjoižes vspäi 1899, «[[Suhiniči]] — [[Smolensk]]»-raudtel.

Spas-Demensk om lidnankundan üks'jäine eländpunkt. Lidnankundan pind — 13,69 km².

== Eläjad ==
Vl 1939 lidnan ristitišt oli 4 232 eläjad. Vn 2010 Venäman rahvahanlugemižen mödhe lidnan eläjiden lugu oli 4 896 ristitud, rajonan koume videndest. Kaikiš suremb lidnan ristitišt oli 7 119 eläjad vl 1970.

Rahvahad (2010): [[venälaižed]] — 94,5%, toižed rahvahad — 5,5%.

Lähembaine professionaližen opendusen aluzkund radab Kirov-lidnas.

== Homaičendad ==
<references/>

== Irdkosketused ==
* [http://www.admspasdem.ru/ Lidnan i rajonan tobmuden aluzkundoiden sait (''admspasdem.ru'').] {{ref-ru}}
{{Commons|Category:Spas-Demensk}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Spas-Demenskan rajon|*]]
