{{Eländpunkt
 | Nimi = Ostrogožsk<br />Острогожск
 | Lidnanznam = Coat of Arms of Ostrogozhsk (Voronezh oblast).png
 | Flag = Flag of Ostrogozhsk (Voronezh oblast).png
 | Lidnanznam text = Ostrogožskan lidnanznam
 | Flag text = Ostrogožskan flag
 | Valdkund = Venäma
 | Eläjiden lugu = 32,601
 | Voz' = 2018-01-01
 | Pind = 22
 | Fail = Severniy distr.in Ostrogozhsk.JPG
 | Pämez' = Jevgenii Švecov<br />(keväz'ku 2017—)
 | Telefonkod = +7-47375-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Ostrogožsk''' ({{lang-ru|Острого́жск}}) om [[Venäma]]n lidn da lidnankund [[Voronežan agj]]an päivlaskmas. Se om [[Ostrogožskan rajon]]an administrativine keskuz, mülüb sihe. [[Kozakišt]]on Ostrogožskan Slabadoiden sodapolkan keskuz.

== Istorii ==
Eländpunktan aluz om pandud vl 1652 kuti lidnuz Venäman röunal. Žilo sai makundan lidnan statusad vl 1765. «[[Liski]] — [[Valuikad]]»-raudtekeskust läbiti lidnad vl 1895. [[Ukrainalaižed]] otiba pol't ristitištos vl 1897. [[Toine mail'man soda|Toižen mail'man sodan]] aigan lidn oli okkupiruidud nacistoil (5. heinku 1942 — 20. viluku 1943).

Ostrogožsk šingotase mašinansauvomižen «Agregat»-tegimel (mašiništ sömtegimišton täht), sömtegimištol (leibtegim, lihakombinat, [[idüjauh|idüjauhon-suloimen]] edheotand) i nahkan ümbriradmižen tegimel. Ende savičtegim, argvoitegim, laudsepan tegesiden edheotand i kengiden omblendceh radoiba mugažo. Venäman avtosodavägiden palakund om olmas lidnas.

== Geografijan andmused ==
Lidn sijadase rajonan keskuzpalan suves, Tün' Sosn-jogen hural randal ({{lang-ru|Ти́хая Сосна́}} 161 km pitte, [[Don]]-jogen oiged ližajogi), 110 m ü.m.t. keskmäižel korktusel. Matkad [[Don]]hasai om 15 km pohjoižpäivnouzmha, [[Belgorodan agj]]hasai om 13 km päivlaskmha orhal. Matkad [[Voronež]]hasai om 88 km pohjoižhe orhal, 113 km avtotel vai 120 raudtel. Lähembaine lidn om [[Liski]] 32 km päivnouzmha-pohjoižpäivnouzmha orhal, 57 km avtotedme vai 40 km raudtedme. ''Ostrogožsk-raudtestancii'' radab lidnan suvipäivnouzmaižel röunal.

Koume žilod i koume futorad mülüdas lidnankundha Ostrogožskan ližaks. Lidnankundan pind — 192,76 km².

== Eläjad ==
Vl 1913 lidnan ristitišt oli 23 900 eläjad. Vn 2010 Venäman rahvahanlugemižen mödhe lidnan eläjiden lugu oli 33 842 ristitud, lidnankundan — 34 851 ristitud, rajonan viž ühesandest. Kaikiš suremb lidnan ristitišt oli enamba 33 tuhad eläjid vl 1967 i 32..34 tuhad eläjid vll 1979−2018 (34 900 rist. vl 1992). Vl 2018 kaik 33 533 ristitud elihe lidnankundas. [[Ortodoksine hristanuskond|Ortodoksižen hristanuskondan]] Ph. Tihon Donantagaižen päjumalanpert' (om saudud vl 1868), nell' jumalanpertid i časoun'<ref>[http://sobory.ru/geo/locat/1233 Ostrogožskan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,5%, [[ukrainalaižed]] — 1,2%, toižed rahvahad — 1,3%.

Professionaližen opendusen aluzkund om Ostrogožskan medicinine kolledž<ref>[http://ostrogmedkoll.ru/ Ostrogožskan medicinižen kolledžan sait (''ostrogmedkoll.ru'').] {{ref-ru}}</ref> i Ostrogožskan äiprofil'ne tehnikum.<ref>[http://www.osagte.ru/ Ostrogožskan äiprofil'žen tehnikuman sait (''osagte.ru'').] {{ref-ru}}</ref>

== Galerei ==
<gallery mode="packed" heights="125px">
Tihon Zadonskiy church.JPG|Ph. Tihon Donantagaižen päjumalanpert'<br />(vn 2011 nägu)
Tihaya Sosna in Ostrogozhsk.JPG|Tün' Sosn-jogi lidnas
Дом Дькова.JPG|Medicinine kolledž
Park in Ostrogozhsk.JPG|Lidnansadun verajad
Ostrogozhsk.Voronezh obl.JPG|Kodirandantedištandmuzei i lämoipalopalakund
</gallery>

== Homaičendad ==
<references />

== Irdkosketused ==
* [http://ostadm.ru/ Lidnankundan tobmuden aluzkundoiden sait (''ostadm.ru'').] {{ref-ru}}
{{Commons|Category:Ostrogozhsk}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Ostrogožskan rajon|*]]
