{{Eländpunkt
 | Nimi = Novomičurinsk<br />Новомичуринск
 | Lidnanznam = Coat of arms of Novomichurinsk (Ryazan oblast).png
 | Flag = Flag of Novomichurinsk (Ryazan oblast).png
 | Lidnanznam text = Novomičurinskan lidnanznam
 | Flag text = Novomičurinskan flag
 | Valdkund = Venäma
 | Eläjiden lugu = 16,503
 | Voz' = 2019-01-01
 | Pind = 26.11
 | Fail = Новомичуринск в октябре. Вид с вебкамеры.jpeg
 | Pämez' = Aleksei Sobolev<br />(sügüz'ku 2017—)
 | Telefonkod = +7-49141-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Novomičurinsk''' ({{lang-ru|Новомичу́ринск}}) om [[Venäma]]n lidn da lidnankund [[Räzanin agj]]an suvipäivlaskmas. Se om [[Pronskan rajon]]an üks'jäine lidn da kaikiš suremb eländpunkt.

== Istorii ==
Eländpunktan aluz om pandud vn 1968 24. päiväl semendkud kuti [[Räzanin GRES|Räzanin GRES:an]] sauvojiden žilo. Sai nimitust [[Ivan Mičurin]]-biologan (1855−1935) kanzannimen mödhe, hänen kodikülä (nüg. Mičurovk) om läz lidnad. Prefiks om erištamha [[Mičurinsk]]-lidnaspäi lähižes Tambovan agjas. Kätihe Novomičurinsk-radnikžiloks vn 1970 4. päiväl heinkud. Räzanin GRES radaškanzi vll 1973−1974. Sen ezmäine jono kävutab sijališt [[bur hil'|burad hil't]] (30%) i Kanskan-Ačinskan basseinan hil't (70%). Žilo sai lidnan statusad vl 1981. Vspäi 1984 vanhan stancijan pala i kahtenz' jono ratas, [[londuseline gaz]] om niiden poltuseks. GRES-24 zavodi radod vl 1988, se om Räzanin GRES:an pala vspäi 2008.

Novomičurinsk šingotase [[elektruz|elektrusen]] tehmižel Räzanin GRES:an<ref>[http://www.ogk2.ru/rus/branch/ryazangres/ Räzanin GRES ''ogk2.ru''-saital.] {{ref-ru}} {{ref-en}}</ref> abul, se om Venäman kudenz' [[lämuzelektrostancii|LES]] vägevuden mödhe (3130 MVt) i kaikiš suremb Evropas. Toine edheotand om betontegim.

== Geografijan andmused ==
Lidn sijadase rajonan suvipäivnouzmas, [[Pron' (Okan ližajogi)|Pron'-jogen]] randal ({{lang-ru|Проня}} 336 km pitte, [[Okanjogi|Okan]] oigedpol'ne bassein), 120 m ü.m.t. keskmäižel korktusel. Vezivaradimen padosein Pron'-jogel om saudud vodele 1973. Matkad [[Räzan'|Räzanihesai]] om 65 km pohjoižhe orhal, 80 km avtotel vai 195 km raudtel. Lähembaižed lidnad oma [[Skopin]] 28 km suvipäivlaskmha orhal, 37 km avtotedme vai 35 km raudtedme, i [[Korablino]] 23 km suvipäivnouzmha orhal vai 27 km avtotedme. ''Novomičurinsk''-raudtestancii radab lidnas sarakol Skopinaspäi.

Novomičurinsk om lidnankundan üks'jäine eländpunkt. Lidnankundan pind — 26,11 km².

== Eläjad ==
Vl 1979 žilon ristitišt oli 15 824 eläjad. Vn 2010 Venäman rahvahanlugemižen mödhe lidnan eläjiden lugu oli 19 309 ristitud, rajonan koume videndest. Kaikiš suremb lidnan ristitišt oli 20..22 tuhad eläjid vll 1992−2008 (22 tuh. rist. vl 2001). [[Ortodoksine hristanuskond|Ortodoksižen hristanuskondan]] üks'jäine Jumalanmaman «Varastamatoi ihastuz»-jumalaižen pühäpert'<ref>[http://sobory.ru/geo/locat/6610 Novomičurinskan pühäpertid ''sobory.ru''-saital.] {{ref-ru}}</ref> om olmas lidnas vspäi 1996.

Rahvahad (2010): [[venälaižed]] — 96,0%, [[ukrainalaižed]] — 1,2%, toižed rahvahad — 2,8%.

Professionaližen opendusen aluzkund om Novomičurinskan äisarakoine tehnikum.<ref>[http://nmt-gres.ru/ Novomičurinskan äisarakoižen tehnikuman sait (''nmt-gres.ru'').] {{ref-ru}}</ref>

== Galerei ==
<gallery mode="packed" heights="125px">
Novomuchurinsk town sign.JPG|Znam lidnan röunal
Ryazanskaya GRES in 2009.JPG|Räzanin GRES
Памятник основателям Новомичуринска.jpg|Muštnik lidnan alusenpanijoile
</gallery>

== Homaičendad ==
<references />

== Irdkosketused ==
* [http://город-новомичуринск.рф/ Lidnan tobmuden aluzkundoiden sait (''город-новомичуринск.рф'').] {{ref-ru}}
* [http://www.novomich.ru/ Lidnan informacine sait (''novomich.ru'').] {{ref-ru}}
{{Commons|Category:Novomichurinsk}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Pronskan rajon]]
