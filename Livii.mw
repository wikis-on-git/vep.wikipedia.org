{{10000}}
{{Valdkund
| Nimi = Livijan Valdkund<br />دولة ليبيا<br /><small>''(Davlat Libja)''</small>
| Valdkundznam = The emblem on the passport of Libya.svg
| Flag = Flag of Libya.svg
| Valdkundznam text = Livijan valdkundznam
| Flag text = Livijan flag
| Pälidn = Tripoli
| Eläjiden lugu = 6,754,507<ref>[https://www.cia.gov/library/publications/the-world-factbook/geos/ly.html Livijan ristitišton endustuz vn 2018 heinkus. — Mail'man faktoiden kirj. — Cia.gov.] {{ref-en}}</ref>
| Voz' = 2018
| Pind = 1,759,540
| Kart = LocationLibya.svg
| Kel' = [[araban kel'|araban]]
| Valdkundan pämez' = [[Saradž Fajiz|Fajiz Saradž]]
| Päministr = ''hän-žo''
| Religii = [[islam]]
| Valüt = [[livijan dinar]] (LYD. LD)
| Internet-domen = [[.ly]]
| Telefonkod = +218
| Aigvö = [[UTC]]+2
}}
'''Livii''' ({{lang-ar|ليبيا‎}} ''Līb(i)jā''), täuz' oficialine form — '''Livijan Valdkund''' ({{lang-ar|دولة ليبيا}} ''Davlat Libja'', {{lang-ber|ⵜⴰⵎⵓⵔⵜ ⵏ ⵍⵉⴱⵢⴰ}} ''Tamurt n Libya''), om valdkund [[Pohjoine Afrik|Pohjoižes Afrikas]]. Sen pälidn<ref>Vl 2014 Livijan parlamentan ištundsija om [[Tobruk]]-lidnas (valdkundan päivnouzmpoles).</ref> da kaikiš suremb lidn om [[Tripoli]].

== Istorii ==
Edel 1911 vot Livii oli [[Osmanan imperii|Osmanan imperijan]] palaks. Vozil 1911−1942 Livii oli [[Italii|Italijan]] kolonijaks.

Vl 1951 tal'vkun 24. päiväl Livijan erazvuiččed palad tedištoitihe ripmatomudes [[Sur' Britanii|Sures Britanijaspäi]] da [[Francii|Francijaspäi]].

Vl 1969 sügüz'kun 1. päiväl sodakukerduz oli valdkundas. Vl 2011 rahvahanikoiden soda zavodihe valdkundas.

Konstitucine deklaracii<ref>[http://www.constituteproject.org/ontology/Libya?lang=en Livijan Konstitucižen deklaracijan tekstad ''constituteproject.org''-saital.] {{ref-en}}</ref> om nügüd' Konstitucijan sijas, se om vahvištadud parlamental (Nacionaline Päličmänendnevondkund) vl 2011 elokun 3. päiväl i om väges möhembaižidenke vajehtusidenke. Vl 2014 Konstitucine Suim om valitud sädamha Konstitucijad.

== Geografijan andmused ==
[[Fail:Libya Topography.png|thumb|left|250px|Livijan topografine kart.]]
Livii om mavaldkundröunoiš [[Egipt]]anke päivnouzmas (röunan piduz — 1115 km), [[Sudan]]anke suvipäivnouzmas (383 km), [[Čad]]anke (1055 km) da [[Niger]]anke (354 km) suves, [[Alžir]]anke (982 km) da [[Tunis]]anke (459 km) päivlaskmas. Ühthine röun kuivmadme — 4348 km. Livijan pohjoižed randad lainištab [[Keskmeri]] 1770 km randanpirdanke.

Letetazangištod ottas Livijan läz 90% territorijad. Valdkundan kaikiš korktemb čokkoim om [[Bikku Bitti]]-mägi, 2267 m meren pindan päl. Kaikiš madalamb čokkoim om Sabhat Guzajil-sija, 47 m meren pindan al.

Klimat om räk da kuiv: Keskmeren [[subtropine vö|subtropine]] mererandpolel (paneb 250-360 mm sadegid vodes), letetazangišton [[tropine vö|tropine]] man südäimes (25 mm sadegid vodes).

Londuseližed pävarad oma [[kivivoi]] da [[londuseline gaz]]; toižed varad oma [[vezi|reskvezi]] manaluižes, [[sauvondgips]].

== Politine sistem ==
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om parlamentan prezident.

Parlament om üks'kodine Ezitajiden Kodi ({{lang-ar|مجلس النواب‎‎}} ''Mažlis Al' Nuvaab'') 200 ühtnijanke, sidä kesken 30 oma naižed, om Livijan verhiden rahvahiden ezitajid. Ezmäine ištund oli [[Tobruk]]as (valdkundan päivnouzm) vl 2014 elokun 4. päiväl, valitihe prezidentad da kaht varaprezidentad, päministrad. Kaik hö tuliba radho jäl'ghižel päiväl (5. eloku). Vn 2019 2. päiväl semendkud ezmäine ištund tegihe Tripoliš, no valdkundan päivnouzman ezitajita.

Parlamentan ühtnijoiden jäl'gmäižed valičendad oliba vn 2014 kezakun 25. päiväl, kaiken rahvahan änestuz oli (18% tuliba änestamha). [[Saradž Fajiz|Fajiz Saradž]] radab päministran vs 2016 sulakun 5. päiväspäi, hän-žo om prezidentan Nevondkundan ezimez' vn 2016 keväz'kun 30. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Livijan administrativiž-territorialine jagand]].''

Livii jagase 22 administrativižeks ümbrikoks (arab. üks'lugu ''šabija'').

Istorižikš om koume agjad Livijas: ''Kirenaik'' sijadase päivnouzmas, ''Feccan'' om suves, ''Tripolitanii'' levigandeb päivlaskmas.

== Eläjad ==
Livijas elädas [[livijalaižed]]: [[berberad]] i [[arabalaižed]] 97%, [[islam]]anuskojad (sunnitad) — 96,6%. Vn 2014 heinkus valdkundan ristitišt oli 6 244 174 eläjad.

Livijan toižed sured lidnad (enamba 200 tuh. ristituid vl 2012, surembaspäi penembha): [[Bengazi]], [[Misurat]], [[Al' Baid]], [[Ez Zavii]], [[Al' Hums]].

== Rahvahanižanduz ==
Livijan päeksport om [[kivivoi]] (87%) da [[londuseline gaz|sen gazad]] (11%).

== Homaičendad ==
<references />

== Irdkosketused ==
* [http://www.parliament.ly/ Livijan parlamentan oficialine sait (''parliament.ly'').] {{ref-ar}}
* [http://www.facebook.com/LibyanGNC Livijan parlamentan lehtpol' socialižes ''feisbuk.com''-verkos.] {{ref-en}}
* [http://www.pm.gov.ly/ Livijan päministran oficialine sait (''pm.gov.ly'').] {{ref-ar}}
{{Commons|Libya}}

{{Afrik}}

[[Kategorii:Livii| ]]
