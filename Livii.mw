{{Valdkund
| Nimi = Livijan Valdkund<br />دولة ليبيا<br /><small>''(Davlat Libja)''</small>
| Valdkundznam = The emblem on the passport of Libya.svg
| Flag = Flag of Libya.svg
| Valdkundznam text = Livijan valdkundznam
| Flag text = Livijan flag
| Pälidn = Tripoli
| Eläjiden lugu = 6,244,174<ref>[https://www.cia.gov/library/publications/the-world-factbook/geos/ly.html Livijan ristitišton endustuz vl 2014 heinkus. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 1,759,540
| Kart = LocationLibya.svg
| Kel' = [[araban kel'|araban]]
| Valdkundan pämez' = [[Agila Salah Isa|Agila Salah Issa Al' Obeidi]]
| Päministr = [[Abdalla Abdurrahman At Tani|Abdalla At Tani]]
| Religii = [[islam]]
| Valüt = [[livijan dinar]] (LYD<nowiki>, </nowiki>LD)
| Internet-domen = [[.ly]]
| Telefonkod = +218
| Aigvö = [[UTC]]+2
}}
'''Livii''' ([[araban kel'|arab.]]: ليبيا‎ ''Līb(i)jā''), täuz' oficialine form — '''Livijan Valdkund''' ([[araban kel'|arab.]]: دولة ليبيا ''Davlat Libja''), om valdkund [[Pohjoine Afrik|Pohjoižes Afrikas]]. Sen pälidn<ref>Vl 2014 Livijan parlamentan ištundsija om [[Tobruk]]-lidnas (valdkundan päivnouzmpoles).</ref> da kaikiš suremb lidn om [[Tripoli]].

== Istorii ==
Edel 1911 vot Livii oli [[Osmanan imperii|Osmanan imperijan]] palaks.

Vozil 1911-1942 Livii oli [[Italii|Italijan]] kolonijaks.

Vl 1951 tal'vkun 24. päiväl Livijan erazvuiččed palad tedotiba ripmatomudes [[Sur' Britanii|Sures Britanijaspäi]] da [[Francii|Francijaspäi]].

Vl 1969 sügüz'kun 1. päiväl sodakukerduz oli valdkundas.

Vl 2011 rahvahanikoiden soda zavodihe valdkundas.

Konstitucine deklaracii om nügüd' Konstitucijan sijas, se om vahvištadud parlamental (Nacionaline Päličmänendnevondkund) vl 2011 elokun 3. päiväl. Vl 2014 Konstitucine Suim om valitud sädamha Konstitucijad.

== Geografijan andmused ==
[[Fail:Libya Topography.png|thumb|left|250px|Livijan topografine kart.]]
Livii om mavaldkundröunoiš [[Egipt]]anke päivnouzmas (röunan piduz — 1115 km), [[Sudan]]anke suvipäivnouzmas (383 km), [[Čad]]anke (1055 km) da [[Niger]]anke (354 km) suves, [[Alžir]]anke (982 km) da [[Tunis]]anke (459 km) päivlaskmas. Ühthine röun kuivmadme — 4348 km. Livijan pohjoižed randad lainištab [[Keskmeri]] 1770 km randanpirdanke.

Letetazangištod ottas Livijan läz 90% territorijad. Valdkundan kaikiš korktemb čokkoim om [[Bikku Bitti]]-mägi, 2267 m meren pindan päl. Kaikiš madalamb čokkoim om Sabhat Guzajil-sija, 47 m meren pindan al.

Klimat om räk da kuiv: Keskmeren [[subtropine vö|subtropine]] mererandpolel (paneb 250-360 mm sadegid vodes), letetazangišton [[tropine vö|tropine]] man südäimes (25 mm sadegid vodes).

Londuseližed pävarad oma [[kivivoi]] da [[londuseline gaz]]; toižed varad oma [[vezi|reskvezi]] manaluižes, [[sauvondgips]].

== Politine sistem ==
Ohjandusen form om unitarine [[parlamentine tazovaldkund|parlamentine]] tazovaldkund.

Valdkundan pämez' om parlamentan prezident.

Parlament om üks'kodine Ezitajiden Kodi ([[araban kel'|arab.]] مجلس النواب‎‎ ''Mažlis Al' Nuvaab'') 200 ühtnijanke (sidä kesken 30 oma naižed, eläjiden Livijas verhiden rahvahiden om ezitajid). Ezmäine ištund oli vl 2014 elokun 4. päiväl [[Tobruk]]as, valitihe prezidentad da kaht varaprezidentad, päministrad. Kaik hö tuliba radho jäl'ghižel päiväl (5. eloku).

Jäl'gmäižed valičendad parlamentha oliba vl 2014 kezakun 25. päiväl, kaiken rahvahan änestuz oli (18% tuliba änestamha).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Livijan administrativiž-territorialine jagand]].''

Livii alajagase 22 administrativižhe ümbrikho (arab. üks'lugu ''šabija'').

Istorižikš koume agjad om Livijas: ''Kirenaik'' sijadase päivnouzmas, ''Feccan'' om suves, ''Tripolitanii'' levigandeb päivlaskmas.

== Eläjad ==
Livijas elädas [[livijalaižed]].

Livijan toižed sured lidnad (enamba 200 tuh. ristitud vl 2012, surembaspäi penembha): [[Bengazi]], [[Misurat]], [[Al' Baid]], [[Ez Zavii]], [[Al' Hums]].

== Rahvahanižanduz ==
Livijan päeksport om [[kivivoi]] (87%) da [[londuseline gaz|sen gazad]] (11%).

== Homaičendad ==
<references />

== Irdkosketused ==
* [https://www.facebook.com/LibyanGNC Livijan parlamentan lehtpol' socialižes Feisbuk-verkos.] {{ref-en}}
* [http://www.pm.gov.ly/ Livijan päministran oficialine sait.] {{ref-ar}}

{{Commons|Libya}}
{{Afrik}}

[[Kategorii:Livii| ]]
