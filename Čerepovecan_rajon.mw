{{Rajon
| Nimi          = Čerepovecan rajon<br />Череповецкий район
| Znam          = Coat of Arms of Cherepovetsky rayon (Vologda oblast).png
| Flag          = Flag of Cherepovetsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Čerepovec
| Eläjiden lugu = 40,000
| Year          = 2015
| Pind          = 7,640
| Map           = Location of Cherepovetsky District (Vologda Oblast).svg
| Map width     = 
}}
'''Čerepovecan rajon''' ([[venäkel'|ven.]]: ''Череповецкий район'') om [[rajon]] [[Vologdan agj]]as.

Administrativine keskuz om [[Čerepovec]]-lidn. Ičeze lidn rajonha ei mülü. Rajonan tobmuden organad sijadase sihe.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Čerepovecan ümbrik]]os. Vl 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Rajon om olmas nügüdläižiš röunoiš vspäi 1965.

== Geografijan andmused ==
Čerepovecan rajon om Vologdan agjan suvipäivlaskmaine taho. Pind — 7 640 km².

Om röunoid 8 Venäman rajonanke:
* päivnouzmas [[Vologdan agj]]an [[Šeksnan rajon]]anke;
* suves [[Jaroslavlin agj]]an [[Pošehonjen rajon]]anke da [[Breitovon rajon]]anke;
* suvipäivlaskmas [[Tverin agj]]an [[Vesjegonskan rajon]]anke;
* päivlaskmas [[Vologdan agj]]an [[Ustüžnan rajon]]anke da [[Kadujan rajon]]anke;
* pohjoižes [[Vologdan agj]]an [[Belozerskan rajon]]anke.
* pohjoižpäivnouzmas [[Vologdan agj]]an [[Kirillovan rajon]]anke.

Kaikiš suremb vezišt om [[Ribinskan vezivaradim]], se mülüb rajonha vaiše paloin. [[Darvinan kel'dtaho]]n pala om levitadud rajonan suvipäivlaskmas.

Londuseližed varad oma [[turbaz]], [[lete]], [[gravii]], [[vezi|reskvezi]].

Vs 2013 semendkun 30. päiväspäi rajonan territorii alajagase 15 ühtnikho: 12 küläkundha da 3 municipaližhe ühtnikho. Vs 2015 sulakun 28. päiväspäi koume küläkundoišpäi ühtetas, linneb 10 küläkundad kaik.

== Tobmuz ==
Vn 2013 sügüz'kun 8. päivän valičendoiden jäl'ghe [[Vinogradov Nikolai|Nikolai Vinogradov]] om rajonan da sen administracijan pämez', radab ezmäižen strokun.

Käskusenandai tombuz om Municipaline Suim (17 ezitajad), [[Afromejev Igor'|Igor' Afromejev]] radab sen ezimehen.

Kaik valičendad oleldas kerdan vides vodes.

== Eläjad ==
Kaik om 557 eländpunktad rajonas, sidä kesken 543 küläd, 11 žilod, 2 raudtestancijad da 1 futor.

Sured žilod oma [[Sud (žilo)|Sud]] (5,9 tuh. vl 2010) da [[Tonšalovo]] (4,5 tuh. vl 2010).

== Ižanduz ==
Rajonan ižandusen päsarakod oma turizm, mecan ümbriradmine da sömtegimišt, metallsauvusiden da mašinoiden paloiden tehmine.

== Homaičendad ==
<references />

== Irdkosketused ==
* [http://www.cherra.ru/ Čerepovecan rajonan administracijan oficialine sait.] {{ref-ru}}
* [http://vologda-oblast.ru/municipalitety/cherepovetskiy_rayon/ Tedod Vologdan agjan oficialižes saitaspäi.] {{ref-ru}}

{{Rajonad Vologdan agjas}}

[[Kategorii:Čerepovecan rajon| ]]
