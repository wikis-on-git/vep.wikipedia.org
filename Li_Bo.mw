{{1000}}{{A10000}}
{{Personalii
| изображение = Libai touxiang.jpg
| описание изображения =
}}
'''Li Bo''' (nüg. virkand om '''Li Bai''') vai '''Li Tai-bo''' ({{lang-zh|李白 / 李太白}}; sünd. vl 701, [[Sujab]]-lidn (nüg. [[Tokmok]]an ümbrišt Kirgizstanan pohjoižes), [[Tan (dinastii)|Tan-imperii]] — kol. vll 762..763, [[Dantu]]-makund (nüg. [[An'hoi]]-agjas), Tan-imperii) oli Tan-dinastijan aigan [[Kitai|kitajalaine]] runokirjutai. Üks' kaikiš arvostadud runokirjutajišpäi kitajižen i mail'man literaturan istorijas. Hänen jäl'guz om läz 1100 sädust, sidä kesken läz 900 runod.

Runokirjutajan taban pirdad oliba luja kuvitelend, ičtazvedandan epatirui mahtuz, alkogolin i filosofijan süvä navedind. Li Bon [[daosizm|daosoiden]] loštajad mel'kuvad oma tetabad. Matkazi hätken ani kuti hänen lähine [[Du Fu]]-runokirjutai-sebranik (tegiba tundmust vl 744). Li Bon runoiden südäiolend kosketi siloižen kitajižen ristitkundan elon kaikid polid.

== Biografii ==
Li Bo oli sündnu elokahan torgovanan kanzha. Vižvozne prihaine sirdi kazvatajidenke Cinlän'sänha (nüg. [[Czänju]]-lidn [[Sičuan']]-agjas, Kitain suvipäivlaskm), siš kanz oti car'kodin «Li»-kanzannimed. Tuleban aigan runokirjutai sai kodiopendust, zavodi kirjutada runoid kümnevoččes igäs.

27-vozne mez' matkazi i tuli [[Hubei]]-agjaha. Hän azoti siš i nai, oti imperatoran enččen ministran vunukašt akaks, sündutihe lapsid. Eli An'lu-mägiden pautkil perehenke, no eskai se ei voi sidoda Li Bod, i hän lähteb kodišpäi. Vl 742 runokirjutai oli ezitadud Suan'czun-imperatoran tanhale i sai akademišt üläarvod Han'lin'-akademijas. Radoi läz kaht vot tanhaližeks runokirjutajaks. Sen jäl'ghe Li Bo matkazi Kitaidme elon lophusai. Legendarižen versijan mödhe, humalahne runokirjutai lanksi Gusi-jogehe ([[Janczi]]n ližajogi) venehespäi i upsi.

== Homaičendad ==
<references/>

{{stub}}
[[Kategorii:Kitain runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Tan-imperijha]]
[[Kategorii:Kolnuded An'hoiš]]
