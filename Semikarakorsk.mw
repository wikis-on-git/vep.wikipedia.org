{{Eländpunkt
 | Nimi = Semikarakorsk<br />Семикаракорск
 | Lidnanznam = Coat of Arms of Semikarakorsk 2016.png
 | Flag =
 | Lidnanznam text = Semikarakorskan lidnanznam
 | Flag text =
 | Valdkund = Venäma
 | Eläjiden lugu = 22,118
 | Voz' = 2017
 | Pind = 14
 | Fail = Semikarakorsk Aviliva Stroymet.jpg
 | Pämez' = Valentina Naumenko<br />(sügüz'ku 2016—)
 | Telefonkod = +7-86356-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Semikarakorsk''' ({{lang-ru|Семикарако́рск}}) om [[Venäma]]n lidn da lidnankund [[Rostovan agj]]an keskuzpalas. Se om [[Semikarakorskan rajon]]an administrativine keskuz.

== Istorii ==
Hazarine lidnuz oli olmas Sal-jogen lanktendanno Donha 7.-9. voz'sadal, sen jändused-lidnut ({{lang-ru|Городище}}) oma kaičenus. Eländpunkt mainitase ezmäižen kerdan vl 1594 kuti [[kozakišt|kozakoiden]] ''Semikarakori-lidnut'' ({{lang-ru|городок Семикаракоры}}), nimituz om türkan augotižlibundanke. Mainitase toižen kerdan stanican Frol Minaev-atamanan ozutandoiš Sur'oigenuziden käskuzaluzkundas (Moskv) vl 1672, se voz' lugese alusenpanendan oficialižeks.

Stanic vajehti sijadust severz'-se kerdan, ka oli alištunu Donan sur'vezile üks'kaik jogo kevädel. Sirtihe stanicad amuižes lidnusespäi hurarandadme, sid' Donan oiktale randale da tagaz. Eländpunkt om olmas nügüdläižel sijal vspäi 1895, maižandusen sarakod i torguind änikoičiba siš. Vl 1911 Don vajehti vagod stanicanno, edeline vago om Vanh Don-järveks ({{lang-ru|озеро Старый Дон}}). [[Toine mail'man soda|Toižen mail'man sodan]] aigan stanic oli okkupiruidud nacistoil (keza 1942 — 4.01.1943). Stanic sai lidnan statusad vn 1972 25. päiväl semendkud.

Semikarakorsk šingotase keramikan tehmižel, sömtegimištol (leibänkombinat, konservtegim, sagudtegim), maižanduztehnikan kohendusel i plodunkazvatandtarhal.

== Geografijan andmused ==
Lidn sijadase rajonan lodehes, [[Don]]an hural randal i sen huran [[Sal (jogi)|Sal]]-ližajogen ({{lang-ru|Сал}}) oiktal randpolel, 10 m ü.m.t. keskmäižel korktusel. Matkad [[Rostov Donal|Rostovhasai Donal]] om 86 km päivlaskmha-suvipäivlaskmha orhal vai 117 km avtotel. Lähembaine lidn om [[Konstantinovsk]] 23 km päivnouzmha-pohjoižpäivnouzmha orhal vai 35 km avtotedme. «Rostov — [[Volgodonsk]]»-avtotekeskust ümbärdab lidnad suvespäi. Om ehtatimid Donas päliči.

Semikarakorsk om lidnankundan üks'jäine eländpunkt. Lidnankundan pind — 109 km², sidä kesken mec 1,5 km², maižanduzma 57 km².

== Eläjad ==
Vl 1939 stanican ristitišt oli 5 900 eläjad. Vn 2010 Venäman rahvahanlugemižen mödhe lidnan eläjiden lugu oli 23 884 ristitud, rajonan nell' ühesandest. Kaikiš suremb lidnan ristitišt oli 23..24 tuhad eläjid vll 1992−2013 (24 200 rist. vll 1998 i 2001).

Rahvahad (2010): [[venälaižed]] — 92,9%, [[ukrainalaižed]] — 2,2%, [[armenijalaižed]] — 1,3%, toižed rahvahad — 3,6%. [[Ortodoksine hristanuskond|Ortodoksižen hristanuskondan]] kaks' jumalanpertid da kaks' časounäd oma olmas lidnas.

Professionaližen opendusen aluzkund om Semikarakorskan agrotehnologine tehnikum.<ref>[http://spu73-stsit.ucoz.ru/ Semikarakorskan agrotehnologižen tehnikuman sait (''spu73-stsit.ucoz.ru'').] {{ref-ru}}</ref>

== Galerei ==
<gallery mode="packed" heights="125px">
Chapel of Don Icon of Theotokos in Semikarakorsk.jpg|Jumalanmaman Donan jumalaižen časoun'
Semikarakorsk Ceramics gate.jpg|Keramikan edheotandan tulend
Semikarakorsk fair.jpg|Sijaline torguz («jarmank»)
Semikarakorsk Autostation.jpg|Lidnan avtobusstancii
</gallery>

== Homaičendad ==
<references />

== Irdkosketused ==
* [http://www.semikarakorsk-adm.ru/ Lidnan tobmuden aluzkundoiden sait (''semikarakorsk-adm.ru'')] {{ref-ru}}
{{Commons|Category:Semikarakorsk}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Semikarakorskan rajon|*]]
