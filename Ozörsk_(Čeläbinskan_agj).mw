{{Eländpunkt
 | Nimi = Ozörsk<br />Озёрск
 | Lidnanznam = Coat of Arms of Ozyorsk (Chelyabinsk oblast).svg
 | Flag = Flag of Ozyorsk (Chelyabinsk oblast).svg
 | Lidnanznam text = Ozörskan lidnanznam (Čeläbinskan agj)
 | Flag text = Ozörskan flag (Čeläbinskan agj)
 | Valdkund = Venäma
 | Eläjiden lugu = 78,440
 | Voz' = 2020
 | Pind = 150
 | Fail = Ozersk Broadway.jpg
 | Pämez' = Jevgenii Ščerbakov<br />(eloku 2017—)
 | Telefonkod = +7-35130-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
{{Znamoičendad|Ozörsk}}
'''Ozörsk''' ({{lang-ru|Озёрск}}, mugažo [[totaran kel'|totaran]] i [[baškiran kel'|baškiran]] kelil) om [[Venäma]]n [[sauptud administrativiž-territorialine ühtnik|sauptud]] lidn [[Čeläbinskan agj]]an pohjoižes. Se om agjan kudenz' lidn eläjiden lugun mödhe, Ozörskan lidnümbrikon administrativine keskuz.

== Istorii ==
Eländpunktan aluz om pandud vn 1945 9. päiväl kül'mkud kuti ''sauvondrajon nomer 11'', ''Baz-10'' ({{lang-ru|База-10}}) i ''tegim № 817'' sädamha ezmäšt [[Nevondkundaline Ühtištuz|nevondkundališt]] [[atombomb]]ad. Žilo valdkundaliženno himižtegimenno Mendelejevan nimed sai lidnan statusad vn 1954 17. päiväl keväz'kud ''Čeläbinsk-40''-nimitusenke, edel sidä ei olend lähtendad sauvondan zonaspäi. Möhemba himižkombinat sai «Majak»-nimitust.

Vn 1957 sügüz'kul tehnopolis eli läbi radioaktivižes avarijas, se oli ezmäine mugoine sur' avarii NSTÜ:s, redusti šoidud 300 km pitte i 5..10 km levette. Nimitihe lidnad ''Čeläbinsk-65'' vll 1966−1994. Vspäi 1994 lidn om olmas nügüdläiženke nimenke oficialižikš, sijadusen mödhe [[järv]]iden keskes.

Ozörsk šingotase «Majak»-tehmižühtelmasel (südäitukuižen poltusen tehmine da utilizacii, radioaktivižiden izotopoiden sädand), mašinansauvomižen edheotandoil (mašiništ kivivoinhimižen, atomižen, metallurgižen i sömtegimišton täht), sauvondedheotandoil.

== Geografijan andmused ==
[[Fail:Kasli Ozyorsk Kyshtym.jpg|thumb|left|250px|Lidnan da sen ümbrišton nägu Man kaimdajaspäi (edel 2007 vot).]]
Lidn sijadase ümbrikon pohjoižes, [[Uralmäged|Suviuralan]] päivnouzmaižel ezimägištol, 240 m ü.m.t. keskmäižel korktusel. Nene järved oma lidnas: Irtäš-järv-vezivaradim ({{lang-ba|Ирташ}}, 227 m ü.m.t., 53,5 km²) om lidnan pohjoižrandaks, Pen' i Sur' Nanog-järved ({{lang-ru|Малая и Большая Нанога}}) oma lidnan lodehes, Kiziltaš-järv-vezivaradim ({{lang-ba|Ҡыҙылташ}}, 18 km²) — pohjoižpäivnouzmas, pen' Tatiš-järv om suves. Matkad [[Čeläbinsk]]hasai om 77 km suvipäivnouzmha orhal vai 103 km avtotel. Lähembaižed lidnad oma [[Kištim]] (raudtestancijanke) 4 km päivlaskmha i [[Kasli]] 15 km pohjoižhe.

Novogornii-žilo (6 733 rist. vl 2010), Metlino-žilo (3 694 rist. vl 2010), koume pen't žilod i külä mülüdas lidnümbrikho Ozörskan ližaks. Lidnümbrikon pind — 657,3 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 82 164 ristitud, lidnümbrikon — 93 044 ristitud. Vspäi 1996 kaikiš suremb lidnan ristitišt oli enamba 91 tuhad eläjid vll 2002−2005 (91 800 rist. vl 2003). Kaik 79 265 eläjad oli lidnas i 89 731 eläjad kaikes lidnümbrikos vl 2017.

Rahvahad (2010): [[venälaižed]] — 89,6%, [[baškiralaižed]] — 3,8%, [[totarlaižed]] — 3,3%, [[ukrainalaižed]] — 1,5%, toižed rahvahad — 1,8%.

Professionaližen opendusen aluzkundad oma: keskopendusen — Ozörskan tehnine kolledž<ref>[http://www.oztk.chelb.ru/ Ozörskan tehnižen kolledžan sait (''oztk.chelb.ru'').] {{ref-ru}}</ref> i Ozörskan čomamahtoiden kolledž, üläopendusen oma Ozörskan tehnologine institut<ref>[http://oti.ru/ Ozörskan tehnologižen institutan sait (''oti.ru'').] {{ref-ru}}</ref> — Nacionaližen MIFI-südäitukuižtedoiduzkeskusen filial i Suviuralan valdkundaližen universitetan filial.

== Galerei ==
<gallery mode="packed" heights="125px">
Администрация города. Проспект Ленина, 30а, Озерск, Челябинская область.jpg|Lidnan administracijan sauvuz (2007)
Храм в городе Озерске.jpg|Pühän Jumalanmaman Katken pühäpert', vn 2013 nägu
Mayak-FMSF-Cetac-36.jpg|Südäitukmaterialiden konteinervaražom «Majak»-ühtelmasel vl 2009 vai sen aigemba
Аграяшская ТЭЦ.jpg|Agrajašan LEK Novogornii-žilos vl 2006
Здание филиала Московского инженерно-физического института. Проспект Победы, 48, Озерск, Челябинская область.jpg|Ozörskan tehnologine institut — MIFI:n filial (2007)
Южно-Уральский политехнический колледж.jpg|Ozörskan tehnologižen institutan kolledž (ende erine Suviuralan politehnine kolledž, 2013, päkorpus)
Куольный театр.JPG|Tätüižteatr (2013)
Поликлиника стоматологическая. Проспект Победы, 2а, Озерск, Челябинская область.jpg|Stomatologine poliklinik (2007)
Больница детская. Проспект Победы, 1а, Озерск, Челябинская область.jpg|Lapsiden läžundkodi (2006)
Railway station in the city of Ozersk.jpg|Ozörsk-päraudtestancijan sauvuz vl 2016
</gallery>

== Homaičendad ==
<references />

== Irdkosketused ==
* [http://www.ozerskadm.ru/ Lidnümbrikon tobmuden aluzkundoiden sait (''ozerskadm.ru'').] {{ref-ru}}
{{Commons|Category:Ozyorsk, Chelyabinsk Oblast}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
[[Kategorii:Sauptud administrativiž-territorialižed ühtnikad]]
