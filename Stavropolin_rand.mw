{{Venälaižen Federacijan subjekt
|Nimi           = Stavropolin rand
|Venälaine nimi = Ставропольский край
|Flag           = [[Fail:Flag of Stavropol Krai.svg|150px|Stavropolin randan flag]]
|FSCoA          = [[Fail:Coat of arms of Stavropol Krai.svg|100px|Stavropolin randan znam]]
|FlagLnk        = Stavropolin randan flag
|CoALnk         = Stavropolin randan znam
|FSMap          = [[Fail:Map of Russia - Stavropol Krai.svg|300px]]
|FSCtrWhat      = Pälidn
|FSCtrNm        = [[Stavropol']]
|AreaRnk        = 45
|TotArea        = 66160
|WaterPrcnt     = 1.92
|PopRnk         = 15
|Eläjiden lugu  = 2,800,674
|PopCtDate      = 2018
|PopDens        = 42.33
|GDPRnk         = 31
|GDP            = 651,9
|GDPCtDate      = 2016
|GDP(PPP)       = 232,6
|FedDistrNm     = Pohjoižkavkazan
|EcRegNm        = Pohjoižkavkazan
|CadNo          = 26, 126
|OfLangs        = [[venäkel']]
|HeadTtl        = Gubernator
|HeadNm         = [[Vladimirov Vladimir|Vladimir Vladimirov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Duman ezimez'
|LegislNm       = [[Jagubov Gennadii|Gennadii Jagubov]]
|FSAnthem       = 
|Domain         = 
|MSK            = [[UTC]]+3 ([[MSK]]+0)
}}
'''Stavropolin rand''' ({{lang-ru|Ставропольский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Pohjoižkavkazan federaline ümbrik|Pohjoižkavkazan federaližhe ümbrikho]].

Randan administrativine keskuz da kaikiš suremb lidn om [[Stavropol']].

== Keled ==
Valdkundkel' om üks'jäine — [[venäkel']].

== Istorii ==
Stavropolin rand om olmas vs 1936 tal'vkun 15. päiväspäi. Vhesai 1937 nimitihe sidä ''Pohjoižkavkazan rand:aks'', vhesai 1943 — ''Ordžonikidzen rand:aks''. Vspäi 1958 [[Kalmikii]] om olmas eriži Stavropolin randaspäi, vspäi 1991 — mugažo [[Karačai da Čerkesii]].

Stavropolin randan Päkäskuz<ref>[http://www.dumask.ru/component/k2/item/2785.html?Itemid=1300 Stavropolin randan Päkäskusen tekst Randan Duman saital (''dumask.ru'').] {{ref-ru}}</ref> om vahvištadud vn 1994 29. päiväl sügüz'kud Randan Valdkundaližen (sil aigal) Duman ezitajil. Se om väges nügüd' äilugižidenke vajehtusidenke.

== Geografijan andmused ==
[[Fail:Relief Map of Stavropol Krai.jpg|thumb|left|250px|Stavropolin randan reljefan kart.]]
Randal om röunoid 8 regionanke: [[Dagestanan Tazovaldkund]]anke päivnouzmas, [[Čečenijan Tazovaldkund]]anke da [[Pohjoižosetijan — Alanijan Tazovaldkund]]anke suvipäivnouzmas, [[Kabardinijan da Balkarijan Tazovaldkund]]anke suves, [[Karačajan da Čerkesijan Tazovaldkund]]anke suvipäivlaskmas, [[Krasnodaran rand]]anke päivlaskmas, [[Rostovan agj]]anke pohjoižes, [[Kalmikijan Tazovaldkund]]anke pohjoižes da pohjoižpäivnouzmas. Stavropolin rand om mererandatoi.

Pind om 66 160 km². [[Step']] otab randan tobmad palad, [[pol'letetazangišt]] om suvipäivnouzmpoles. Mahused oma kaštanma da [[mustma]]. Znamasižed joged oma [[Kum (jogi, lankteb Kaspijan merhe)|Kumanjogi]], [[Kalaus]] da [[Jegorlik]]. Irrigacijan koume päkanalad oma [[Nevinnomisskan kanal|Nevinnomisskan]], [[Sur' Stavropolin kanal|Sur' Stavropolin]], [[Kuman da Maničun kanal|Kuman da Maničun]].

[[Stavropolin ülüz]] seižub randan territorijan keskuses. [[Kavkaz]]an ezimägišt otab randan suvipäivlaskmpol't. Kaikiš korktemb čokkoim om [[Beštau]]-mägenoc (1400 m) randan suvipäivlaskmas.

Klimat om [[ven vö|ven]] kontinentaline. Heinkun keskmäine lämuz om +22..+25 C° (+14 C° mägil), vilukun — −5 C° (−10 C° mägil). Paneb sadegid 300..500 mm vodes tazangištol da 600 mm vodes ezimägištol.

Londuseližed varad oma [[kivivoi]], [[londuseline gaz]], [[äimetalližed kivendod]], [[uran (himine element)|uran]], sauvondmaterialad ([[kivi (material)|sauvondkivi]], [[lete|letked]], [[savi|saved]]), [[mustma]], [[termaline purde|termaližed purtked]], [[mineralvezi]], [[gidroenergii]].

== Tobmuz ==
[[Fail:Правительство Ставропольского края. Ставрополь.jpg|thumb|right|250px|Stavropolin randan Ohjastusen ištundsija [[Stavropol'|Stavropoliš]].]]
Randan pämez' nimitase gubernatoraks. [[Vladimirov Vladimir|Vladimir Vladimirov]] radab gubernatoran vs 2013 sügüz'kun 27. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om randan Ohjastusen pämez' mugažo, märičeb sen strukturad. Kaks' ezmäšt varapämest da kuz' muite varapämest oma hänele abhu. Gubernator paneb kaikid heid radnikusile sättutandan Randan Dumanke jäl'ghe.

Stavropolin randan parlament om Dum. Kaik rahvaz valičeb sen 50 ezitajad videks vodeks. [[Jagubov Gennadii|Gennadii Jagubov]] radab Duman ezimeheks vs 2016 sügüz'kun 29. päiväspäi.

Radonoigendai tobmuz om Stavropolin randan Ohjastuz. Randan ministrused, komitetad da ohjandused alištudas Ohjastusele.

Valitihe [[Vladimirov Vladimir|nügüdläšt gubernatorad]] järgenduseližen kerdan vn 2014 14. päiväl sügüz'kud, hän sai 84,22% kerdalaz. Randan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 2 786 281 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb randan ristitišt oli 2 804 383 ristitud vl 2017. Vl 2018 kaikutte nellänz' ristit seičemespäi om lidnalaine.

Kaik om [[Stavropolin randan lidnad|ühesatoštkümne lidnad]] randas i 7 lidnanvuittušt žilod. Toižed järedad lidnad (enamba 90 tuh. eläjid vl 2017, surembaspäi penembha) oma [[Pätigorsk]], [[Kislovodsk]], [[Nevinnomissk]], [[Jessentukad]], [[Mihailovsk (Stavropolin rand)|Mihailovsk]]. Vl 2017 kaik oli 24 eländpunktad enamba mi 20 tuh. eläjidenke.

Rahvahad (enamba 0,4% vl 2010): [[venälaižed]] — 80,1%, [[armenijalaižed]] — 5,8%, [[darginalaižed]] — 1,8%, [[grekalaižed]] — 1,2%, [[čiganalaižed]] — 1,1%, [[ukrainalaižed]] — 1,1%, [[nogailaižed]] — 0,8%, [[azerbaidžanlaižed]] — 0,6%, [[karačajalaižed]] — 0,6%, [[turkmenalaižed]] — 0,5%, [[čečenalaižed]] — 0,4%, [[totarlaižed]] — 0,4%, [[turkad]] — 0,4, toižed rahvahad — 4,2%, rahvahuden ozutandata — 1,0%.

== Homaičendad ==
<references />

== Irdkosketused ==
* [http://www.stavkray.ru/ Stavropolin randan tobmuden aluzkundoiden da informacižsaitiden oigenduzkosketused (''stavkray.ru'').] {{ref-ru}}
* [http://www.gubernator.stavkray.ru/ Stavropolin randan gubernatoran oficialine portal (''gubernator.stavkray.ru'').] {{ref-ru}}
* [http://www.dumask.ru/ Stavropolin randan Duman oficialine sait (''dumask.ru'').] {{ref-ru}}
* [http://www.stavregion.ru/ Stavropolin randan tobmuden aluzkundoiden oficialine portal (''stavregion.ru'').] {{ref-ru}}

{{Stavropolin randan lidnad}}
{{Venälaižen Federacijan subjektad}}

[[Kategorii:Stavropolin rand| ]]
