{{10000}}
{{Valdkund
| Nimi = Zimbabven Tazovaldkund<br >Republic of Zimbabwe
| Valdkundznam = Coat of arms of Zimbabwe.svg
| Flag = Flag of Zimbabwe.svg
| Valdkundznam text = Zimbabven valdkundznam
| Flag text = Zimbabven flag
| Pälidn = Harare
| Eläjiden lugu = 14,030,368<ref>[https://www.cia.gov/library/publications/the-world-factbook/geos/zi.html Zimbabven ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 390,757
| Kart = LocationZimbabwe.svg
| Kel' = [[anglijan kel'|anglijan]], [[šonan kel'|šonan]], [[pohjoižndebelen kel'|pohjoižndebelen]]
| Valdkundan pämez' = [[Mnangagva Emmerson|Emmerson Mnangagva]]
| Päministr = ''eile olmas''
| Religii = [[hristanuskond]], [[ateizm]]
| Valüt = [[AÜV:oiden dollar]] ($) (USD)<ref>Mugažo kävutadas [[suviafrikan rand]]an monetoid. [[Zimbabven dollar]] (ZWL) kävutihe edel vn 2009 sulakun 12. päiväd.</ref>
| Internet-domen = [[.zw]]
| Telefonkod = +263
| Aigvö = [[UTC]]+2
}}
'''Zimbabve''', täuz' oficialine form — '''Zimbabven Tazovaldkund''' ({{lang-en|Republic of Zimbabwe}} [zɪmˈbɑːbweɪ]), om mererandatoi valdkund [[Afrik]]an suvipalas, [[Viktorii (vezilanktend)|Viktorii]]-vezilanktendan, [[Zambezi]]- da [[Limpopo]]-jogiden keskes. Edel 1980 vot Zimbabven nimi oli '''Suvirodezii'''. Sen pälidn da kaikiš suremb lidn om [[Harare]].

== Etimologii ==
Valdkundan nimituz ozutab jäl'ghetuleskelendad ezmäiženke valdkundanke necil territorijal — [[Monomotap]]-imperijan [[Sur' Zimbabve]]-pälidnan nimenke.

== Istorii ==
Vn 1965 11. päiväl kül'mkud Zimbabve tedištoiti ripmatomudes [[Sur' Britanii|Sures Britanijaspäi]].

Jäl'gmäine nellänz' lugul Konstitucii<ref>[http://www.constituteproject.org/ontology/Zimbabwe?lang=en Zimbabven Konstitucijan tekst ''constituteproject.org''-saital.] {{ref-en}}</ref> om vahvištadud kaiken rahvahan referenduman jäl'ghe vn 2013 keväz'kul, sen udištamine tegihe vl 2017.

== Geografijan andmused ==
[[Fail:Zimbabwe Topography.png|thumb|left|250px|Zimbabven topografine kart.]]
Zimbabve om mavaldkundröunoiš [[Zambii|Zambijanke]] pohjoižes (röunan piduz — 797 km), [[Mozambik]]anke päivnouzmas (1231 km), [[Suviafrikan Tazovaldkund]]anke suves (225 km) i [[Botsvan]]anke päivlaskmas (813 km); röunatab [[Namibii|Namibijanke]] ičeze kaikiš päivlaskmaižes ühtes čokkoimes. Ühthine röunoiden piduz om 3066 km. Zimbabve om mererandatoi valdkund.

Valdkundan kaikiš korktemb čokkoim om [[Unjangani]]-mägi, 2592 m valdmeren pindan päl.

Zimbabven klimat om [[subekvatorialine vö|subekvatorialine]] pohjoižes da [[tropine vö|tropine]] suves. Vodes koume sezonad oleskeldas: läm' neps keza (kül'mkuspäi keväz'kuhesai, +21..+27 C°), vilukoz kuiv tal'v (sulaku-kezaku, +13..+17 C°, halad oleskeldas mägil) da räk kuiv keväz' (eloku-reduku, +30..+40 C°). Paneb sadegid 400 millimetraspäi vodes suvitazangištol 2000 millimetrhasai päivnouzmaižil mägil.

Londuseližed pävarad oma [[platin]] da [[hrom]] (3nz' sija mail'mas), [[kuld]], [[raud|raudkivend]], [[vas'k]], [[nikel']], [[alüminii|boksitad]], [[diamant]]ad, [[rubin]]ad, [[izumrud]]ad.

== Tobmuz ==
[[Fail:Harare parlament 24032005.jpg|thumb|right|250px|Zimbabven parlament [[Harare]]s.]]
Zimbabve om [[prezidentine tazovaldkund|prezidentine]] tazovaldkund dominirujanke partijanke. Valdkundan pämez' om prezident ([[šonan kel']]: ''Mutungamiri weZimbabwe'', {{lang-en|President of the Republic of Zimbabwe}}). Kaik rahvaz valičeb händast kudeks vodeks, toižiden strokuiden lugu om röunatoi. Päministran radnikust eile olmas.

Parlament om kaks'kodine. Üläkodi om Senat ({{lang-en|Senate}}) 80 ühtnijanke, heišpäi kaik rahvaz valičeb 60 ühtnijad, kundaližed organizacijad i vähembused — 20. Alakodi om Suiman Kodi (angl. ''House of Assembly''). Se mülütab 270 deputatad-ühtnijad, kaik rahvaz valičeb heid videks vodeks.

Prezidentan i parlamentan ühtnijoiden järgenduseližed pävaličendad oliba vn 2018 30. päiväl heinkud. Vozil 1987−2017 [[Robert Mugabe]] oli prezidentaks. Vn 2017 15.-21. päivil kül'mkud sodakukerduz tegihe, dominirui partii pani [[Mnangagva Emmerson|Emmerson Mnangagvad]] udeks prezidentaks, sai pävaličendoil 50,67%.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Zimbabven administrativiž-territorialine jagand]].''

Zimbabven Tazovaldkund jagase 8 agjaks (provincijaks) da kahteks lidnaks agjan statusanke, [[Harare]] i [[Bulavajo]]. Agjad alajagasoiš 59 ümbrikho, ned — 1200 municipalitetha.

== Eläjad ==
Zimbabves elädas [[zimbabvelaižed]]. Vl 2012 valdkundan ristitišt oli 12 973 808 eläjad<ref>[http://www.zimstat.co.zw/dmdocuments/CensusPreliminary2012.pdf. Vn 2012 rahvahanlugemižen jäl'gmäižed satused. — Zimbabven Nacionaline statistikan agentuz (''zimstat.co.zw'').] {{ref-en}}</ref>. Kaikiš suremb ristitišt om nügüd'.

Uskondan mödhe (2015): [[protestantizm|protestantad]] — 74,8%, riman [[katoline jumalankodikund|katolikad]] — 7,3%, toižed hristanuskojad — 5,3%, rahvahaližed uskondad — 1,5%, [[islam]]anuskojad — 0,5%, toižed uskojad — 0,1%, religijatomad — 10,5%.

Toižed järedad lidnad (enamba 100 tuh. ristituid vn 2012 rahvahanlugemižen mödhe, surembaspäi penembha): [[Bulavajo]], [[Čitungviz]], [[Mutare]], [[Epvort]], [[Gveru]], [[Kvekve]].

== Ižanduz ==
Zimbabven päeksport om [[tabak]] (3nz' sija mail'mas), [[raudühthesuladused]], [[puvill]], [[nikel']], [[kuld]], ünäižed (ümbriradmižeta) [[diamant]]ad.

== Homaičendad ==
<references />

== Irdkosketused ==
* [http://www.theopc.gov.zw/ Zimbabven prezidentan ofisan i ohjastusen sait (''theopc.gov.zw'').] {{ref-en}}
* [http://www.parlzim.gov.zw/ Zimbabven parlamentan oficialine sait (''parlzim.gov.zw'').] {{ref-en}}
{{Commons|Zimbabwe}}

{{Afrik}}

[[Kategorii:Zimbabve| ]]
