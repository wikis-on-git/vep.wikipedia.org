{{Personalii}}
'''Valentina Vasil'jevna Lebedeva''' ({{lang-ru|Валентина Васильевна Лебедева}}) om sündnu 1. keväz'kud [[Mäggär']]-küläha ([[Kos'kenaluižen rajon]], [[Leningradan agj]], [[Venäman NFST]], [[Nevondkundaline Ühtištuz]]) vepsläižehe kanzaha. Školan jäl'ges Valentina ajoi opendamhas [[Piter]]ihe. Valentina eli da radoi äi vozid neciš pohjoižes lidnas. No kodima oli kaiken aigan hänen südäimes i vedi händast tagaze. Sikš, hän jäti suren lidnan da pördihe vepsän male. Nügüd' Valentina eläb [[Kurb]]-küläs.

Valentina kirjutab runoid vepsän kelel. Hänele om mel'he ičeze rahvahan kul'tur, verod, ičeze kodikel'. Filologian Nina Zaiceva-tedodoktor kirjuti Valentina Lebedevan polhe: «Hän kirjutab runoid rahvahan ladul, mugoižel ladul, miččed oma vepsläižed pajod i voikud. Niiden kel' om mugoine pehmed, jokseb aniku ojaine, sikš runoiš om äi paginsanoid».

Valentina tegeb suren radon: hän starinoičeb internetan kal't kaikele mirule vepsläižiden enččiš tradicijoiš da veroiš, keradab vanhoid da nügüdläižid fotokuvid, ozutab nügüdläšt külän elod. Hänen internetanlehtpol' om popul'arine lujas, äjad ristitud lugeba sidä i sanuba hänele sured spasibod hänen rados.

{{stub}}
[[Kategorii:Vepsän runokirjutajad]]
[[Kategorii:Venäman runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded keväz'kun 1. päiväl]]
[[Kategorii:Sündnuded Leningradan agjaha]]
[[Kategorii:Sündnuded Mäggär'vhe]]
