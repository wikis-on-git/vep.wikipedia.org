{{Eländpunkt
 | Nimi = Tromsö<br />Tromsø
 | Lidnanznam = Tromsø komm.svg
 | Flag = 
 | Lidnanznam text = Tromsön lidnanznam
 | Flag text = 
 | Valdkund = Norvegii
 | Eläjiden lugu = 76,974
 | Voz' = 2019-09-30
 | Pind = 2,521.27
 | Fail = Tromsø view.jpg
 | Pämez' = Gunnar Vil'hel'msen<br/>(reduku 2019—,<br/>''Gunnar Wilhelmsen'')
 | Telefonkod = +47-
 | Aigvö = tal'vel [[UTC]]+1,<br />kezal [[UTC]]+2
}}
'''Tromsö''' ({{lang-no|Tromsø}} [ˈtrʊ̂msœ], {{lang-se|Romsa}}) om lidn da municipalitet (kommun) [[Norvegii|Norvegijan]] pohjoižes. Se om [[Troms i Finnmark]]-agjan administrativine keskuz.

== Istorii ==
Eländsijad oliba lidnan territorijal raudaigan völ. Ezmäine jumalanpert' oli saudud Tromsöhö vl 1252. Mainitase keskaigaližiš aigkirjoiš kuti lidnuz kaičemhas [[pomorad|pomoroišpäi]], konz hö eliba nügüd'aigaižen Norvegijan pohjoižpäivnouzmas. Tromsö sai lidnan statusad vl 1794. Pertišton kaikiš amuižembad olijad puižed pertid datiruišoiš vodel 1789.

Lidnan znamoičend ližadui 19. voz'sadal, konz episkopan kafedr om pandud sihe (1834), pedagogine kolledž avaiži uksid (1848) i laivankohendusen verf' radaškanzi (1872). Toižen mail'man sodan aigan Norvegijan ohjastuz ištui lidnas pordaigaližešti. Tromsön universitet — Norvegijan Arktine universitet radab vspäi 1968 (16 tuhad üläopenikoid vl 2016).

Tromsö šingotase kalanpüdandan eksportan portal (valdkundan kalaeksportan tobj pala), energetižel sarakol, turizmal, sömtegimištol (meriproduktad, olud), Man pindan kuviden kaimdajišpäi kompanijal i [[Arktik]]an tedoidusil. Järed läžundkodi radab lidnas.

== Geografijan andmused ==
Lidn sijadase 400 km pohjoižhe [[Pohjoine polärine pird|polärižes pirdaspäi]]. Sen keskuz om saudud Tromsöi-sarel ({{lang-no|Tromsøya}}) 22 km² pindanke 20 m ü.m.t. keskmäižel korktusel, lidnan ristitišton pol' eläb siš.

Klimat om vilu da pehmed lähejoksijan [[Gol'fstrim]]an tagut. Voden keskmäine lämuz om +2,5 C°.

== Eläjad ==
Vl 2012 kundan eläjiden lugu oli 71 590 ristitud. Kaikiš suremb ristitišt om nügüd'.

Koumanz' [[Barencan region]]an igähižiden rahvahiden kongress mäni Tromsö-lidnas 2015. voden uhokun augotišes. Kaik 15 ezitajad vepsläižišpäi ühtni sihe.<ref>Galina Baburova, Irina Sotnikova. Kaks'kümne vot ühthižradole Barencan regionas // Kodima. – 2015. – 02 (uhoku). – Lp. 1.</ref>

== Homaičendad ==
<references />

== Irdkosketused ==
*[http://tromso.kommune.no/ Lidnankundan oficialine sait (''tromso.kommune.no'').]{{ref-no}}
{{Commons|Tromsø}}

[[Kategorii:Norvegijan lidnad]]
[[Kategorii:Eländpunktad kirjamišton mödhe]]
[[Kategorii:Troms i Finnmark|*]]
