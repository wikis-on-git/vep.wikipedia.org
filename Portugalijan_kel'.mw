{{1000}}{{A10000}}
[[Fail:Lusophone World.svg|thumb|right|250px|Portugalijan kelen levigandusen kart («[[Luzitanii|luzofonine]] mail'm»)]]
'''Portugalijan kel'''' (ičeze nimituz: ''português'', ''língua portuguesa'') om üks' [[romanižed keled|ibero-romanižiš]], indoevropižiš kelišpäi. 

Reguliruindorganzacijad oma Rahvahidenkeskeine portugalijan kelen institut (''Instituto Internacional da Língua Portuguesa, IILP'', [[Prai]], [[Kabo Verde]], vspäi 2002), Lissabonan Tedoakademii i Brazilijan literaturan akademii ([[Rio-de-Žaneiro]]).

== Leviganduz ==
Kel' om [[Portugalii|Portugalijan]], [[Brazilii|Brazilijan]], [[Angol]]an, [[Mozambik]]an, [[Kabo Verde]]n, [[San Tome da Prinsipi]]n i [[Päivnouzmaine Timor|Päivnouzmaižen Timoran]] valdkundkel', mugažo [[Evropan Ühtištuz|EÜ:n]] üks' oficialižiš kelišpäi.

Pagižijoiden lugu om 223 millionad ristituid kuti kodikel' (2016), heišpäi nell' videndest elädas Brazilijas, i 20 mln ristituid toižeks keleks. Lähembaine heimkel' om [[ispanijan kel']].

== Ümbrikirjutand ==
Portugalijan kirjkel' om [[latinan kirjamišt]]on pohjal. Kirjamišt mülütab kaik 23 kirjant, i kirjamid diakritikanke (Á, Â, Ã, À, Ç, É, Ê, Í, Ó, Ô, Õ, Ú), diakritižed znamad ei antkoi kirjamele erilišt statusad. K-, W- i Y-kirjamed oma sanoiš verazmaiženke augotižlibundanke vaiše.

Sanoiden järgenduz om SVO, harvemba SOV (konz subjekt om personaline pronomin). Substantivoil ei ole kändlust, kaks' sugud (mužik- i naižsugu) artiklinke ozutajaks, kaks' lugud (üks'lugu, äilugu). Adjektiv panese substantivan jäl'ghe tobjimalaz. Adjektival koume rindatuzmärad: komparativ, superlativ, i form ladun korktanke märanke, se kändase «lujas»-sananke: ''grande'' «sur'», ''máximo'' «lujas sur'».

Kaikiš amuižembad löutud tekstad portugalijan kelen sanoidenke datiruišoiš 9.-12. voz'sadoil. Vanhan portugaližen kirjankelen norm paneškanzihe 14.-16. voz'sadoil kirjoiden painandan levitandanke.

== Lugusanad ==
* '''um''' — üks' 
* '''dois''' — kaks' 
* '''tres''' — koume 
* '''quatro''' — nell' 
* '''cinco''' — viž 
* '''seis''' — kuz' 
* '''sete''' — seičeme 
* '''oito''' — kahesa 
* '''nove''' — ühesa 
* '''dez''' — kümne
* '''vinte''' — kaks'kümne
* '''trinta''' — koumekümne
* '''cem''' — sada
* '''mil''' — tuha

== Frazad ==
* Ola! — Tervhen!
* Qual é o seu nome? — Kut sindai kuctas?
* De onde voce é? — Kugalaine oled?
* Onde voce mora? — Kus sinä eläd?
* Tchau! — Nägemižhesai!
* Obrigada. — Kitän.

== Homaičendad ==
<references />

[[Kategorii:Portugalijan kel'| ]]
[[Kategorii:Keled i dialektad kirjamišton mödhe]]
[[Kategorii:Angolan keled]]
[[Kategorii:Brazilijan keled]]
[[Kategorii:Mozambikan keled]]
[[Kategorii:Portugalijan keled]]
[[Kategorii:Päivnouzmaižen Timoran keled]]
