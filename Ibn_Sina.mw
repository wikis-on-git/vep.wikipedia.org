{{1000}}{{A10000}}
{{Personalii
| изображение = Avicenna Portrait on Silver Vase - Museum at BuAli Sina (Avicenna) Mausoleum - Hamadan - Western Iran (7423560860).jpg
| описание изображения = Mehen portret hobedan mall'an pindal Ibn Sinan mavzolejaspäi-kaumusespäi lugese tedomehen elon aigan portretaks
}}
'''Ibn Sina''', täuz' nimi om '''Abu Ali Husein ibn Abdullah ibn al'-Hasan ibn Ali ibn Sina''' ({{lang-fa|ابو علی حسین بن عبدالله بن سینا‎}} ''Abū ‘Alī Husein ibn ‘Abdallāh ibn Sīnā''; sünd. 16. eloku 980 Afšan-žilho [[Buhar]]-lidnanno, [[Samanidoiden valdkund]], nüg. [[Uzbekistan]] — kol. 18. kezaku 1037 Hamadan-lidnas, [[Abbasidoiden halifat]], nüg. [[Iran]], mavzolei om saudud sihe kauman päl), om tetab kuti '''Avicenna''' Päivlaskmmas, oli keskaigaine [[Iran|persine]] tedomez', filosof da lekar', päivnouzmaižen [[aristotelizm]]an ezitai.

Islaman keskaigaižen mail'man kaikiš tetabamb da valatoitai filosof-tedomez', eli [[islam]]an «kuldaižen aigan».

== Biografii ==
Mez' oli Samanidoiden emiroiden i Dailemitoiden sultanoiden tanhaližeks lekarikš, radoi vizirikš Hamadanas erasen aigan.

== Sädused ==
Kaik sädi enamba 450 tedotöd tedon 29 sarakos, sidä kesken neniš: medicin, filosofii, astronomii, mehanik, himii, geologii, logik, runoišt. Tuliba meihesai vaiše 274 tedotöd, äjad oma kirjutadud runoil.

Koume enciklopedijad oma tedotöiden keskes:
* «Spravitandan kirj» («Kitab al'-Šifa», araban kelel) mülütab neniden sarakoiden tedoid: logik, fizik, biologii, psihologii, geometrii, arifmetik, muzik, astronomii, mugažo metafizik.
* «Tedoinformacijan kirj» («Daniš-name-i-alai», om kirjutadud vll 1024−1037 persijan kelel). Kogoneb nelläs jagusespäi: logik, metafizik, fizik, matematik. Lähtnu kadogehe Matematik-pala om kirjutadud tošti tedomehen Al'-Džuzdžani-openikal.
* «Lekarin tedon alused» (vai ''Medicinan alused'', «Kitab al-Kanun fi-t-tibb»), antižusen lekariden edeskirjutesed oma ümbriratud siš araban medicinan satusiden mödhe. Kätihe kirjad latinan kel'he äi kerdad.

== Homaičendad ==
<references />

{{Commons|Category:Avicenna}}

{{stub}}
[[Kategorii:Iranan filosofad]]
[[Kategorii:Uzbekistanan filosofad]]
[[Kategorii:Iranan runokirjutajad]]
[[Kategorii:Astronomad]]
[[Kategorii:Fizikantedomehed]]
[[Kategorii:Lekarid]]
[[Kategorii:Matematikantedomehed]]
[[Kategorii:Mehanikantedomehed]]
[[Kategorii:Filosofad kirjamišton mödhe]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Uzbekistanha]]
[[Kategorii:Kolnuded Iranas]]
[[Kategorii:Polimatad]]
