{{Eländpunkt
 | Nimi = Teikovo<br />Тейково
 | Lidnanznam = Teykovo COA.gif
 | Flag = Flag of Teykovo (Ivanovo oblast).png
 | Lidnanznam text = Teikovon lidnanznam
 | Flag text = Teikovon flag
 | Valdkund = Venäma
 | Eläjiden lugu = 32,791
 | Voz' = 2017
 | Pind = 26.8
 | Fail = Aerial photograph of Teykovo, 2010.jpg
 | Pämez' = Svetlana Semenova<br />(kül'mku 2019—)
 | Telefonkod = +7-49343-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Teikovo''' ({{lang-ru|Те́йково}}) om [[Venäma]]n lidn da lidnümbrik [[Ivanovon agj]]an päivlaskmas. Se om agjan kudenz' lidn eläjiden lugun mödhe, [[Teikovon rajon]]an administrativine keskuz (ei mülü sihe).

== Istorii ==
Eländpunkt mainitaškanzihe kuti ''Teikovo-žilo'' ({{lang-ru|село Тейково}}) manmehiden vasthalibundoiden tagut 17. voz'sadan augotišes. Ezmäižen kangazfabrikan aluz oli pandud Teikovoho vl 1787. Žilo sai lidnan statusad vn 1918 6. päiväl sügüz'kud. Raketsodavägiden palakundan sijaduz vspäi 1961.

Teikovo šingotase [[kangaz|bumagkanghiden]] fabrikal, omblendtegimištol, sauvondmaterialiden pästandal (fanerkombinat, sendvičpaneliden tehmine, geokanghan edheotand), mugažo mašinansauvomižen tegim radab.

== Geografijan andmused ==
Lidn sijadase Väz'm-jogen randoil ({{lang-ru|Вязьма}} 86 km pitte, [[Kläz'm]]an hurapol'ne bassein), 125 m ü.m.t. keskmäižel korktusel. Matkad [[Ivanovo]]hon röunhasai om 25 km pohjoižpäivnouzmha orhal, 29 km avtotel vai raudtel. Toižed lähembaižed lidnad oma [[Kohm]] 35 km päivnouzmha-pohjoižpäivnouzmha orhal, 45 km avtotedme vai raudtedme, i [[Komsomol'sk (Ivanovon agj)|Komsomol'sk]] 22 km pohjoižhe-lodeheze orhal vai 31 km avtotedme. Teikovo-raudtestancii radab lidnan päivnouzmaižel röunal vspäi 1896.

Teikovo om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 30 294 eläjad. Vn 2010 Venäman rahvahanlugemižen mödhe lidnan eläjiden lugu oli 34 976 ristitud. Kaikiš suremb ristitišt oli 41 607 rist. vl 1970 i 38..39 tuhad eläjid vozil 1989−2001.

Rahvahad (2010): [[venälaižed]] — 94,3%, [[ukrainalaižed]] — 1,9%, toižed rahvahad — 3,8%.

Professionaližen opendusen aluzkundad oma Teikovon industrialine kolledž<ref>[http://pl-24.ru/ Teikovon industrialižen kolledžan sait (''pl-24.ru'').] {{ref-ru}}</ref> i Teikovon äiprofil'ne kolledž.<ref>[http://npu19.ru/ Teikovon äiprofil'žen kolledžan sait (''npu19.ru'').] {{ref-ru}}</ref>

== Homaičendad ==
<references />

== Irdkosketused ==
* [http://городтейково.рф/ Lidnümbrikon Administracijan i Duman sait (''городтейково.рф'').] {{ref-ru}} {{ref-en}} {{ref-de}} {{ref-fr}} {{ref-it}}
{{Commons|Category:Teykovo}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Ivanovon agjan lidnümbrikod]]
[[Kategorii:Teikovon rajon|*]]
