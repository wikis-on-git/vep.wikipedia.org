{{Venälaižen Federacijan subjekt
|Nimi           = Voronežan agj
|Venälaine nimi = Воронежская область
|Flag           = [[Fail:Flag of Voronezh Oblast.svg|150px|Voronežan agjan flag]]
|FSCoA          = [[Fail:Coat of arms of Voronezh Oblast.svg|110px|Voronežan agjan znam]]
|FlagLnk        = Voronežan agjan flag
|CoALnk         = Voronežan agjan znam
|FSMap          = [[Fail:Map of Russia - Voronezh Oblast.svg|300px]]
|FSCtrWhat      = Pälidn
|FSCtrNm        = [[Voronež]]
|AreaRnk        = 51
|TotArea        = 52216
|WaterPrcnt     = 1.23
|PopRnk         = 23
|Eläjiden lugu  = 2,333,768
|PopCtDate      = 2018
|PopDens        = 44.69
|GDPRnk         = 22
|GDP            = 841,4
|GDPCtDate      = 2016
|GDP(PPP)       = 360,4
|FedDistrNm     = Keskuzline
|EcRegNm        = Keskuzliž-Mustmaine
|OfLangs        = [[venäkel']]
|HeadTtl        = Gubernator
|HeadNm         = [[Gusev Aleksandr|Aleksandr Gusev]]<br />''(velgusentäutai)''
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Netösov Vladimir|Vladimir Netösov]]
|FSAnthem       = 
|Domain         = 
|CadNo          = 36, 136
|MSK            = [[UTC]]+3 ([[MSK]]+0)
}}
'''Voronežan agj''' ({{lang-ru|Воронежская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Voronež]].

== Keled ==
Valdkundkel' om üks'jäine — [[venäkel']].

== Istorii ==
Voronežan agj om olmas vs 1934 kezakun 13. päiväspäi.

Voronežan agjan Päkäskuz<ref>[http://constitution.garant.ru/region/ustav_voroneg/ Voronežan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2006 25. päiväl semendkud Agjan Duman ezitajil, tuli väghe sen-žo voden 7. päiväl kezakud da om väges nügüd' äiluguižidenke vajehtusidenke. Se vajehti endišt Päkäskust, kudamb oli vahvištadud vn 2001 2. päiväl heinkud.

== Geografijan andmused ==
[[Fail:Relief Map of Voronezh Oblast.png|thumb|left|250px|Voronežan agjan reljefan kart.]]
Agj röunatab [[Saratovan agj]]anke päivnouzmas, [[Volgogradan agj]]anke suvipäivnouzmas, [[Rostovan agj]]anke da [[Ukrain]]anke (sen [[Luganskan agj]]anke) suves, [[Belgorodan agj]]anke päivlaskmas, [[Kurskan agj]]anke lodehes, [[Lipeckan agj|Lipeckan]] da [[Tambovan agj|Tambovan]] agjoidenke pohjoižes. Voronežan agj om mererandatoi.

Pind om 52 216 km². Agj mülüb mecan da stepin zonha. [[Mustma]] otab territorijan nell' videndest, [[mec]] — 8,4%. Znamasine jogi om [[Don]] sen ližajogidenke ([[Voronež (jogi)|Voronež]], [[Bitüg (jogi)|Bitüg]], [[Hopr]] da tž.).

Reljef om kukhikaz da vanoikaz. Kaikiš korktemb čokkoim sijadase agjan lodehes<ref>[http://priroda36.ru/kraevedenie/razdel-neshzivaya-priroda/relef.html Voronežan agjan reljef. — ''Priroda36.ru''.] {{ref-ru}}</ref> (259 m), kaikiš madalamb om Don-jogen kendäk suviröunal (57 m).

Klimat om [[ven vö|ven]] kontinentaline. Heinkun keskmäine lämuz om +20..+21 C°, vilukun lämuz om −9..−10 C°. Paneb sadegid 500..550 mm vodes.

Londuseližed varad oma metallad ([[vas'k]], [[nikel']], [[platin]]), [[sauvondmaterialad]] ([[mouckivi]], [[savi|saved]], [[lete|letked]], [[granit]]), [[pol'kalližarvoižed kived]], [[mel]], mineraližed [[muju]]d, [[fosfor|fosforitad]], [[mustma]].

== Tobmuz ==
[[Fail:Administration of Voronezh Region.JPG|thumb|right|250px|Agjan Ohjastusen pert' [[Voronež]]as.]]
Agjan pämez' nimitase gubernatoraks. Kaik rahvaz valičeb händast videks vodeks, ei sa enamba kaht strokud jäl'geten. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. [[Gusev Aleksandr|Aleksandr Gusev]] tegeb gubernatoran velgusidme vs 2017 tal'vkun 25. päiväspäi. Koume varagubernatorad, kaks' Ohjastusen ezmäšt varaezimest da nell' muite Ohjastusen varaezimest oma hänele abhu.

Käskusenandai tobmuz om üks'kodine parlament — Agjan Dum. Kaik rahvaz valičeb sen 56 ezitajad videks vodeks. [[Netösov Vladimir|Vladimir Netösov]] radab Agjan Duman ezimeheks vs 2015 sügüz'kun 25. päiväspäi.

Radonoigendai tobmuz om Voronežan agjan Ohjastuz. Agjan departamentad, ohjandused da inspekcijad alištudas Ohjastusele.

Gubernatoran järgenduseližed valičendad oliba vn 2014 14. päiväl sügüz'kud, [[Gordeev Aleksei|edeline gubernator]] sai vägestust ezmäižel tural (88,75%) da oli ranu kahtenden strokun. Agjan Duman ühtnijoiden järgenduseližed valičendad oliba vn 2015 13. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 2 335 380 ristitud. Kaikutte kahtenz' ristit koumespäi om lidnalaine.

Kaik om [[Voronežan agjan lidnad|vižtoštkümne lidnad]] agjas da 17 lidnanvuittušt žilod. Toižed järedad lidnad (enamba 50 tuh. ristituid vl 2015, surembaspäi penembha): [[Borisoglebsk]], [[Rossoš]], [[Liski]]. Vl 2017 kaik oli 19 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 91,0%, [[ukrainalaižed]] — 1,8%, [[armenijalaižed]] — 0,4%, toižed rahvahad — 2,1%, rahvahuden ozutandata — 4,7%.

== Homaičendad ==
<references />

== Irdkosketused ==
* [http://www.govvrn.ru/ Voronežan agjan gubernatoran da Ohjastusen oficialine portal (''govvrn.ru'').] {{ref-ru}}
* [http://www.vrnoblduma.ru/ Voronežan agjan Duman oficialine sait (''vrnoblduma.ru'').] {{ref-ru}}

{{Voronežan agjan lidnad}}
{{Venälaižen Federacijan subjektad}}

[[Kategorii:Voronežan agj| ]]
