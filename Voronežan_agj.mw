{{Venälaižen Federacijan subjekt
|Nimi           = Voronežan agj
|Venälaine nimi = Воронежская область
|Flag           = [[Fail:Flag of Voronezh Oblast.svg|150px|Voronežan agjan flag]]
|FSCoA          = [[Fail:Coat of arms of Voronezh Oblast.svg|110px|Voronežan agjan znam]]
|FlagLnk        = Voronežan agjan flag
|CoALnk         = Voronežan agjan znam
|FSMap          = [[Fail:Map of Russia - Voronezh Oblast.svg|300px]]
|FSCtrWhat      = Pälidn
|FSCtrNm        = [[Voronež]]
|AreaRnk        = 51
|TotArea        = 52216
|WaterPrcnt     = 0.2
|PopRnk         = 
|Eläjiden lugu  = 2,331,147
|PopCtDate      = 2015
|PopDens        = 44.64
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzliž-Mustmaine
|OfLangs        = [[venäkel']]
|HeadTtl        = Gubernator
|HeadNm         = [[Gordejev Aleksei|Aleksei Gordejev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Netesov Vladimir|Vladimir Netesov]]
|FSAnthem       = 
|Domain         = 
|CadNo          = 36, 136
|MSK            = [[UTC]]+3 ([[MSK]]+0)
}}
'''Voronežan agj''' ([[venäkel'|ven]].: ''Воронежская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Voronež]].

== Keled ==
Valdkundkel' om üks'jäine — [[venäkel']].

== Istorii ==
Voronežan agj om olmas vl 1934 kezakun 13. päivälpäi.

Voronežan agjan Päkäskuz<ref>[http://constitution.garant.ru/region/ustav_voroneg/ Voronežan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2006 semendkun 25. päiväl Agjan Duman ezitajil, tuli väghe sil-žo vodel kezakun 7. päiväl da om väges nügüd' äiluguižiden vajehtusidenke. Se vajehti enččen Päkäskusen, kudamb oli vahvištadud vl 2001 heinkun 2. päiväl.

== Geografijan andmused ==
[[Fail:Relief Map of Voronezh Oblast.png|thumb|left|250px|Voronežan agjan reljefan kart.]]
Agj röunatab [[Saratovan agj]]anke päivnouzmas, [[Volgogradan agj]]anke suvipäivnouzmas, [[Rostovan agj]]anke da [[Ukrain]]anke (sen [[Luganskan agj]]anke) suves, [[Belgorodan agj]]anke päivlaskmas, [[Kurskan agj]]anke lodehes, [[Lipeckan agj|Lipeckan]] da [[Tambovan agj|Tambovan]] agjoidenke pohjoižes. Voronežan agj om mererandatoi.

Pind om 52 216 km². Agj mülüb mecan da stepin zonha. [[Mustma]] otab territorijan nell' videndest, [[mec]] — 8,4%. Surembaine jogi om [[Don]] sen ližajogidenke ([[Voronež (jogi)|Voronež]], [[Bitüg (jogi)|Bitüg]], [[Hopr]] da tž.).

Reljef om kukhikaz da vanoikaz. Korktembaine čokkoim om agjan lodehes<ref>[http://priroda36.ru/kraevedenie/razdel-neshzivaya-priroda/relef.html Voronežan agjan reljef (priroda36.ru).] {{ref-ru}}</ref> (259 m), madalambaine om Don-jogen kendäk suviröunal (57 m).

Klimat om [[ven vö|ven]] kontinentaline. Heinkun keskmäine lämuz om +20...+21°C, vilukun kesklämuz om -9...-10°C. Paneb sadegid 500-550 mm vodes.

Londuseližed varad oma metallad ([[vas'k]], [[nikel']], [[platin]]), [[sauvondmaterialad]] ([[mouckivi]], [[savi]], [[lete]], [[granit]]), [[pol'kalližarvoižed kived]], [[mel]], mineraližed [[muju]]d, [[fosfor|fosforitad]], [[mustma]].

== Tobmuz ==
[[Fail:Administration of Voronezh Region.JPG|thumb|right|250px|Agjan Ohjastusen pert' [[Voronež]]as.]]
Agjan pämez' nimitase gubernatoraks. Kaik rahvaz valičeb händast videks vodeks, enamba kahten strokun jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. [[Gordejev Aleksei|Aleksei Gordejev]] radab gubernatoran vs 2009 keväz'kun 12. päiväspäi. Koume varagubernatorad, kaks' Ohjastusen ezmäšt varaezimest da nell' muite Ohjastusen varaezimest oma hänele abhu.

Käskusenandai tobmuz om üks'kodine parlament — Agjan Dum. Kaik rahvaz valičeb sen 56 ezitajad videks vodeks. [[Netesov Vladimir|Vladimir Netesov]] radab Agjan Duman ezimeheks vs 2015 sügüz'kun 25. päiväspäi.

Radonoigendai tobmuz om Voronežan agjan Ohjastuz. Agjan departamentad, ohjandused da inspekcijad alištudas Ohjastusele.

Gubernatoran järgvaličendad oliba vl 2014 sügüz'kun 14. päiväl, nügüdläine gubernator sai vägestust ezmäižel tural (88,75%) da radab kahtenden strokun. Järgvaličendad Agjan Dumha oliba vl 2015 sügüz'kun 13. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 2 335 380 ristitud. Kaikutte kahtenz' ristit koumespäi om lidnalaine.

Agjas om [[Voronežan agjan lidnad|vižtoštkümne lidnad]] da 17 lidnanvuittušt žilod. Toižed sured lidnad (enamba 50 tuh. ristitud vl 2015, surembaspäi penembha): [[Borisoglebsk]], [[Rossoš]], [[Liski]].

Rahvahad (enamba 0,4% vl 2010): [[venälaižed]] (91,0%), [[ukrainalaižed]] (1,8%), [[armenijalaižed]] (0,4%), toižed — 2,1%, rahvahuden ozutandata — 4,7%.

== Homaičendad ==
<references />

== Irdkosketused ==
* [http://www.govvrn.ru/ Voronežan agjan gubernatoran da Ohjastusen oficialine portal.] {{ref-ru}}
* [http://www.vrnoblduma.ru/ Voronežan agjan Duman oficialine sait.] {{ref-ru}}

{{Voronežan agjan lidnad}}
{{Venälaižen Federacijan subjektad}}

[[Kategorii:Voronežan agj| ]]
