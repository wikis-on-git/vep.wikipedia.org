{{Eländpunkt
 | Nimi = Marakaibo<br />Maracaibo
 | Lidnanznam = ESC-V-Maracaibo.svg
 | Flag = BAND-V-Maracaibo.svg
 | Lidnanznam text = Marakaibon lidnanznam
 | Flag text = Marakaibon flag
 | Valdkund = Venesuel
 | Eläjiden lugu = 2,001,591
 | Voz' = 2013
 | Pind = 550
 | Fail = MaracaiboView3.jpg
 | Pämez' = Villi Kazanova<br />(tal'vku 2017—)
 | Telefonkod = +58-261
 | Aigvö = [[UTC]]-4:30
}}
[[Fail:Maracaibo city map.jpg|thumb|left|250px|Lidnan kart (2016).]]
'''Marakaibo''' ({{lang-es|Maracaibo}} [maɾaˈkaiβo]) om [[Venesuel]]an järed meriport, kahtenz' lidn eläjiden lugun mödhe. Se om [[Sulii]]-štatan administrativine keskuz.

== Istorii ==
Nügüdläižen eländpunktan aluz om pandud 16. voz'sadal severz'-se kerdad, saksalaižil kuti ''Noi-Nürnberg'' ({{lang-de|Neu Nürnberg}}, 1529−1546), sid' ispanijalaižil kuti ''Nueva-Samor'' ({{lang-es|Nueva Zamora}}, vll 1569 i 1574). Ezmäi indejižed heimod tegiba londoid verazmalaižiden žilho, sid' kaikel 17. voz'sadal merirazbainikad anastiba meriportad. Nell' voz'sadad alusenpanendan jäl'ghe saihe lidnhasai vaiše meritel.

Marakaibo šingotaškanzi [[kivivoi]]n löudmižen jäl'ghe vl 1917 eksportiruimha sidä. Nened sarakod ratas lidnas: kivivoin da sen produktoiden transportiruind, kivivoin ümbriradmine, sauvondmaterialiden pästand, tekstil'edheotandad, sömtegimišt.

== Geografijan andmused ==
Lidn sijadase valdkundan lodehes, sal'men 8..10 km levette päivlaskmaižel randal, 6 m ü.m.t. keskmäižel korktusel. Sal'm ühtenzoitab [[Marakaibo (järv)|ühtennimižen järven]] vezid [[Kariban meri|Kariban meren]] Venesuelan lahtenke. Avtotesild om saudud sal'mes päliči vll 1958−1962.

Klimat om räk kuivahk. Kun keskmäine päiväline lämuz om +27..+29 C° vodes ümbri. Paneb sadegid 580 mm vodes, kuivsezon oleskeleb vilukus-keväz'kus (14 mm pordos).

Marakaibo jagase 18 nimitadud tulendha.

== Eläjad ==
Vl 2001 eläjiden lugu oli 1 220 000 ristitud. Kaikiš suremb ristitišt om nügüd'.

== Transport ==
Avtobusad i maršruttaksid oma kundaližeks transportaks. Tramvajad ajadas lidnan palas turistoiden täht päpaloin. Vspäi 2006 kebnan metron jono radab (vspäi 2009 om 6 stancijad, 11 km raudted).

Rahvahidenkeskeine Činita-lendimport (''MAR'', 2,8 mln passažiroid vl 2008) sijadase 15 km suvipäivlaskmha lidnan keskusespäi, tehtas reisid [[Panam (lidn)|Panamha]] i [[Majami]]he, mugažo Venesueladme.

{{Commons|Maracaibo}}

[[Kategorii:Marakaibo| ]]
[[Kategorii:Venesuelan lidnad]]
[[Kategorii:Eländpunktad kirjamišton mödhe]]
[[Kategorii:Sulii|*]]
