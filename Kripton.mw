{{10000}}{{A10000}}
[[Fail:Krypton-glow.jpg|thumb|left|200px|Kolb puhthanke kriptonanke]]
{{Himine element|36|Kripton|Kr|83,798|Gaz|2|8|18|8|0|0|0|}}
[[Fail:Krypton Spectrum.jpg|thumb|300px|Kriptonan spektr]]
'''Kripton''' (''Kr'' — ''krypton'' latinan kelel) om 36nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahesandestoštkümnendes gruppas (vanhtunuden klassifikacijan mödhe — kahesanden gruppan päalagruppas), tabluden nelländes periodas.

== Ühthine ümbrikirjutand ==
Element om harv londuses. Man atmosferan il'man 1 m³ mülütab 1,14 sm³ kriptonad.

Anglijalaine Uil'jam Ramzei-himik avaiži kriptonan [[il'm]]as vl 1898. Nimituz libub [[grekan kel'|grekan kelen]] ''κρυπτός''-sanaspäi «peittud».

Biologine rol' ei ole löutud. Eile toksižust. Korged koncentracii kucub asfiksijad, 3,5 atm painudel kožui anestezijan abutuseks.

== Fizižed ičendad ==
Kripton om inertine üks'atomine [[gaz]] mujuta, maguta da hajuta. Diamagnetik. Kovan substancijan kristalline segluz om kubine tahkkeskustoittud.

Atommass — 83,798. Ninevuz: gaz (normaližiš arvoimižiš) — 3,745 kg/m³, nozoluz (−153 C°) — 2,413 g/sm³, kova (0 K) — 3,1 g/sm³. Suladandlämuz — 115,78 K (−157,37 C°). Kehundlämuz — 119,93 K (−153,41 C°).

Londuseline kripton kogoneb kudes stabiližes [[izotop]]aspäi: <sup>78</sup>Kr (0,35%, T<sub>½</sub> = 9,2 × 10<sup>21</sup> vot), <sup>80</sup>Kr (2,28%), <sup>82</sup>Kr (11,58%), <sup>83</sup>Kr (11,49%), <sup>84</sup>Kr (57,00%) i <sup>86</sup>Kr (17,30%). Ližaks tetas 27 radioaktivižes izotopas 69..77, 79, 81, 85, 87..101 atommassanke i niiden 10 izomäras, kaikiš hätkemb čihodai om <sup>81</sup>Kr 229 tuhad vozid pol'čihodamižen pordonke.

== Kävutand ==
Ottas kävutamižhe lampoiš kaičemha spiralid, fotokuviš tehmaha fotod korktanke vauktanke mujunke i lujanke tarkoiktusenke pigudel. Tehtas lämoitorvuzid ozutamha irdaližid logotipid. Kävutadas ftoranke lazeraks. Erasti täuttas gazal iknoiden keskustoid lämuzizoläcijan täht. Kripton-85 (T<sub>½</sub>=11 vot) säse uranan i plutonijan čihodamižes, löutas niiden kävutandan sijid kriptonan koncentracijan mödhe il'mas.

Kripton maksoi 0,4..0,65 US$ litras (atmosferine painuz) vl 2017, kal'hemb mi [[argon]] läz sadaha kerdha.

== Homaičendad ==
<references />

== Irdkosketused ==
* [http://www.webelements.com/webelements/elements/text/Kr/key.html Kripton ''webelements.com''-saital.] {{ref-en}}
* [http://n-t.ru/ri/ps/pb036.htm Kirjutuz kriptonas Himižiden elementoiden populärižes ''n-t.ru''-kirjištos.] {{ref-ru}}
{{Commons|Krypton}}

{{Periodine tablut}}

[[Kategorii:Himižed elementad kirjamišton mödhe]]
