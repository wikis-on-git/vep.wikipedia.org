{{10000}}
{{Valdkund
| Nimi = Bolgarijan Tazovaldkund<br />Република България
| Flag = Flag of Bulgaria.svg
| Valdkundznam = Coat of arms of Bulgaria.svg
| Valdkundznam text = Bolgarijan valdkundznam
| Flag text = Bolgarijan flag
| Pälidn = Sofii
| Eläjiden lugu = 7,057,504<ref>[https://www.cia.gov/library/publications/the-world-factbook/geos/bu.html Bolgarijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 110,879
| Kart = EU-Bulgaria.svg
| Kel' = [[bolgarijan kel'|bolgarijan]]
| Valdkundan pämez' = [[Radev Rumen|Rumen Radev]]
| Päministr = [[Borisov Boiko|Boiko Borisov]]
| Religii = [[hristanuskond]], [[islam]]
| Valüt = [[bolgarijan lev]] (BGN)
| Internet-domen = [[.bg]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +359
| Aigvö = tal'vel [[UTC]]+2,<br/>kezal [[UTC]]+3
}}
'''Bolgarii''' ([[bolgarijan kel'|bolgarijaks]]: ''България''), täuz' oficialine nimituz — '''Bolgarijan Tazovaldkund''' ({{lang-bg|Република България}}, vepsän transkripcii: ''Republika Bǎlgarija''), om valdkund [[Evrop]]an suvipäivnouzmas, [[Balkanan pol'sar'|Balkanan pol'saren]] päivnouzmas, [[Mustmeri|Mustmeren]] randal. Sen pälidn da kaikiš suremb lidn om [[Sofii]].

Vspäi 2004 [[Pohjoižatlantižen kožundkirjutesen organizacii|PAKO:n]] ühtnii om, vspäi 2007 — [[Evropan Ühtištuz|EÜ:n]] ühtnii.

== Istorii ==
Ezmäine Bolgarijan imperii oli olmas vozil 681−1018. Kahtenz' Bolgarijan imperii oli olmas vozil 1185−1396.

Vn 1908 5. päiväl redukud nügüdläine Bolgarii tedištoiti ripmatomudes [[Osmanan imperii|Osmanan imperijaspäi]].

Valdkundan ezmäine Konstitucii ({{lang-bg|Конституция}}) oli olmas vspäi 1879. Jäl'gmäine kudenz' lugul Konstitucii<ref>[http://www.constituteproject.org/ontology/Bulgaria?lang=en Bolgarijan Konstitucijan tekst ''constituteproject.org''-saital.] {{ref-en}}</ref> om vahvištadud vl 1991, se om väges voziden 2003, 2005−2007 i 2015 vajehtusidenke.

== Geografijan andmused ==
[[Fail:Topographic Map of Bulgaria Blank.png|thumb|left|250px|Bolgarijan topografine kart.]]
Bolgarii om mavaldkundröunoiš [[Turkanma]]nke (röunan piduz — 223 km) da [[Grekanma]]nke (472 km) suves, [[Pohjoižmakedonii|Pohjoižmakedonijanke]] (162 km) da [[Serbii|Serbijanke]] (344 km) päivlaskmas, [[Romanii|Romanijanke]] pohjoižes (605 km). Ühthine röunoiden piduz om 1806 km. Valdkundan pind — 110 879 km². Bolgarijan päivnouzmaižed randad lainištab [[Mustmeri]], sen randanpird — 354 km.

Mägimassivad i alangištod čereduišoiš pohjoižespäi suvhe. Koume mägisistemad: Pirin suvipäivlaskmas, [[Stara-Planin]] (Balkanan mäged) keskuzpalas, Ril Rodopidenke suves. Kaikiš korktemb čokkoim om Rilan [[Musal]]-mägi 2925 m ü.m.t. kortte. Kaikiš znamasižemb i üks'jäine laivjogi om [[Dunai]] pohjoižröunal Romanijanke.

Klimat om Keskmeren i kontinentaline, erazvuitte koverikahan rel'jefan tagut. Paneb sadegid 500..2540 mm vodes, 730 mm valdkundadme keskmäral.

Londuseližed pävarad oma [[kivihil']], [[metall]]ad ([[alüminii|boksitad]], [[vas'k]], [[hahktin]], [[cink]]); toižed varad — [[mec]], väghine [[mahuz]].

== Politine sistem ==
[[Fail:Sofia-centre-04.jpg|thumb|right|250px|Bolgarijan parlamentan ištundoiden sija [[Sofii|Sofijas]].]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-bg|Президент на България}}). Kaik rahvaz valičeb händast videks vodeks.

Parlament om üks'kodine Rahvahaline Suim ({{lang-bg|Народно събрание}}, lugese «Narodno sabranie») 240 ezitajanke. Kaik rahvaz änestab heid nelläks vodeks. Parlament vahvištab ohjastusen (ministrišton, {{lang-bg|Министерски съвет}}) mülükundad. Päministr (bolg. ''Министър-председател'', translit. ''Ministar-predsedatel'') om parlamentižen koalicijan lider, parlament vahvištab händast radnikusele.

Jäl'geline Rahvahaline Suim tuli radho edelstrokuižiden valičendoiden jäl'ghe, ned oliba vn 2017 26. päiväl keväz'kud. Prezidentan järgenduseližed valičendad oliba vl 2016 (6. päiväl kül'mkud), [[Rumen Radev]] om valitud prezident, sai vägestust ezmäižes turas (57,47%), tuleb radho vs 2017 vilukun 22. päiväspäi. [[Boiko Borisov]] radab päministran vs 2017 semendkun 4. päiväspäi, hän oli sil-žo radnikusel vll 2009−2013 i 2014 — viluku 2017.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bolgarijan administrativiž-territorialine jagand]].''

Bolgarii jagase 27 agjaks ({{lang-bg|област}}), ned alajagasoiš 264 kundaks ({{lang-bg|община}}), i üks' [[Sofii]]-pälidnan territorii om olmas.

== Eläjad ==
Bolgarijas elädas [[bolgarijalaižed]]. Vl 2011 valdkundan eläjiden lugu oli 7 364 570 ristitud. Kaikiš suremb ristitišt oli 8 986 636 eläjad vl 1989.

Rahvahad (2011): [[bolgarijalaižed]] — 76,9% (bolgarijan kel' om mamankel'), [[turkad]] — 8,0%, [[čiganalaižed]] — 4,4%, toižed rahvahad — 0,7%, märhapanendata — 10,0%.

Uskondan mödhe (2011): [[ortodoksine hristanuskond|ortodoksižed hristanuskojad]] — 59,4%, [[islam]]anuskojad — 7,8%, toižed uskojad (sidä kesken [[katoline jumalankodikund|katolikad]], [[protestantizm|protestantad]], [[Armenijan apostoline jumalankodikund]], [[judaizm|judaistad]]) — 1,7%, religijatomad — 3,7%, märhapanendata — 27,4%.

Toižed sured lidnad (enamba 100 tuh. ristituid vl 2011, surembaspäi penembha): [[Plovdiv]], [[Varn (lidn)|Varn]], [[Burgas]], [[Ruse]], [[Stara Zagor]], [[Pleven]]. Vl 2011 kaik oli 24 lidnad enamba mi 50 tuh. eläjidenke; ühthemänho om 257 lidnad valdkundas. Lidnalaižiden pala om 75,7% (2020).

== Ižanduz ==
Industrialine ekonomik šingotadud maižandusenke, znamasine sarak om holitišiden sfer i turizm sen palaks.

Vl 2012 Bolgarijan päeksport oli erazvuiččed [[sobad]] (läz 13%), [[vas'k]] da sen ühthesuladused (11%), [[kivivoi]] (10%), elektromašiništ (läz 10%); toine eksport — [[raud]] da [[teraz]] (4%), [[nižu]] (2%), [[podsolnušnik]]an semned (2%), [[elektruz]] (2%).

== Homaičendad ==
<references />

== Irdkosketused ==
* [http://www.parliament.bg/ Bolgarijan parlamentan oficialine sait (''parliament.bg'').] {{ref-bg}} {{ref-en}} {{ref-fr}}
* [http://www.president.bg/ Bolgarijan prezidentan oficialine sait (''president.bg'').] {{ref-bg}} {{ref-en}}
* [http://www.government.bg/ Bolgarijan ohjastusen oficialine sait (''government.bg'').] {{ref-bg}} {{ref-en}}
{{Commons|Bulgaria}}

{{Evrop}}

[[Kategorii:Bolgarii| ]]
