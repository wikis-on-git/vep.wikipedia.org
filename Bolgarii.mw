{{Valdkund
| Nimi = Bolgarijan Tazovaldkund<br />Република България
| Flag = Flag of Bulgaria.svg
| Valdkundznam = Coat of arms of Bulgaria.svg
| Valdkundznam text = Bolgarijan valdkundznam
| Flag text = Bolgarijan flag
| Pälidn = Sofii
| Eläjiden lugu = 6.924.716<ref>[https://www.cia.gov/library/publications/the-world-factbook/geos/bu.html Bolgarijan ristitišton endustuz vl 2014 heinkus. — Mail'man faktoiden kirj (cia.gov).] {{ref-en}}</ref>
| Voz' = 2014
| Pind = 110.879
| Kart = EU-Bulgaria.svg
| Kel' = [[bolgarijan kel'|bolgarijan]]
| Valdkundan pämez' = [[Plevnelijev Rosen|Rosen Plevnelijev]]
| Päministr = [[Borisov Boiko|Boiko Borisov]]
| Religii = [[hristanuskond]]
| Valüt = [[bolgarijan lev]] (BGN)
| Internet-domen = [[.bg]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +359
| Aigvö = tal'vel [[UTC]]+2,<br/>kezal [[UTC]]+3
}}
'''Bolgarii''' ([[bolgarijan kel'|bolgarijaks]]: ''България''), täuz' oficialine nimituz — '''Bolgarijan Tazovaldkund''' ({{Lang-bg|Република България}}, vepsän transkripcii: ''Republika Bǎlgarija''), om valdkund [[Evrop]]an suvipäivnouzmas, [[Mustmeri|Mustmeren]] randal. Sen pälidn da kaikiš suremb lidn om [[Sofii]].

Vspäi 2004 [[PAKO]]:n ühtnii om, vspäi 2007  — [[EÜ]]:n ühtnii.

== Istorii ==
Ezmäine Bolgarijan imperii oli olmas vozil 681-1018. Kahtenz' Bolgarijan imperii oli olmas vozil 1185-1396.

Vl 1908 redukun 5. päiväl nügüdläine Bolgarii tedoti ripmatomudes [[Osmanan imperii|Osmanan imperijaspäi]].

== Geografijan andmused ==
[[Fail:Topographic Map of Bulgaria Blank.png|thumb|left|250px|Bolgarijan topografine kart.]]
Bolgarii om mavaldkundröunoiš [[Turkanma]]nke (röunan piduz — 223 km) da [[Grekanma]]nke (472 km) suves, [[Makedonii|Makedonijanke]] (162 km) da [[Serbii|Serbijanke]] (344 km) päivlaskmas, [[Romanii|Romanijanke]] pohjoižes (605 km). Ühthine röunoiden piduz om 1806 km. Valdkundan pind — 110 879 km². Bolgarijan päivnouzmaižed randad lainištab [[Mustmeri]], sen randanpird — 354 km.

Londuseližed pävarad oma [[kivihil']], [[metall]]ad ([[alüminii|boksitad]], [[vas'k]], [[hahktin]], [[cink]]); toižed varad — [[mec]], [[mahuz]].

== Politine sistem ==
[[Fail:Sofia-centre-04.jpg|thumb|right|250px|Bolgarijan parlamentan ištundoiden sija [[Sofii|Sofijas]].]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident. Kaik rahvaz valičeb händast videks vodeks.

Parlament om üks'kodine Rahvahaline Suim ([[bolgarijan kel'|bolg.]]: ''Народно събрание'', lugese «Narodno sabranie») 240 ezitajanke. Kaik rahvaz änestab heid nelläks vodeks.

Jäl'geline Rahvahaline Suim tuli radho vl 2014 redukun 27. päiväl. Prezidentan järgvaličendad oliba vl 2011 (redukun 23. da 30. päivil).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bolgarijan administrativiž-territorialine jagand]].''

Bolgarii alajagase 27 agjaha ([[bolgarijan kel'|bolg.]] ''област''), ned — 264 kundha ([[bolgarijan kel'|bolg.]] ''община''), da völ üks' pälidnan territorii ([[Sofii]]) om.

== Eläjad ==
Bolgarijas elädas [[bolgarijalaižed]].

Toižed sured lidnad (enamba 100 tuh. ristitud vl 2011, surembaspäi penembha): [[Plovdiv]], [[Varn (lidn)|Varn]], [[Burgas]], [[Ruse]], [[Stara Zagor]], [[Pleven]]. Vl 2011 kaik oli 24 lidnad enamba mi 50 tuh. eläjidenke; ühthemänho om 257 lidnad valdkundas.

Vl 2011 eläjiden lugu oli 7,364,570 ristitud.

== Ižanduz ==
Vl 2012 Bolgarijan päeksport oli erazvuiččed [[sobad]] (läz 13%), [[vas'k]] da sen ühthesuladused (11%), [[kivivoi]] (10%), elektromašiništ (läz 10%); toine eksport — [[raud]] da [[teraz]] (4%), [[nižu]] (2%), [[podsolnušnik]]an semned (2%), [[elektruz]] (2%).

== Homaičendad ==
<references />

== Irdkosketused ==
* [http://www.parliament.bg/ Bolgarijan parlamentan oficialine sait.] {{ref-bg}} {{ref-en}} {{ref-fr}}
* [http://www.president.bg/ Bolgarijan prezidentan oficialine sait.] {{ref-bg}} {{ref-en}}

{{Commons|Bulgaria}}
{{Evrop}}

[[Kategorii:Bolgarii| ]]
