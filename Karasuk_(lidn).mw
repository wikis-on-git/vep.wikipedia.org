{{Eländpunkt
 | Nimi = Karasuk<br />Карасук
 | Lidnanznam = Coat of Arms of Karasuk (Novosibirsk oblast).png
 | Flag = Flag of Karasuk (Novosibirsk oblast).svg
 | Lidnanznam text = Karasukan lidnanznam
 | Flag text = Karasukan flag
 | Valdkund = Venäma
 | Eläjiden lugu = 27,196
 | Voz' = 2017
 | Pind = 30
 | Fail = Храм Андрея Первозванного в Карасуке.jpg
 | Pämez' = Viktor Baštanov<br />(eloku 2012—)
 | Telefonkod = +7-38355-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Karasuk''' ({{lang-ru|Карасу́к}}) om [[Venäma]]n lidn, lidnankund da raudtesol'm [[Novosibirskan agj]]an suvipäivlaskmas. Se om [[Karasukan rajon]]an administrativine keskuz.

== Istorii ==
Eländpunktan aluz om pandud vl 1915 sauvomha da holitamha raudtesarakod Transsibaspäi, nimitihe jogen mödhe. Vl 1943 kätihe radnikžiloks. Se sai lidnan statusad vn 1954 3. päiväl kezakud.

Karasuk šingotase raudten edheotandoil (vedimiden kohenduzdepo) i sömtegimištol (lihakombinat, leibänkombinat, kalategim).

== Geografijan andmused ==
Lidn sijadase Karasuk-jogen (531 km) hural randal sen lanktendan tahondas vedhudetomihe järvihe, 110 m ü.m.t. keskmäižel korktusel. Pened solavad järved oma lidnan ümbrištos. Matkad [[Altajan rand]]hasai om 20 km suvhe orhal, [[Novosibirsk]]hasai om 348 km pohjoižpäivnouzmha orhal vai 387 km avtotedme. Lähembaižed lidnad oma [[Slavgorod (Venäma)|Slavgorod]] (Altajan rand) 92 km suvipäivnouzmha orhal, 106 km avtol vai raudtedme, i [[Kupino (Novosibirskan agj)|Kupino]] 85 km lodeheze orhal, 96 km avtotedme vai raudtel. ''Karasuk-1'' i ''Karasuk-3'' oma kaks' raudtestancijad lidnas, «Tatarsk — Ust' Kamenogorsk»- i «Omsk — Barnaul»-jonod ristikoičese täs.

Jarok-žilo (63 rist. vl 2017) mülüb lidnankundha Karasukan ližaks. Lidnankundan pind — 32,71 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 28 586 ristitud, lidnankundan — 28 652 ristitud, rajonan koume videndest. Kaikiš suremb lidnan ristitišt oli 30 900 eläjad vll 1996 i 2000. [[Ortodoksine hristanuskond|Ortodoksižen hristanuskondan]] ph. Ezikuctud Ondrii-apostolan jumalanpert' om olmas lidnas.

Karasukan pedagogine kolledž om professionaližen opendusen aluzkundaks.

== Irdkosketused ==
* [http://adm-karasuk.nso.ru/ Lidnan da rajonan tobmuden aluzkundoiden oficialine sait (''adm-karasuk.nso.ru'').] {{ref-ru}}
{{Commons|Category:Karasuk}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Karasukan rajon|*]]
