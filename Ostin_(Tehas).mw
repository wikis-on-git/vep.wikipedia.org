{{Eländpunkt
 | Nimi = Ostin<br />Austin
 | Lidnanznam = Coat of arms of Austin, Texas.svg
 | Flag = Flag of Austin, Texas.svg
 | Lidnanznam text = Ostinan lidnanznam (Tehas)
 | Flag text = Ostinan flag (Tehas)
 | Valdkund = Amerikan Ühtenzoittud Valdkundad
 | Eläjiden lugu = 978,908
 | Voz' = 2019-07-01
 | Pind = 845.66
 | Fail = Austin montage Nima.png
 | Pämez' = Stiv Adler<br />(viluku 2015—.<br />''Steve Adler'')
 | Telefonkod = +1-512. 737
 | Aigvö = tal'vel [[UTC]]−6,<br />kezal [[UTC]]−5
}}
[[Fail:Map Austin (Texas).jpg|thumb|left|250px|Lidnan transporttekart (2014)]]
'''Ostin''' ({{lang-en|Austin}} [ˈɔːstən], britanine virkand: [ˈɒstɪn], [ˈɔːstɪn]) om [[Amerikan Ühtenzoittud Valdkundad|AÜV:oiden]] suvižen [[Tehas]]-štatan pälidn. Se om štatan nellänz' i valdkundan 11nz' lidn eläjiden lugun mödhe, mugažo Trevis-ümbrikon administrativine keskuz, levigandeb lähižiden Heis- i Uil'jamson-ümbrikoiden territorijoihe.

== Istorii ==
Eländpunktan aluz om pandud 1830-nzil vozil kuti Vaterlu-külä ({{lang-en|Waterloo}}). Voziden 1835−1836 soda Tehasan ripmatomudes lopi satusekahas, i vl 1839 eciškanzihe sijad uden valdkundan pälidnan täht. Panihe pälidnan alust Vaterlu-külän čomas kukhikahas tahondas vn 1839 lopus. Nimitihe tehasalaižen [[Stiven Fuller Ostin]]-politikan (1793–1836) kanzannimen mödhe. Vll 1841−1845 sirtihe štatan pälidnad tagaz [[Hjuston]]ha pordaigaližešti indejalaižiden londoiden tagut.

Ostin šingotase korktoiden tehnologijoiden äjiden kompanijoiden koncentracijal (sen tagut lidn sai «Olasižed kukhad»-närituznimed), farmacijan i biotehnologijoiden edheotandoil. Järedan sömtavaroiden «Whole Foods Market»-verkon päfater om saudud lidnas. [[Tehasan universitet]] baziruiše Ostinas.

== Geografijan andmused ==
Lidn sijadase štatan keskuzpalan suvipäivnouzmas, [[Kolorado (jogi, lankteb Meksikan lahthe)|Kolorado]]-jogen randoil, 88..405 m ü.m.t. korktusil. Severz'-se ratud lebujärvid padoseiniden taga om sätud lidnas reguliruimha jogen vedhut.

Klimat om [[subtropine vö|subtropine]] neps. Voden keskmäine lämuz om +20,6 C°, absolütine minimum oleskeli −19 C°. Paneb sadegid 865 mm vodes, enamba semendkus-kezakus (109..112 mm kus) i redukus (98 mm), toižidme kuidme 47..70 mm.

== Eläjad ==
Vn 2010 AÜV:oiden rahvahanlugemižen mödhe lidnan eläjiden lugu oli 790 390 ristitud. Kaikiš suremb ristitišt om nügüd'. Lidn om Sur' Ostin-aglomeracijan keskuz (2,2 mln rist. vl 2019 11,1 tuh. km² pindal, 29. sija valdkundas), sen ristitišt ližadui kahthe kerdha vspäi 2000.

Augotižlibundan mödhe (2010): evropalaižed — 68,3% (ispanijalaižed — 19,6%), afrikalaižed — 8,1%, latinoamerikalaižed (ispanijalaižita) — 15,5%, azijalaižed — 6,3%, [[indejalaižed]] — 0,9%, valdmerimalaižed — 0,1%, segoitadud augotižlibundanke — 3,4%.

== Homaičendad ==
<references />

== Irdkosketused ==
* [http://austintexas.gov/ Lidnan ohjandusen oficialine sait (''austintexas.gov'').] {{ref-en}} <small>''(+ äikel'ne avtomatine känduz)''</small>
{{Commons|Austin, Texas}}

{{AÜV:oiden järedad lidnad}}

[[Kategorii:Ostin (Tehas)| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Tehas|*]]
[[Kategorii:Tehasan lidnad]]
