{{Eländpunkt
 | Nimi = Antsl <small>(veps.)</small><br />Antsla <small>(est.)</small>
 | Lidnanznam =
 | Flag =
 | Lidnanznam text =
 | Flag text =
 | Valdkund = Estinma
 | Eläjiden lugu = 1,276
 | Voz' = 2020-01-01
 | Pind = 2.89
 | Fail = Antsla centre.jpg
 | Pämez' =
 | Telefonkod = +372-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Antsla vald.png|thumb|left|250px|Vn 2012 Antslan volostin kart]]
'''Antsl''' ({{lang-et|Antsla}}) om lidn municipaližeta statusata [[Estinma]]n suvipäivnouzmas. Mülüb [[Virun makund]]an [[Antslan volost'|Antslan volostihe]]. Makundan kahtenz' lidn kahtespäi eläjiden lugun mödhe.

== Istorii ==
[[Fail:Antsla flag.png|thumb|right|150px|Lidnan enzne flag]]
Antsla-nimi mainitase dokumentoiš 14. voz'sadan augotišespäi i libub saksan ''Anzen''-nimespäi. Hauk-futor ({{lang-et|Hauka}} «habuk», manmehen ližanimi) oli olmas Vana-Antsl-mizan (''Vana-Antsla'') valdoičendas 18. voz'sadal. Vl 1887 Siksälä-traktir oli saudud futoran maiš, Siksälä / Hauk-eländpunkt formiruihe siš ümbri. Vl 1889 vaumitihe «[[Valg]] — [[Petseri]]»-raudtekeskustad eländpunktanno, nimitihe lähembašt raudtestancijad ''Antsel:ikš'' ({{lang-de|Anzen}}) kahten amuižen mizan mödhe: Vastse-Antsl i Vana-Antsl (nügüd'aigaine ühtennimine žilo zavodiše 2 km pohjoižhe lidnaspäi). Ostaškanzihe umid stancijanno sauvomha i torguimha. Lidnan suvipäivnouzmaižen palan nimituz om ''Villalinn'' ühtenzoittud 1900-nzil vozil Villankülän mödhe. Vodel 1922 kaik 920 ristitud elihe eländpunktas.

Hauk-žilo sai lidnanvuiččen žilon statusad Antsl-nimitusenke vl 1920. Kätihe Antslad lidnaks vl 1938. Suren sodan aigan Antslan nacistine okkupacii jätkustui enamba koumed vot (9. heinku 1941 — 14. eloku 1944), sen jäl'ghe lidnan pol' oli pandud mantazole. Vll 1950−1959 lidn oli Antslan rajonan keskuseks. Vl 1999 lidn kadoti municipališt statusad, ühtištuihe sidä Antslan volostinke. Antslan raudtestancii lopi radod vl 2001. Vn 2017 reforman jäl'ghe ližatihe Urvaste-volostid Antslan volostihe.

Antsl šingotase valdkundaližen büdžetan aluzkundoil: gimnazii, päivkodi, muzikškol lapsiden täht, kul'turan i sportan keskuz, kirjišt. Pened edheotandad oma torguindkeskuz, laukad, likkuimiden kohendusen radhonuz i «Veski»-adivpert', tervhudenkaičendan organizacijad. Pehmdan [[mebel'|meblin]] i furnituran tehmine om olmas lähižes Antsu-küläs (6 km lodeheze, akcionerine ''Antsla-Inno''-sebr, 213 radajad vl 2019).

== Geografijan andmused ==
Lidn sijadase makundan lodehes, 85 m ü.m.t. keskmäižel korktusel. Lambahann-oja (''Lambahanna'') om lidnan pohjoižröunaks, se sädab ratud pen't Nässmizanjärved, lankteb Antsl-jogehe kümnes kilometras lodeheze lidnaspäi. Enzne raudtestancii radoi lidnan keskuzpalas.

Matkad makundan [[Viru]]-keskushesai om 27 km päivnouzmha. Toižed lähembaižed lidnad oma [[Valg]] 37 km päivlaskmha avtotedme i [[Otepä]] 40 km pohjoižhe avtoteil.

== Eläjad ==
Vn 2000 Estinman rahvahanlugemižen mödhe lidnan eläjiden lugu oli 1 547 ristitud. Vodele 2011 se poleni i oli 1 402 ristitud, sidä kesken [[estilaižed]] — 98,4%, toižed rahvahad — 1,6%. Kaikiš suremb lidnan ristitišt oli 2 453 eläjad vl 1959, sid' se poleni i vl 1989 oli 1 688 ristitud.

Nügüd'aigan volostin koume ristitud kümnespäi eläb lidnas.

== Galerei ==
<gallery mode="packed" heights="125px">
Antsla baptisti palvemaja.jpg|[[Baptizm]]an kumardelendan pert', vn 2019 nägu
Antsla Nahksepa palvemaja.jpg|Avgust Nahksepan [[lüteranižuz|lüteranine]] loičendpert', vn 2019 nägu
Vabadussõja mälestussammas Antslas 2014.jpg|Sodan ripmatomudes muštnik (2014)
Antsla raudteejaam.JPG|Lidnan raudtestancijan sauptud sauvuz vl 2013
Antsla.jpg|Lidnan ühthine nägu vl 2008
</gallery>

== Homaičendad ==
<references />

== Irdkosketused ==
* [http://antsla.kovtp.ee/ Antslan volostin oficialine sait (''antsla.kovtp.ee'').] {{ref-et}}
{{Commons|Category:Antsla}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Virun makund]]
