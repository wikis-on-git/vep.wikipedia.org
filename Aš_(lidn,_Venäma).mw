{{Eländpunkt
 | Nimi = Aš<br />Аша
 | Lidnanznam = Asha COA (2007).jpg
 | Flag = Flag of Asha (Chelyabinsk oblast) (2007).png
 | Lidnanznam text = Ašan lidnanznam
 | Flag text = Ašan flag
 | Valdkund = Venäma
 | Eläjiden lugu = 29,066
 | Voz' = 2021
 | Pind = 52.4
 | Fail = Asha.jpg
 | Pämez' = Il'ja Lutkov<br />(keväz'ku 2010—)
 | Telefonkod = +7-35159-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
{{Znamoičendad|Aš (lidn)}}
'''Aš''' ({{lang-ru|Аша́}}, [[baškiran kel'|bašk]]. i {{lang-tt|Әшә}}) om [[Venäma]]n lidn da lidnankund [[Čeläbinskan agj]]an päivlaskmaižes sarakos. Se om [[Ašan rajon]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1898 kuti žilo udenno [[kaugedraud]]an Aša-Balašovo-tegimenno, nimitihe jogen mödhe. Radnikžilo sai lidnan statusad vn 1933 20. päiväl kezakud.

Aš šingotase [[raud]]an [[metallurgii|metallurgijan]] tegimel, mugažo lämuzarmaturan i mechimine tegimed ratas lidnas.

== Geografijan andmused ==
Lidn sijadase rajonan suvipäivlaskmaiženno röunanno, Sim-jogen oiktal randal tobjimalaz ({{lang-ba|Эҫем}} 239 km pitte, [[Kam (jogi)|Kaman]] hurapol'ne bassein), 140 m ü.m.t. keskmäižel korktusel. Aš-jogi ({{lang-ru|Аша}} 59 km pitte) lankteb Simha oiktalpäi lidnas. [[Baškortostan]] om ani päivlaskmha lidnaspäi Aš-jogen vastrandal. Matkad [[Čeläbinsk]]hasai om 263 km päivnouzmha orhal, 333 km avtotedme vai 360 km raudtedme. Lähembaižed lidnad oma [[Sim (lidn, Čeläbinskan agj)|Sim-lidn]] päivnouzmha i [[Min'jar]] pohjoižpäivnouzmha.

«Čeläbinsk — [[Uf]]»-raudte läbitab lidnad, Aš-stancii ({{lang-ru|Аша}}) radab sen keskuzpalas.

Aš om lidnankundan üks'jäine eländpunkt. Lidnankundan pind om 549,32 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 31 881 ristitud, rajonan pol'. Kaikiš suremb lidnan ristitišt oli 36..39 tuhad eläjid vll 1959−1998 (39 100 rist. vl 1992).

Professionaližen opendusen aluzkund om Ašan industrialine tehnikum.<ref>[http://аит74.рф/ Ašan industrialižen tehnikuman sait (''аит74.рф'').] {{ref-ru}} </ref>

== Galerei ==
<gallery mode="packed" heights="125px">
Аша памятник Умову А.И. - panoramio.jpg|Muštnik A. Umovale i fontan (2008)
Церковь Казанской иконы Божьей Матери в городе Аша.jpg|Jumalanmaman Kazanin jumalaižen jumalanpert', vn 2020 nägu (avaitihe vl 2005)
Asha2.jpg|Lidnan puine pertišt (2007)
Станция Аша (вокзал, перрон).jpg|Aš-päraudtestancijan sauvused vl 2021
</gallery>

== Homaičendad ==
<references />

== Irdkosketused ==
* [http://www.asha-gp.ru/ Lidnankundan oficialine sait (''asha-gp.ru'').] {{ref-ru}}
{{Commons|Category:Asha}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Ašan rajon|*]]
