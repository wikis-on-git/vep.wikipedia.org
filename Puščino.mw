{{Eländpunkt
 | Nimi = Puščino<br />Пущино
 | Lidnanznam = Coat of Arms of Pushchino (Moscow oblast).png
 | Flag = Flag of Puschino (Moscow oblast).png
 | Lidnanznam text = Puščinon lidnanznam
 | Flag text = Puščinon flag
 | Valdkund = Venäma
 | Eläjiden lugu = 20,696
 | Voz' = 2020-01-01
 | Pind = 18.23
 | Fail = Puschino.jpg
 | Pämez' = Aleksei Vorobjov<br />(reduku 2019—)
 | Telefonkod = +7-4967-xx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
[[Fail:Пущино карта автобусных маршрутов Openstreetmap 2018-11.svg|thumb|left|250px|Lidnan avtobusmaršrutoiden kart vl 2018]]
'''Puščino''' ({{lang-ru|Пу́щино}}) om [[Venäma]]n lidn da lidnümbrik [[Moskvan agj]]an suves. Om tedolidnan statusanke vn 2005 redukuspäi.

== Istorii ==
Amuižen Venän [[Tešilov]]-lidnan jändused (12.-16. voz'sadad) oma 1 km päivlaskmha lidnaspäi. Puščino-külä (nüg. lidnan lodehes) mainitaškanzihe [[Ivan Grazii]]-carin aigan aigkirjoiš kuti Puščinad-heimon usadib. Se om saudud tošti 18. voz'sadal Arcibašev-pomeššikal i om tetab ''Puščino Okal''-nimitusenke.

Nügüdläižen eländpunktan aluz om pandud vl 1956 kuti NSTÜ:n Tedoakademijan tedolidnut. Vl 1962 biologijan tedoiduzkeskuz sauvoškanzihe žilos. Radnikžilo sai lidnan statusad vl 1966.

Puščino šingotase Venäman Tedoakademijan ühesal tedoinstitutal [[biologii|biologijan]] sferas i ühtel radioastronomižel observatorijal. Jogavozne bardpajoiden festival' oleskeleb Tedomehiden pertiš semendkun zavodindas vspäi 1983.

== Geografijan andmused ==
Lidn sijadase [[Okanjogi|Okan]] keskjoksmusen oiktal randal, 190 m ü.m.t. keskmäižel korktusel. Om ümbärtud [[Serpuhovan lidnümbrik]]on territorijal kaikiš polišpäi. Okanverine pordhikaz biosferine kel'dtaho levitase Okan vastrandal. Matkad [[Tulan agj]]an röunhasai om 10..15 km päivnouzmha, suvhe i päivlaskmha. Matkad [[Moskv]]hasai ([[Moskvan rengazavtote]]hesai) om 80 km pohjoižhe. Lähembaine lidn om [[Serpuhov]] (raudtestancii) 13 km lodeheze orhal vai 15 km avtotedme. «Ukrain»-avtote (M2-trass) mäneb 8 km päivlaskmha lidnaspäi.

Puščino om lidnümbrikon üks'jäine eländpunkt.

== Eläjad ==
Vl 1970 žilon ristitišt oli 10 100 eläjad. Vn 2010 Venäman rahvahanlugemižen mödhe lidnan eläjiden lugu oli 20 332 ristitud. Kaikiš suremb lidnan ristitišt om 19..21 tuhad eläjid vspäi 1989 (21 281 rist. vl 2016). [[Ortodoksine hristanuskond|Ortodoksižen hristanuskondan]] ph. Mikoi-arhangelan jumalanpert'<ref>[http://sobory.ru/geo/locat/392 Puščinon pühäpertid ''sobory.ru''-saital.] {{ref-ru}}</ref> om saudud lidnha vll 1991−2000.

Rahvahad (2010): [[venälaižed]] — 94,3%, [[ukrainalaižed]] — 1,5%, toižed rahvahad — 4,2%.

Professionaližen opendusen aluzkundad oma Puščinon valdkundaline londusentedoiden institut i [[Moskvan valdkundaline universitet|MVU:n]] biotehnologine fakul'tet.

== Galerei ==
<gallery mode="packed" heights="125px">
DCR-1000-Radiotelescope.jpg|DKR-1000-radioteleskop<br />(vn 2015 nägu)
Городской парк - panoramio - Андрей Александрович….jpg|Lidnan puišt
IBC RAN 001.jpg|Venäman Tedoakademijan üks' tedoiduzkeskusišpäi<br />(2008)
Г.Пущино м-рн "Д" - panoramio.jpg|«Д»-mikrorajonan pala
Pushino Oka Manor.jpg|Puščino Okal 18. voz'sadan usadiban jändused vl 2008
</gallery>

== Homaičendad ==
<references />

== Irdkosketused ==
* [http://www.pushchino.ru/ Lidnümbrikon tobmuden aluzkundoiden oficialine sait (''pushchino.ru'').] {{ref-ru}}
{{Commons|Category:Pushchino}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
