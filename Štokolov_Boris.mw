{{Personalii}}
'''Boris Timofejevič Štokolov''' ({{lang-ru|Борис Тимофеевич Штоколов}}; sünd. [[19. keväz'ku]] [[1930]], [[Kuzedejevo]], [[Sibirin rand]], [[Venäman NFST]], [[Nevondkundaline Ühtištuz|NSTÜ]] — kol. [[6. viluku]] [[2005]], [[Piter]], [[Venäma]]) oli nevondkundaline i venämalaine [[oper]]pajatai ([[bas]]). [[NSTÜ:n rahvahan artist]] (1966).

== Biografii ==
Tuleban aigan pajatajan tat kadoi tedmata toras Toižen mail'man sodan aigan. Vl 1944 Boris openui jungoiden školas Solohkil. Tuli openumha il'mvägiden [[Jekaterinburg|Sverdlovskan]] sodaškolas, i vl 1949 oli homaitud [[Georgii Žukov]]-maršalal, kudamban takaindan mödhe zavodi opeta Uralan konservatorijan vokalan fakul'tetas. Üläopenik kändihe Sverdlovskan operan da baletan stažoraks, i vspäi 1954 radoi siš ühteks päižiš solistoišpäi.

Vl 1959 Štokolov sai laureatan arvod 7. Mail'man norišton da üläopenikoiden festivalil [[Ven]]-lidnas, i Aprelevkan tegim pästi debütplatad A. Rubinšteinan i F. Šubertan romansoiden änetusidenke (8", Д—004916-7) hänen ezinendas. Sil-žo vodel pajatai oli kuctud [[Mariinskii-teatr|Leningradan operan da baletan teatrha]], kus radoi vhesai 1990 i sai tundištust venän operrepertuaran čomakuluks interpretatoraks.

Artist vedi aktivižen koncerttöhišton, oti venän rahvahanpajoid i romansoid repertuaraks. Ezini mail'man äjil operan i koncertlavoil.

== Kanz ==
Pajatai oli naižiš, Nadežda oli hänen ak (1929−1990). Kaks' poigad: Aleksandr (sünd. 1954) i Timofei (sünd. 1962).

== Homaičendad ==
<references />

{{stub}}
[[Kategorii:NSTÜ:n pajatajad]]
[[Kategorii:Venäman pajatajad]]
[[Kategorii:Pajatajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Kuzedejevoho]]
