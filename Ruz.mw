{{Eländpunkt
 | Nimi = Ruz<br />Руза
 | Lidnanznam = Coat of Arms of Ruza (Moscow oblast).png
 | Flag = Flag of Ruza (Moscow oblast).png
 | Lidnanznam text = Ruzan lidnanznam
 | Flag text = Ruzan flag
 | Valdkund = Venäma
 | Eläjiden lugu = 12,743
 | Voz' = 2020-01-01
 | Pind = 17.38
 | Fail = ЖК Федеративный. Руза.jpg
 | Pämez' =
 | Telefonkod = +7-49627-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Ruz''' ({{lang-ru|Ру́за}}) om [[Venäma]]n lidn [[Moskvan agj]]an päivlaskmas. Se om [[Ruzan lidnümbrik]]on administrativine keskuz (edel vn 2017 vilukud — rajonan), üks'jäine lidn i kahtenz' surtte eländpunkt lidnanvuiččen [[Tučkovo]]-žilon jäl'ghe.

== Istorii ==
Eländpunkt mainitase ezmäižen kerdan moskvalaižen [[Ivan Kalita]]-ruhtinasen vn 1328 vai 1339 zavetoičendas kuti ''Ruz'skoje-žilo'' ({{lang-ru|село Рузьское}}). Nimitihe jogen mödhe, sen nimel om parallelid baltijan keliš. Lidn oli [[Zvenigorodan ruhtinazkund]]an palaks vhesai 1462. Om alištunu Moskvan tobmudele rattemata 16. voz'sadaspäi. Varmitadud lidnuz oli Ruzas, mapudotesed jäiba sišpäi. Vl 1782 Ruz sai makundan lidnan statusad. Sauvoškanzihe tehmišton edheotandoid 19. voz'sadan keskespäi. [[Toine mail'man soda|Toižen mail'mansodan]] aigan lidn oli okkupiruidud nacistoil (25. reduku 1941 — 17. viluku 1942), erased pertid oliba muretud, no istorižen keskusen pertišt om kaičenus tähäsai.

Ruz šingotase sömtegimištol (leibtegim, maidtegim, likörvintegim), omblendfabrikal, meblin fabrikal, tipografijal.

== Geografijan andmused ==
Lidn sijadase lidnümbrikon keskuzpalan päivlaskmas, ühtennimižen jogen alajoksmusen hural randal tobjimalaz ({{lang-ru|Руза}} 145 km pitte, [[Moskv (jogi)|Moskvan]] hura ližajogi), 190 m ü.m.t. keskmäižel korktusel. Ruzan vezivaradim (33 km²) om saudud ülezjogen 10 km lodeheze lidnaspäi vll 1965−1966, Ozernan vezivaradim (23 km²) om täuttud vl 1967 8 km pohjoižhe Ruzaspäi. Matkad [[Moskv]]an röunhasai ([[Moskvan rengazavtote]]hesai) om 72 km päivnouzmha orhal vai 80 km avtotel. Lähembaine lidn om [[Možaisk]] 24 km suvhe-suvipäivlaskmha orhal vai 29 km avtotedme.

Moskvan agjan sur' rengazavtote (A108-trass) läbitab lidnan päivnouzmašt palad. Lähembaine raudtestancii radab [[Tučkovo]]-žilos 22 km suvipäivnouzmha avtotedme.

== Eläjad ==
Vl 1939 lidnan ristitišt oli 4 584 eläjad, vl 1959 — 5 957 eläjad. Vn 2010 Venäman rahvahanlugemižen mödhe lidnan eläjiden lugu oli 13 495 ristitud, rajonan (nüg. lidnümbrik) videndez. Kaikiš suremb ristitišt oli 15..16 tuhad eläjid vll 1992−2001 (16 400 rist. vll 1998−2001). [[Ortodoksine hristanuskond|Ortodoksižen hristanuskondan]] Sündun Eläbzdusen päjumalanpert' (om saudud vll 1714−1721), koume jumalanpertid<ref>[http://sobory.ru/geo/locat/501 Ruzan pühäpertid ''sobory.ru''-saital.] {{ref-ru}}</ref> i koume časounäd oma olmas lidnas.

Rahvahad (2010): [[venälaižed]] — 91,0%, [[ukrainalaižed]] — 2,2%, [[armenijalaižed]] — 1,7%, [[vaugedvenälaižed]] — 1,2%, toižed rahvahad — 3,9%.

Professionaližen opendusen aluzkundad oma Moskvan čomamahtoiden kolledžan Ruzan filial<ref>[http://dpi-ruza.ru/ Moskvan gubernine čomamahtoiden kolledž — Ruzan filialan sait (''dpi-ruza.ru'').] {{ref-ru}}</ref> i Moskvan agjan medicinižen kolledžan nomer 1 Ruzan filial.

== Galerei ==
<gallery mode="packed" heights="125px">
Администрация (Руза).jpg|Lidnan administrativine pert'<br />vl 2008
Площадь Партизан в Рузе.jpg|Partizanoiden torg Sündun Eläbzdusen päjumalanpertinke<br />(2016)
Ruza, Moscow Oblast, Russia, 143103 - panoramio.jpg|Vezisportan pert'kulu abusauvusidenke<br />(om saudud vl 2009)
Ruza music school 03.JPG|Muzikškol
</gallery>

== Homaičendad ==
<references />

== Irdkosketused ==
* [http://www.ruzaregion.ru/ Lidnümbrikon tobmuden aluzkundoiden oficialine sait (''ruzaregion.ru'').] {{ref-ru}}
{{Commons|Category:Ruza}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Ruzan lidnümbrik|*]]
