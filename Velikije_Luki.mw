{{Eländpunkt
 | Nimi = Velikije Luki<br />Великие Луки
 | Lidnanznam = Velikie Luki COA (Pskov Governorate).png
 | Flag = Flag of Velikie Luki (Pskov oblast).png
 | Lidnanznam text = Velikije Lukin lidnanznam
 | Flag text = Velikije Lukin flag
 | Valdkund = Venäma
 | Eläjiden lugu = 92,757
 | Voz' = 2017
 | Pind = 60.08
 | Fail = Velikiye Luki 2.jpg
 | Pämez' = Nikolai Kozlovskii<br />(2012—)
 | Telefonkod = +7-81153-xx-xxx
 | Avtokod = 60
 | Aigvö = [[UTC]]+3 (MSK+0)
}}
[[Fail:Change in General Plan of Velikiye Luki 2012 (social).jpg|thumb|left|250px|Vn 2012 lidnan generaline plan topografižel kartal]]
'''Velikije Luki''' ({{lang-ru|Великие Луки}}, «Sured Lukad») om [[Venäma]]n lidn da lidnümbrik [[Pskovan agj]]an suvipäivnouzmas. Se om agjan kahtenz' surtte lidn, om [[Velikije Lukin rajon]]an administrativižeks keskuseks.

== Istorii ==
Eländpunkt mainitase ezmäižen kerdan Uz'lidnan aigkirjas ''Lukad Lovatil''-nimenke ({{lang-ru|Луки на Ловати}}) vl 1166 kuti pagižmižiden sija Kijevan ruhtinasen i [[Uz'lidn]]an bajarišton keskes. Vl 1198 mainitase lidnaks (Kremlikš), se oli puine i paloi äi kerdad. 12.-15. voz'sadal ambujad [[taug]]aspäi taughuiba 56 toras Uden Lidnan poles [[Litvanma]]n anastajid vaste. Vspäi 1406 se om tetab nügüdläiženke nimenke.

Kivine lidnuz om saudud [[Petr I Sur'|Petran I]] käskön mödhe vozil 1704−1708, sen jändused oma kaičenus. 18. voz'sadal trakt läbiti lidnad Vaugedvenämaspäi Piterha. Velikije Luki saiba oficiališt makundan lidnan statusad vl 1777. Vl 1901 saudihe «Moskv — Rig»-raudted i ''Velikije Luki-raudtestancijad''. Vozil 1944−1957 oli Velikije Lukin agjan pälidnaks, nügüd' sen palad oma Pskovan i [[Tverin agj|Tverin]] agjoiš.

== Geografijan andmused ==
Lidn sijadase [[Lovat']]-jogen muugotil randoil ([[Il'mjärv]]en bassein). Kaik 26 ližajoged lanktas sihe lidnan territorijal. Matkad [[Pskov]]hasai om 210 km lodeheze orhal vai 260 km avtotedme. Lähembaine lidn om [[Novosokol'niki]] 20 km päivlaskmha orhal vai 33 km avtotedme, järed lidn — [[Vitebsk]] 167 km suvhe avtotedme.

Velikije Luki oma lidnümbrikon üks'jäine eländpunkt. Se jagase 4 territorialižhe lidnanlaptha: Pohjoine, Suvine, Keskuzrajon i Jogentagaine rajon. Mugažo 12 enččen žilon tarhad mülüdas lidnümbrikho.

== Eläjad ==
Vn 2010 Venäman rahvahanlugemižen mödhe eläjiden lugu oli 98 778 ristitud, agjan ristitišton seičemendez. Kaikiš suremb ristitišt oli 117 tuhad eläjid vozil 1991 i 1997−1999.

Rahvahad (enamba 0,4%, vl 2010): [[venälaižed]] — 95,7%, [[ukrainalaižed]] — 0,8%, [[vaugedvenälaižed]] — 0,7%, toižed rahvahad — 1,5%, rahvahuden ozutandata — 1,3%.

== Galerei ==
<gallery mode="packed" heights="125px">
Пл. Ленина - panoramio.jpg|Lidnan administracijan sauvuz vl 2011 (administracii radab siš vspäi 2012)
Великие Луки, Свято-Вознесенский собор, 14.06.2012 - panoramio.jpg|Pühän Voznesenjan päjumalanpert', vn 2012 nägu
Vgsha2 velikiye luki.jpg|Velikije Lukin maižanduzakademijan uz' openduzkorpus (2009)
Teatr velikiye luki.jpg|Dramteatr (2009)
Velikiye Luki, Pskov Oblast, Russia - panoramio (5).jpg|Lidnan päraudtestancii vl 2012
</gallery>

== Homaičendad ==
<references />

== Irdkosketused ==
* [http://vluki.reg60.ru/ Velikije Luki-lidnan tobmuden aluzkundoiden oficialine sait (''vluki.reg60.ru'').] {{ref-ru}}
{{Commons|Category:Velikiye Luki}}

{{Pskovan agjan lidnad}}

[[Kategorii:Velikije Luki| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Pskovan agjan lidnümbrikod]]
[[Kategorii:Velikije Lukin rajon|*]]
