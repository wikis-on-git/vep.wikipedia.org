{{10000}}{{A10000}}
[[Fail:Berkelium metal.jpg|thumb|left|200px|Puhtaz berklii]]
{{Himine element|97|Berklii|Bk|247,0703|HimAktinoid|2|8|18|32|27|8|2|}}
[[Fail:Berkelium spectrum visible.png|thumb|right|250px|Berklijan spektr]]
'''Berklii''' (''Bk'' — ''berkelium'' latinan kelel) om 97nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Ei ole berklijad londuses, se om ratud transplutonine element. Amerikalaine himik [[Glenn Siborg]] da hänen kollegad saiba puhtast berklijad ezmäižen kerdan vl 1949. Element om nimitadud [[Amerikan Ühtenzoittud Valdkundad|amerikaižen]] [[Kalifornii (štat)|kalifornižen]] [[Berkli]]-lidnan da tedoiduzkeskusen mödhe.

Berklii om radiotoksine. Sen paineg živatoihe: jäb luiš 50 vot, vajehtab veren südäimišt, kucub rakad.

== Fizižed ičendad ==
Berklii om [[radioaktivižuz|radioaktivine]] hobedakaz [[metall]]. Kristalližen seglusen koume formad voib olda. Järgeline segluz om kaks'jaine geksagonaline, mugažo oleskeleb kubine tahkonkeskustoittud 70 atmosferad painudel i ortorombine 25 GPa painudel da sen enamba.

Atommass — 247,0703 (<sup>247</sup>Bk). Ninevuz (normaližiš arvoimižiš) — 14,78 g/sm³ (<sup>247</sup>Bk); 13,25 g/sm³ (<sup>249</sup>Bk). Suladandlämuz — 1259 K (986 C°, <sup>249</sup>Bk). Kehundlämuz — 2900 K (2627 C°, <sup>249</sup>Bk).

Om ühesatoštkümne berklijan ratud [[izotop]]ad 236..254 atommassanke, i niiden 6 izomärad. Kaikiš hätkemban eläjan berklii-247-izotopan pol'čihodamižen pord om 1380 vot, <sup>248</sup>Bk-izotopan enamba 300 vot. Berklii-249-izotopan pol'čihodamižen pord om 314 päiväd. Toižed izotopad oma olmas vaiše časuiš.

== Himižed ičendad ==
Om reakcijoid nenidenke substancijoidenke: hapanik, vezinik, rik, galogenad. Hapandused oma segoitamatomad vedes. Muigotandmärad: +3 i +4 tobjimalaz, oleldas +5 i +2. «Nell'»-valentižusen olend erištab berklijad toižiš aktinoidoišpäi i lantanoidoišpäi.

== Kävutand ==
<sup>249</sup>Bk-nuklid kävutadas [[kalifornii (himine element)|kalifornijan]] [[izotop]]oid tehtes.

Tehtas kaik berklijad [[atomreaktor]]iš lujas penikaižin verdoin. Kaikiš penemb mass zavodimha čepiišt reakcijad om 192 kg.

== Irdkosketused ==
* [http://www.webelements.com/webelements/elements/text/Bk/key.html Berklii ''webelements.com''-saital.] {{ref-en}}
* [http://n-t.ru/ri/ps/pb097.htm Kirjutuz berklijas Himižiden elementoiden populärižes ''n-t.ru''-kirjištos.] (venäkelel)
{{Commons|Berkelium}}

{{Periodine tablut}}

[[Kategorii:Himižed elementad kirjamišton mödhe]]
