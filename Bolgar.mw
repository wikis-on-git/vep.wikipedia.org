{{Eländpunkt
 | Nimi = Bolgar<br />Болгар <small>(ven.)</small><br />Болгар / Bolğar <small>(tot.)</small>
 | Lidnanznam = Coat of Arms of Spassk (Bolgar Tatarstan) (1781).png
 | Flag = 
 | Lidnanznam text = Bolgaran lidnanznam
 | Flag text = 
 | Valdkund = Venäma
 | Eläjiden lugu = 8,571
 | Voz' = 2017
 | Pind = 116
 | Fail = Булгарское городище 9.JPG
 | Pämez' = Kamil' Nugaev (1995—)
 | Telefonkod = +7-84347-xx-xxx
 | Avtokod = 16. 116. 716
 | Aigvö = [[UTC]]+3 (MSK+0)
}}
'''Bolgar''' ({{lang-tt|Болгар / Bolğar}}, {{lang-ru|Болгар}}) om [[Venäma]]n lidn da lidnankund [[Tatarstanan Tazovaldkund]]an suvipäivlaskmas. Se om [[Spasskan rajon (Tatarstan)|Spasskan rajonan]] administrativine keskuz.

== Istorii ==
Amuine ''Bulgar-lidn'' oli olmas 10. voz'sadaspäi. Lidnusen jändused seištas Bolgaran ümbrištos nügüd'-ki, mülütihe niid Mail'man jäl'gusen nimikirjuteshe vl 2014.

Lähine upotadud ''Spasskoje (Čertikovo)-külä'' sai makundan lidnan statusad vl 1781, mülüi Kazanin gubernijha. Vhesai 1935 nimitihe lidnad Spassk-Tatarskijaks mugažo ({{lang-ru|Спасск-Татарский}}) erištamha toižiš Spasskoišpäi. Sid' udesnimitihe Kuibišev:aks, i lidn oli olmas vanhal sijal edel [[Kuibiševan vezivaradim]]en täutmišt vl 1957. Sirtihe Kuibiševad täuzin kahtes kilometras suvhe Bolgari-küläspäi ({{lang-ru|Болгары}}), eländpunktad ühtenzoitiba aigan mändes. Vl 1991 udesnimitihe lidnad nügüdläižikš.

== Geografijan andmused ==
Lidn sijadase Kuibiševan vezivaradimen hural randal, 80 m ü.m.t. keskmäižel korktusel. Matkad [[Kazan'|Kazanihesai]] om 90..100 km pohjoižhe orhal vai vezivaradimedme, 190 km avtotedme. Lähembaine lidn om [[Tetüši]] 15 km päivlaskmha vezivaradimen vastrandal.

Pen' Bolgari-külä (179 rist. vl 2017) mülüb lidnankundha Bolgaran ližaks.

== Eläjad da ižanduz ==
Vn 2010 kaiken Venäman rahvahanlugemižen mödhe lidnan eläjiden lugu oli 8 650 ristitud, lidnankundan — 8 841 ristitud, rajonan ristitišton koume seičemendest. Vspäi 1979 lidnan ristitišt om 8,3..8,7 tuh. eläjid röunoiš (vl 2003 — 8 700 rist.). Islaman akademii i Vauged päpühäpert' oma olmas Bolgaras, ortodoksižen hristanuskondan kaks' jumalanpertid om lidnas.

Ižandusen päsarak om turizm, jogiport om lidnas turistlaivoiden täht. Leibkombinat om tegimišton edheotandaks.

== Irdkosketused ==
* [http://spasskiy.tatarstan.ru/ Lidnan da Spasskan rajonan tobmuden sait (''spasskiy.tatarstan.ru'') Tatarstanan Tazovaldkundan oficialižel portalal.] {{ref-ru}} {{ref-tt}}
{{Commons|Category:Bolghar}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Spasskan rajon (Tatarstan)|*]]
