{{Eländpunkt
 | Nimi = Polevskoi<br/>Полевской
 | Lidnanznam = Coat of Arms of Polevskoy.svg
 | Flag = Flag of Polevskoy.svg
 | Lidnanznam text = Polevskoin lidnanznam
 | Flag text = Polevskoin flag
 | Valdkund = Venäma
 | Eläjiden lugu = 60,012
 | Voz' = 2021
 | Pind = 57
 | Fail = Полевской с высоты птичьего полёта.jpg
 | Pämez' = Konstantin Pospelov<br />(sügüz'ku 2017—)
 | Telefonkod = +7-34350-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Polevskoi''' ({{lang-ru|Полевской}}) om [[Venäma]]n lidn [[Sverdlovskan agj]]an suvipäivlaskmas. Se om Polevskoin lidnümbrikon administrativine keskuz da pala.

== Istorii ==
Eländpunkt mainitase ezmäižen kerdan kuti ''Polevskai-külä'' ({{lang-ru|Полевская деревня}}) vl 1699, no oficialine alusenpanend lugese vodel 1718 [[baškiralaižed|baškiralaižiden]] londan jäl'ghe. Žilon i jogen nimitused oma ühthiženke augotižlibundanke. Vl 1702 löutihe [[vas'k|vas'kkivendod]] i vl 1723 valdkund sauvoi vas'kensuladuztegint lidnusenke [[Petr I Sur']]-imperatoran käskön mödhe. Pigai löutihe [[raud|raudkivendod]] 7 kilometras pohjoižhe tegimespäi, i vspäi 1735 sauvoškanzihe Severskii-raudantegint.

Vl 1924 Polevskoi i Severskii saiba radnikžilon statusad. Vn 1942 27. päiväl keväz'kud anttihe Polevskoi-žilole lidnan statusad, ühtištuihe Severskii-žilonke vn 1946 keväz'kus. Vspäi 1946 lidn alištub agjan tobmudele oikti.

Polevskoi šingotase raudmetallurgijan Severskii-torventegimel i sauvondmaterialiden sarakol (raudbetontegesed, keramine apakut, metalližkonstrukcijad), mugažo leibtegim radab.

== Geografijan andmused ==
Lidn sijadase [[Uralmäged|Keskmäižen Uralan]] päivlaskmaiženno pautkenno, 360 m ü.m.t. keskmäižel korktusel. Pen' Polevai-jogi (16 km pitte, {{lang-ru|Полевая}}) jokseb Üläuiton kal't lidnan suves i lankteb Severuškha sen vezivaradimen sijas (vspäi 1738, lidnan pohjoine, [[Čusovai]]-jogen hura randpol', [[Kam (jogi)|Kamanjogen]] hurapol'ne bassein). Dumnai-mägi (409 m, ven. ''Думная'') seižub lidnan suvipalas, ende saihe vas'kkivendod läz sidä.

Lidnan raudte om vaiše tegimišton täht, lähembaine Polevskoi-passažirraudtestancii om saudud 8 km päivnouzmha lidnaspäi Stancionnii-Polevskoi-žilos «Jekaterinburg — [[Čeläbinsk]]»-jonol. Matkad [[Jekaterinburg]]an röunhasai om 40 km pohjoižpäivnouzmha orhal, 47 km avtotedme vai raudtedme; keskushesai — 52 km orhal vai 59 km avtotedme. Lähembaižed lidnad oma [[Sisert' (lidn)|Sisert']] 36 km päivnouzmha orhal vai 43 km avtol, i [[Degtärsk]] 29 km pohjoižhe orhal vai 47 km avtol.

Üks'toštkümne žilod da kaks' pen't küläd mülüdas lidnümbrikho Polevskoin ližaks. Lidnümbrikon pind — 1550,58 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 64 220 ristitud, lidnümbrikon — 71 220 ristitud. Kaikiš suremb lidnan ristitišt oli 70..72 tuhad eläjid vll 1986−2000 (72 400 eläjad vl 1998). Vl 2017 kaik 62 259 ristitud elihe lidnas i 70 233 ristitud kaikes lidnümbrikos.

Rahvahad (2010, ozutadud rahvahudenke): [[venälaižed]] — 91,4%, [[totarlaižed]] — 3,5%, [[baškiralaižed]] — 1,2%, toižed rahvahad — 3,9%.

[[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/6997 Polevskoin pühäpertid ''sobory.ru''-saital.] {{ref-ru}}</ref> oma olmas lidnas: ph. Stroican jumalanpert', phh. Pedroi da Pauloi-apostoloiden jumalanpert', kaks' časounäd.

Professionaline openduz tegese Jekaterinburgan aluzkundoiden filiališ: Uralan tegimištoliž-ekonomine tehnikum i Uralan radiotehnine kolledž A. Popovan nimel.

== Galerei ==
<gallery mode="packed" heights="125px">
Петро-Павловский-Храм-Полевской-2.jpg|Phh. Pedroi da Pauloi-apostoloiden jumalanpert', vn 2009 nägu
Polevskoy, Sverdlovsk Oblast, Russia - panoramio (5).jpg|Severskii-torvtegim vl 2011
Дворец-культуры-Полевской.jpg|Kul'turkeskuz (2009)
Вид на Высокий столб с 9 этажа - panoramio.jpg|Pertišt (2008)
</gallery>

== Homaičendad ==
<references />

== Irdkosketused ==
* [http://polevsk.midural.ru/ Lidnümbrikon tobmuden aluzkundoiden oficialine sait (''polevsk.midural.ru'').] {{ref-ru}}
* [http://www.dumapgo.ru/ Polevskoin lidnümbrikon Duman sait (''dumapgo.ru'').] {{ref-ru}}
{{Commons|Category:Polevskoy}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
