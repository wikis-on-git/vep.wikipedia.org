{{Eländpunkt
 | Nimi = Savonlidn<br />Savonlinna <small>(suom.)</small><br />Nyslott <small>(roč.)</small>
 | Lidnanznam = Savonlinna.vaakuna.svg
 | Flag = 
 | Lidnanznam text = Savonlidnan znam
 | Flag text = Savonlidnan flag
 | Valdkund = Suomenma
 | Eläjiden lugu = 33,272
 | Voz' = 2019-08-31
 | Pind = 3,597.70
 | Fail = Savonlinna 2017 10 07 1.jpg
 | Pämez' = Janne Laine<br />(2006—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Savonlidn''' ({{lang-fi|Savonlinna}} [ˈsɑʋonˈlinnɑ], {{lang-sv|Nyslott}}) om lidn [[Suomenma]]n suvipäivnouzmas. Se om valdkundan 34nz' lidn eläjiden lugun mödhe, mülüb [[Suvisavo]]-agjaha.

== Istorii ==
Eländpunktan aluz om pandud vl 1475 kuti [[Ročinma]]n ''Nyslott''-lidnuz («uz' lidnuz») da žilo senno. Vspäi 1534 lidnuz oli Savo-provincijan keskuz. Vl 1639 žilo sai lidnan statusad. Vspäi 1743 oli [[Venäman imperii|Venäman imperijan]] [[Viipurin guberii|Viipurin guberijan]] palaks.

Suomen nimituz kändihe oficialižeks ripmatomuden sandan jäl'ghe vl 1917. Lidnusen nimituz om nügüd' ''Olavinlinna'' ({{lang-sv|Olofsborg}}). Nened kundad oliba mülütadud Savonlidnan alištushe: Sääminki (1973), Savonrand (suom. ''Savonranta'', 2009), Kerimäki i Punkaharju (2013).

Savonlidn šingotase pun ümbriradmižel, transportan edheotandoil, veimetomiden kaičendsistemiden tegimel (vspäi 2019), turizmal.

== Geografijan andmused ==
Lidn sijadase agjan päivnouzmas, [[Saimaa]]-järven i sen laivten randal, pol'tel Mikoišpäi [[Jogensu]]hu. Matkad [[Hel'sinki]]hesai om 284 km suvipäivlaskmha orhal, 333 km avtotel [[Mikoi]]n i [[Laht (lidn)|Lahten]] kal't, 400 km raudtedme [[Kouvol]]an kal't. Agjan Mikoi-keskuz om 86 km päivlaskmha-suvipäivlaskmha orhal vai 103 km avtotedme.

Vl 2019 lidnan ühthine pind oli 3 597,70 km², sidä kesken kuivma — 2 238,09 km², sokaz ma oti koumandest (1 359,61 km²).

Savonlidn jagase 35 nimitadud rajonaks-küläks, kaik 97 küläd alištudas lidnankundan tobmudele.

== Eläjad ==
Vl 1980 ristitišt oli 41 053 eläjad. Kaikiš suremb eläjiden lugu oli 41 426 ristitud vl 1995.

Mamankelen mödhe (2016): suomen kel' — 96,3%, ročin kel' — 0,1%, toižed keled — 3,6%.

== Galerei ==
<gallery mode="packed" heights="125px">
Savonlinnan Lyseo-Kaupungintalo 1 AB.JPG|Lidnan ohjastusen üks' pertišpäi (2008)
Savonlinna church.jpg|Lidnan lüteranine päjumalanpert' (2006)
Savonlinna plywood mill.jpg|[[UPM (kompanii)|UPM]]-kompanijan fanerantegim (2011)
Savonlinna heinäkuu 2002 IMG 1635.JPG|Olavinlinna-lidnuz
Lusto 1 AB.jpg|Lusto — Suomen mecan muzei
</gallery>

== Irdkosketused ==
* [http://www.savonlinna.fi/ Lidnan oficialine sait (''savonlinna.fi'').] {{ref-fi}} {{ref-ru}}
{{Commons|Category:Savonlinna}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvisavo]]
