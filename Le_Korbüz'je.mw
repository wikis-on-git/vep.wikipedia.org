{{1000}}{{A10000}}
{{Personalii
| изображение = Le Corbusier (1964).jpg
| описание изображения = Le Korbüz'je vl 1964
}}
[[Fail:Unitè d'habitation Marseille.jpg|thumb|left|250px|Äižiruine eländpert' [[Marsel'|Marseliš]] Le Korbüz'jen projektan mödhe]]
'''Le Korbüz'je''', todesine nimi om '''Šarl' Eduar Žannere-Gri''' ({{lang-fr|Charles-Edouard Jeanneret-Gris}}; sünd. 6. reduku 1887, [[La Šo de Fon]], [[Nevšatel']]-kanton, [[Šveicarii]] — kol. 27. eloku 1965, [[Rokebrün Kap Marten]], [[Francii]]), oli [[Šveicarii|šveicarižen]] augotižlibundan [[Francii|francijalaine]] arhitektor, [[modernizm]]an pioner, rahvahidenkeskeižen stilin arhitekturan ezitai, pirdai da dizainer.

== Kar'jer ==
Arhitektor sabuti tetabut erižpertiden projektoil 1920-nzil vozil, ühtni järedoiden i peniden lidnoiden planiruindha. Ozuti kaks'tazošt faterad Parižan ozutelendas vl 1924, sädi serijaižen pertišton projektad [[Bordo (lidn)|Bordo-lidnanno]] sil-žo vodel, vähäžiruižed pertid ühthepaniba odvut komfortanke.

== Stilin eriližused ==
Le Korbüz'je — üks' kaikiš znamasižiš arhitektorišpäi 20. vsadas. Hänen nimi om ühtel rivel ningomidenke arhitekturan reformatoridenke, kut [[Rait Frenk Lloid|Frenk Lloid Rait]], [[Gropius Val'ter|Val'ter Gropius]], [[Van der Roe Mis|Mis Van der Roe]].

Le Korbüz'jen sauvused kaiken oma ičevuiččed, oletihe planiruindan ut standartad, arhitekturan joudjaližid formid. Hän oli mugažo talantakaz publicist. Sädi kuvid i grafikad, originaližid meblid i skul'pturid, publižiden sauvusiden kouroid.

Arhitektoran-internacionalistan projektoiden mödhe om saudud erazvuiččid pertid [[Šveicarii|Šveicarijas]], [[Francii|Francijas]], [[Germanii|Germanijas]], [[Amerikan Ühtenzoittud Valdkundad|AÜV:oiš]], [[Argentin]]as, [[Japonii|Japonijas]], [[Venäma]]s, [[Indii|Indijas]] i [[Brazilii|Brazilijas]]. Ühtni [[Indii|Indijan]] [[Čandigarh]]-lidnan projektan sädandha.

== Homaičendad ==
<references/>

== Irdkosketused ==
* [http://www.fondationlecorbusier.fr/ Le Korbüz'jen fondan Parižas oficialine sait (''fondationlecorbusier.fr'').] {{ref-fr}} {{ref-en}}
{{Commons|Le Corbusier}}

{{stub}}
[[Kategorii:Šveicarijan arhitektorad]]
[[Kategorii:Šveicarijan pirdajad]]
[[Kategorii:Dizainerad]]
[[Kategorii:Arhitektorad kirjamišton mödhe]]
[[Kategorii:Pirdajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Šveicarijha]]
[[Kategorii:Kolnuded Francijas]]
