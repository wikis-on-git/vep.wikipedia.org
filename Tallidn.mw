{{Eländpunkt
 | Nimi = Tallidn (Tallinn, Tallin)<br />Tallinn <small>(est.)</small>
 | Lidnanznam = Tallinn greater coatofarms.png
 | Flag = Flag of Tallinn.svg
 | Lidnanznam text = Tallidnan lidnanznam
 | Flag text = Tallidnan flag
 | Valdkund = Estinma
 | Eläjiden lugu = 423,420<ref>Kaikenaigaižiden eläjiden lugu. Vl 2016 kezakun 1. päiväl registriruidud eläjiden lugun arv om 440 950 ristitud.</ref>
 | Voz' = 01.01.2016
 | Pind = 159.2
 | Fail = Tallinn-old-town.jpg
 | Pämez' = [[Aas Taavi|Taavi Aas]] (2015-)
 | Telefonkod = +372-6-xxx-xxx
 | Aigvö = tal'vel [[UTC]]+2,<br />kezal [[UTC]]+3
}}
'''Tallidn''' vai '''Tallinn''', '''Tallin''' ([[estin kel'|est.]]: ''Tallinn'') om [[Estinma]]n pälidn, kaikiš suremb lidn da kaikiš järedamb municipaline ühtnik. Kaikutte koumanz' Estinman eläi om registriruidud pälidnas. Municipaline Tallidn-ühtnik mülüb [[Harju (makund)|Harju-makundha]].

Lidn om Estinman biznesan, opendusen, kul'turan da tedon keskuz.

== Istorii ==
Vl 1154 lidn johtutase ezmäižen kerdan arabižen geografijan [[Al' Idrisi]]-tedomehen tedotöiš kuti ''pen' Kolivan'-lidnuz''.

Vozil 1219-1227 i 1238-1346 eländpunkt oli alištunu [[Danii|Danijale]].

== Geografižed andmused ==
Lidn sijadase Estinman lodehes, [[Suomen laht]]en suvirandal. Meren randanpird om 46 km pitte.

Kaikiš suremb järv om [[Ülemiste (järv)|Ülemiste-järv]] (9,6 km²) lidnan suves. Znamasine jogi om [[Pirit (jogi)|Pirit]], se läbitab lidnan päivnouzmpol't. Kaik järved da joged mülüdas [[Baltijan meri|Baltijan meren]] basseinha.

== Administrativine jagand ==
[[Fail:Districts of Tallinn.jpg|thumb|left|250px|Tallidnan palad.]]
Vs 1993 keväz'kun 4. päiväspäi Tallidn jagase 8 lidnanpalaha (est. üks'lugu ''linnaosa''):
* 1) [[Haabersti]] (mugažo estin kelel)
* 2) [[Kesklidn]] (est. ''Kesklinn'')
* 3) [[Kristiine]]
* 4) [[Lasnamäe]]
* 5) [[Mustamäe]]
* 6) [[Nimme]] (est. ''Nõmme'', vhesai 1940 oli eriližeks lidnaks)
* 7) [[Pirit (lidnanpala)|Pirit]] (est. ''Pirita'')
* 8) [[Pohjoine Tallidn]] (est. ''Põhja-Tallinn'')

== Tobmuz ==
[[Fail:Tallinna Linnavolikogu.jpg|thumb|right|250px|Lidnan Suiman pert'.]]
Käskusenandai tombuz om Lidnan Suim (est. ''Tallinna Linnavolikogu'') 79 ühtnijanke. Kaik täuz'igäižed lidnan eläjad (18-voččed da sen vanhemba) valitas heid nelläks vodeks. Järgvaličendad sihe oliba vl 2013 redukun 20. päiväl. [[Kallo Kalev|Kalev Kallo]] radab sen ezimehen vs 2015 sulakun 30. päiväspäi. Lidnan Suim valičeb lidnan pämest - ohjastusen pämest nelläks vodeks.

Lidnan ohjastusen (est. ''Tallinna linnavalitsus'') pämez' om lidnan pämez'-ki. Hän pidab vastust Lidnan Suiman ühtnijoiden edes. Vs 2015 sügüz'kun 30. päiväspäi [[Aas Taavi|Taavi Aas]] radab lidnan pämehen velgusentäutajaks.

== Eläjad ==
Vl 1913 Tallidnan ristitišt oli 116 012 eläjad. Vn 2011 Estinman rahvahanlugemižen mödhe kaikenaigaižiden eläjiden lugu oli 393 222 ristitud.

Rahvahad (vn 2011 Estinman rahvahanlugemižen mödhe, enamba 0,4%): [[estilaižed]] — 55,3%, [[venälaižed]] — 36,8%, [[ukrainalaižed]] — 2,9%, [[vaugedvenälaižed]] — 1,6%, [[suomalaižed]] — 0,5%, [[evrejalaižed]] — 0,4%, toižed — 2,5%.

== Ižanduz ==
Ižandusen päsarakod oma bankad da valdkundaline administrativine holituz, laivansauvomine, meritransport, varapalad avtoiden täht (kaičendvöd), omblendtegimišt, turizm.

== Transport ==
Estinman kaikiš järedamb jüguport da port passažoroiden täht sijadase Tallidnas. Ehtatimed ujudas [[Hel'sinki]]hesai (80 km pohjoižhe), mugažo [[Piter]]ihe, [[Stokhol'm]]ha da [[Rostok]]ha.

[[Avtobus]]ad, [[tramvai]]d da [[elektrojonuz|elektrojonused]] oma kundaližeks transportaks Tallidnan südäimes.

Rahvahidenkeskeine civiline Merin Lennartan nimel nimitadud Tallidn-lendimport (''TLL'') sijadase 4 km suvipäivnouzmha lidnan keskusespäi, Ülemiste-järven pohjoižpäivnouzmaižel randpolel. Sišpäi tehtas reisid [[Evrop]]an surihe lidnoihe da Estinmadme.

== Mel'heiztahod ==
<center><gallery>
Fail:07-06-21-tallinn-by-RalfR-225.jpg|Lidnan ratušan torg
Fail:Tallinn TV tower.JPG|[[Tallidnan telečuhunduz]]
Fail:Botanic garden in Tallinn.JPG|[[Tallidnan botanine puišt]]
Fail:TUT Main entrance.jpg|[[Tallidnan tehnine universitet]]
Fail:Tallinn city gull.jpg|Tallidnan azjaline keskuz (2015)
</gallery></center>

== Homaičendad ==
<references />

== Irdkosketused ==
* [http://www.tallinn.ee/ Tallidnan ohjastusen oficialine portal.] {{ref-et}} {{ref-ru}} {{ref-en}} {{ref-de}} {{ref-sv}} {{ref-fi}}

{{Estinman lidnad}}
{{Evropan pälidnad}}

[[Kategorii:Tallidn| ]]
[[Kategorii:Estinman lidnad]]
[[Kategorii:Estinma]]
[[Kategorii:Eländpunktad kirjamišton mödhe]]
[[Kategorii:Pälidnad]]
