{{Eländpunkt
 | Nimi = Neman<br />Неман
 | Lidnanznam = Герб-Немана.svg
 | Flag = Флаг Немана.svg
 | Lidnanznam text = Nemanan lidnanznam
 | Flag text = Nemanan flag
 | Valdkund = Venäma
 | Eläjiden lugu = 10,931
 | Voz' = 2017
 | Pind = 14
 | Fail = Ragainė iš Lietuvos.JPG
 | Pämez' = Natal'ja Zaiceva<br />(sügüz'ku 2016—)
 | Telefonkod = +7-40162-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Neman''' ({{lang-ru|Неман}}, {{lang-de|Neman / Ragnit}}, {{lang-lt|Ragainė}}; edel 1947. vot — ''Ragnit'') om [[Venäma]]n lidn valdkundröunanno, [[Kaliningradan agj]]an pohjoižpäivnouzmas. Se om [[Nemanan lidnümbrik]]on administrativine keskuz.

== Istorii ==
Eländpunkt mainitase ezmäižen kerdan Prussijan aigkirjas kuti amuine ''Raganit-lidnuz'', kudambad [[Tevtonan orden]]an ricarid poltiba vl 1277. Orden sauvoi ut lidnust vanhan sijas vl 1289, panihe mantazole vl 1355. Lidnuz om saudud tošti kivespäi vl 1409. Pidihe zamkad hüvin, eskai Suren sodan jäl'ghe se oli läz kogonaine. Nügüd' vaiše jändused oma olmas. Žilo sai lidnan statusad vl 1722.

[[Toine mail'man soda|Suren sodan]] aigan vn 1945 19. päiväl vilukud Rusked Armii anasti lidnad. Udesnimitihe lidnad jogen mödhe vl 1947. Vll 1909−1992 cellülozbumagaine kombinat radoi Nemanas. Lidn šingotase sömtegimišton edheotandoil, mecan ümbriradmižel i turizmal. Baltijan AES om sauvomas vspäi 2010, 15 km suvipäivnouzmha lidnaspäi.

== Geografijan andmused ==
Lidn sijadase [[Nämunas]]-jogen ({{lang-ru|Неман}}) hural randal, 20 m ü.m.t. keskmäižel korktusel. Matkad [[Kaliningrad]]hasai om 120 km suvipäivlaskmha. Lähembaine lidn om [[Sovetsk (Kaliningradan agj)|Sovetsk]] 7 km lodeheze kaikil teil.

Om röunanverižeks lidnaks, [[Litvanma]] om [[Nämunas]]an vastrandal. Ei ole valdmoid jogel. ''Uz' Neman-raudtestancii'' radab vaiše jüguiden täht.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 798 ristitud, lidnümbrikon nell' seičemendest. Kaikiš suremb lidnan ristitišt oli 13 821 eläjad vl 1989.

Rahvahad (lidnan eläjad vl 2010, enamba 0,4%, ozutadud rahvahudenke): [[venälaižed]] — 88,4%, [[vaugedvenälaižed]] — 3,2%, [[litvalaižed]] — 2,8%, [[ukrainalaižed]] — 2,7%, [[totarlaižed]] — 0,7%, [[armenijalaižed]] — 0,5%, [[saksalaižed]] — 0,4%, toižed rahvahad — 1,3%.

== Galerei ==
<gallery mode="packed" heights="125px">
Замок Рагнит в 2021 году.jpg|Ragnit-zamkan olend vl 2021
Ehemalige evangelische Kirche zu Ragnit.jpg|Kul'tan honuz i ühthižkodi (enzne evangeline jumalanpert', 1517, saudud tošti 1771, saudud toižin 1960-nzil vozil), vn 2018 nägu
Дом Дружбы- Haus der Begegnung.JPG|«Sebrusen pert'»-adivpert' (2008)
</gallery>

== Homaičendad ==
<references />

== Irdkosketused ==
* [http://neman.gov39.ru/ Lidnümbrikon tobmuden aluzkundoiden oficialine sait (''neman.gov39.ru'').] {{ref-ru}}
* [http://gov39.ru/vlast/muni/nemanskiy-munitsipalnyy-rayon.php Nemanan lidnümbrik Kaliningradan agjan ohjastusen ''gov39.ru''-saital.] {{ref-ru}}
{{Commons|Category:Neman, Kaliningrad Oblast}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Nemanan lidnümbrik|*]]
