{{Eländpunkt
 | Nimi = Povorino<br />Поворино
 | Lidnanznam = Coat of Arms of Povorino (Voronezh oblast).png
 | Flag = Flag of Povorino.png
 | Lidnanznam text = Povorinon lidnanznam
 | Flag text = Povorinon flag
 | Valdkund = Venäma
 | Eläjiden lugu = 17,025
 | Voz' = 2018-01-01
 | Pind = 18
 | Fail = Povorino Station.jpg
 | Pämez' = Vladimir Buravlev<br />(sügüz'ku 2017—)
 | Telefonkod = +7-47376-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Povorino''' ({{lang-ru|Пово́рино}}) om [[Venäma]]n lidn, lidnankund da raudtesol'm [[Voronežan agj]]an päivnouzmas. Se om [[Povorinon rajon]]an administrativine keskuz, mülüb sihe.

== Istorii ==
Eländpunktan aluz om pandud vl 1870 kuti raudtestancii da žilo senno, nimitihe lähižen Povorino (Roždestvenskoje) žilon mödhe. Kätihe radnikžiloks vl 1938. Se sai makundan lidnan statusad vl 1954.

Povorino šingotase čulkfabrikal, sömtegimištol (saharkombinat) i raudten edheotandoil (vedimdepo).

== Geografijan andmused ==
Lidn sijadase rajonan keskuzpalan päivlaskmas, [[Hopr]]-jogen keskjoksmusen hural randal ({{lang-ru|Хопёр}} 979 km pitte, [[Don]]-jogen hura ližajogi), 115 m ü.m.t. keskmäižel korktusel. Matkad [[Volgogradan agj]]hasai om 6 km suvhe orhal. Matkad [[Voronež]]hasai om 216 km päivlaskmha orhal, 248 km avtotel vai 320 km raudtel. Lähembaine lidn om [[Borisoglebsk]] 22 km pohjoižhe-lodeheze orhal, 39 km avtotedme vai 26 km raudtedme. ''Povorino-raudtestancii'' radab lidnan keskuzpalas, se om saudud «[[Liski]] — [[Balašov (lidn)|Balašov]]»- i «[[Lipeck]] — [[Volgograd]]»-keskustoiden ristikoičendal. Raudte jagab lidnad poleti, päivlaskmpolehe i päivnouzmpolehe.

Povorino om lidnankundan üks'jäine eländpunkt. Lidnankundan pind — 37,03 km².

== Eläjad ==
Vl 1939 žilon ristitišt oli 10 800 eläjad. Vn 2010 Venäman rahvahanlugemižen mödhe lidnan eläjiden lugu oli 17 692 ristitud, rajonan pol'. Kaikiš suremb lidnan ristitišt oli 19..20 tuhad eläjid vll 1959−2001 (20 591 rist. vl 1970). [[Ortodoksine hristanuskond|Ortodoksižen hristanuskondan]] Jumalanmaman Kazanin jumalaižen pühäpert'<ref>[http://sobory.ru/geo/locat/8075 Povorinon pühäpertid ''sobory.ru''-saital.] {{ref-ru}}</ref> om olmas lidnas.

Rahvahad (2010): [[venälaižed]] — 95,2%, toižed rahvahad — 4,8%.

Professionaližen opendusen aluzkund om Liskin tehmištoliž-transportižen tehnikuman Povorinon filial.

== Homaičendad ==
<references />

== Irdkosketused ==
* [http://povorinosity.ru/ Lidnankundan tobmuden aluzkundoiden sait (''povorinosity.ru'').] {{ref-ru}}
{{Commons|Category:Povorino}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Povorinon rajon|*]]
