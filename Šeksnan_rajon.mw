{{Rajon
| Nimi          = Šeksnan rajon<br />Шекснинский район
| Znam          = Coat of Arms of Sheksna rayon (Vologda oblast).png
| Flag          = Flag of Sheksninsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Šeksn (Šeksnan rajon){{!}}Šeksn
| Eläjiden lugu = 33,211
| Year          = 2015
| Pind          = 2,528
| Map           = Vologda-Oblast-Sheksna.png
| Map width     = 
}}
'''Šeksnan rajon''' ({{lang-ru|Шекснинский район}}) om [[rajon]] [[Vologdan agj]]as.

Administrativine keskuz om lidnanvuitte [[Šeksn (Šeksnan rajon)|Šeksn]]-žilo (rajonan ristitišton kaks' koumandest).

== Istorii ==
Rajonan aluz om pandud vl 1965 vilukun 12. päiväl.

== Geografijan andmused ==
Šeksnan rajon om Vologdan agjan suvine taho. Pind — 2 528 nellikkilometrad.

Om röunoid 4 Venäman rajonanke:
* päivnouzmas [[Vologdan agj]]an [[Vologdan rajon]]anke;
* suves [[Jaroslavlin agj]]an [[Pošehonjen rajon]]anke;
* suvipäivlaskmas da päivlaskmas [[Vologdan agj]]an [[Čerepovecan rajon]]anke;
* pohjoižes [[Vologdan agj]]an [[Kirillovan rajon]]anke.

Kaikiš surembad vezištod oma [[Šeksnan vezivaradim|Šeksnan]] da [[Ribinskan vezivaradim|Ribinskan]] vezivaradimed, ned mülüdas rajonha vaiše penil paloil. [[Šeksnan GES]] om röunaks niiden keskes. [[Mec]] otab rajonan territorijan viž ühesandest (1429 km²), sišpäi kavag'mec om pol'.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[mec]], [[vezi|reskvezi]], [[gidroenergii]].

Vs 2015 kezakun 1. päiväspäi rajonan territorii alajagase 8 küläkundaks da 2 lidnkundaks (lidnanvuitte [[Šeksn (Šeksnan rajon)|Šeksn]]-žilo da [[Čöbsar]]-žilo).

== Tobmuz ==
Vs 2014 kezakun 29. päiväspäi [[Bogomazov Jevgenii|Jevgenii Bogomazov]] om valitud i radab rajonan da sen administracijan pämehen. Viž ohjandust alištudas sihe.

Käskusenandai tobmuz om Ezitajiden Suim (19 ezitajad). Järgvaličendad sihe oliba vl 2015 sügüz'kun 13. päivän. [[Sitnikov Nikolai|Nikolai Sitnikov]] radab sen ezimehen vs 2012 keväz'kuspäi kahtenden strokun.

== Eläjad ==
Vn 2010 Venäman rahvahanlugemižen mödhe eläjiden lugu oli 35 194 ristitud.

Kaik om 376 eländpunktad rajonas, sidä kesken üks' lidnanvuitte žilo, kaks' muite žilod, 372 küläd da 1 raudtesarak.

Toižed järedad eländpunktad oma [[Nifantovo (Šeksnan rajon)|Nifantovo]]-külä (2,7 tuh. rist. vl 2010) da [[Čöbsar]]-žilo (1,4 tuh. rist. vl 2012).

== Ižanduz ==
Rajonan ižandusen päsarakod oma:
* mecan süvä ümbriradmine,
* metalltorviden erazvuiččen profilän pästand,
* jogi-, raudte- da gazanveimtransport,
* sauvondmaterialiden samine da tehmine ([[pilindmaterialad]], cement),
* maižanduz da sömtegimišt,
* [[pölvaz|pölvhan]] ümbriradmine da omblendtegimišt,
* turizm.<ref>[http://invest.sheksnainfo.ru/wp-content/uploads/2019/04/invps19.pdf Šeksnan rajonan vn 2019 investicine pasport rajonan ''invest.sheksnainfo.ru''-saital. — 42 lpp.] {{ref-ru}}</ref>

== Homaičendad ==
<references />

== Irdkosketused ==
* [http://www.sheksnainfo.ru/ Šeksnan rajonan administracijan oficialine sait (''sheksnainfo.ru'').] {{ref-ru}}
* [http://vologda-oblast.ru/municipalitety/sheksninskiy_rayon/ Tedod rajonas agjan oficialižes ''vologda-oblast.ru''-portalaspäi.] {{ref-ru}} {{ref-en}}

{{Vologdan agjan rajonad}}

[[Kategorii:Šeksnan rajon| ]]
