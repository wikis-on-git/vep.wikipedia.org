{{Rajon
| Nimi          = Šeksnan rajon<br />Шекснинский район
| Znam          = Coat of Arms of Sheksna rayon (Vologda oblast).png
| Flag          = Flag of Sheksninsky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Šeksn (Šeksnan rajon){{!}}Šeksn
| Eläjiden lugu = 33,211
| Year          = 2015
| Pind          = 2,528
| Map           = Vologda-Oblast-Sheksna.png
| Map width     = 
}}
'''Šeksnan rajon''' ([[venäkel'|ven.]]: ''Шекснинский район'') om [[rajon]] [[Vologdan agj]]as.

Administrativine keskuz om lidnanvuitte [[Šeksn (Šeksnan rajon)|Šeksn]]-žilo (rajonan ristitišton kaks' koumandest).

== Istorii ==
Rajonan aluz om pandud vl 1965 vilukun 12. päiväl.

== Geografijan andmused ==
Šeksnan rajon om Vologdan agjan suvine taho. Pind — 2 528 km².

Om röunoid 4 Venäman rajonanke:
* päivnouzmas [[Vologdan agj]]an [[Vologdan rajon]]anke;
* suves [[Jaroslavlin agj]]an [[Pošehonjen rajon]]anke;
* suvipäivlaskmas da päivlaskmas [[Vologdan agj]]an [[Čerepovecan rajon]]anke;
* pohjoižes [[Vologdan agj]]an [[Kirillovan rajon]]anke.

Kaikiš surembad vezištod oma [[Šeksnan vezivaradim|Šeksnan]] da [[Ribinskan vezivaradim|Ribinskan]] vezivaradimed, ned mülüdas rajonha vaiše penil paloil. [[Šeksnan GES]] om röunaks niiden keskes. [[Mec]] otab rajonan territorijan 56% (1429 km²), sišpäi kavag'mec om pol'.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[mec]], [[vezi|reskvezi]], [[gidroenergii]].

Vs 2015 kezakun 1. päiväspäi rajonan territorii alajagase 8 küläkundha da 2 lidnkundha (lidnanvuitte [[Šeksn (Šeksnan rajon)|Šeksn]]-žilo da [[Čöbsar]]-žilo).

== Tobmuz ==
Vs 2014 kezakun 29. päiväspäi [[Bogomazov Jevgenii|Jevgenii Bogomazov]] om valitud i radab rajonan da sen administracijan pämehen. Viž ohjandust alištudas sihe.

Käskusenandai tombuz om Ezitajiden Suim (19 ezitajad). Järgvaličendad sihe oliba vl 2015 sügüz'kun 13. päivän. [[Sitnikov Nikolai|Nikolai Sitnikov]] radab sen ezimehen vs 2012 keväz'kuspäi kahtenden strokun.

== Eläjad ==
Vn 2010 Venäman rahvahanlugemižen mödhe eläjiden lugu oli 35 194 ristitud.

Kaik om 376 eländpunktad rajonas, sidä kesken 1 lidnanvuitte žilo, 2 muite žilod, 372 küläd da 1 raudtesarak.

Toižed sured eländpunktad oma [[Nifantovo (Šeksnan rajon)|Nifantovo]]-külä (2,7 tuh. rist. vl 2010) da [[Čöbsar]]-žilo (1,4 tuh. rist. vl 2012).

== Ižanduz ==
Rajonan ižandusen päsarakod oma:
* mecan süvä ümbriradmine,
* metalltorviden erazvuiččen profilän pästand,
* jogi-, raudte- da gazanveimtransport,
* sauvondmaterialiden samine da tehmine (pilindmaterialad, cement),
* maižanduz da sömtegimišt,
* [[pölvaz|pölvhan]] ümbriradmine da omblendtegimišt,
* turizm<ref>[http://old.sheksnainfo.ru/files/Invest_pasport.pdf Šeksnan rajonan investicine pasport. 2013 voz' (old.sheksnainfo.ru). — 51 lpp.] {{ref-ru}}</ref>.

== Homaičendad ==
<references />

== Irdkosketused ==
* [http://www.sheksnainfo.ru/ Šeksnan rajonan administracijan oficialine sait] da sen [http://old.sheksnainfo.ru/ vanh versii.] {{ref-ru}}
* [http://vologda-oblast.ru/municipalitety/sheksninskiy_rayon/ Tedod Vologdan agjan oficialižes saitaspäi.] {{ref-ru}} {{ref-en}}

{{Rajonad Vologdan agjas}}

[[Kategorii:Šeksnan rajon| ]]
