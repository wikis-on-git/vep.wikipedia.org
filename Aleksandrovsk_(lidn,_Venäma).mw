{{Eländpunkt
 | Nimi = Aleksandrovsk<br />Александровск
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 12,841
 | Voz' = 2017
 | Pind = 
 | Fail = Aleksandrovsk City Administration.jpg
 | Pämez' = Aleksei Markov<br />(sügüz'ku 2013—)
 | Telefonkod = +7-34274-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
{{Znamoičendad|Aleksandrovsk}}
'''Aleksandrovsk''' ({{lang-ru|Александровск}}) om [[Venäma]]n lidn da lidnankund [[Permin rand]]an päivnouzmas. Se om [[Aleksandrovskan rajon (Permin rand)|Aleksandrovskan rajonan]] administrativine keskuz (vspäi 1942).

== Istorii ==
Eländpunktan aluz om pandud vl 1802 žiloks sauvomha raudtegint. Vhesai 1912 pästtihe [[kaugedraud]]ad, kävutihe sijališt kivihil't. Vn 1951 25. päiväl elokud radnikžilo sai lidnan statusad. Lidn šingotase mašiništonsauvomižen tegimel (erazvuitte kaivuzmašiništ, radab 1920-nziš vozišpäi) i mecpilindan edheotandoil.

== Geografijan andmused ==
Lidn sijadase [[Uralmäged|Keskuralan]] päivlaskmaiženno pautkenno, Litv-jogen randoil ({{lang-ru|Лытва}}, [[Kam (jogi)|Kaman]] hurapol'ne bassein), 180 m ü.m.t. keskmäižel korktusel. Matkad [[Perm'|Permihesai]] om 150 km suvipäivlaskmha orhal, 235 km avtol [[Berezniki]]n kal't vai 200 km raudtel. Aleksandrovskan raudtestancii nimitase ''Kopi''. Lähembaine lidn om [[Kizel]] 12 km suvhe «[[Čusovoi]] — [[Solikamsk]]»-raudtedme da avtotedme.

Nell' pen't žilod da kaks' küläd mülüdas lidnankundha Aleksandrovskan ližaks. Lidnankundan pind — 1513,36 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 495 ristitud, lidnankundan — 15 181 ristitud. Kaikiš suremb lidnan ristitišt oli 18..20 tuhad eläjid vll 1959−2001 (20 200 rist. vl 1992). Vl 2017 kaik 13 398 ristitud elädas lidnankundas.

Kizelan politehnižen tehnikuman filial om professionaližen opendusen aluzkundaks.

== Irdkosketused ==
* [http://aleksadm.ru/ Lidnan tobmuden aluzkundoiden oficialine sait (''aleksadm.ru'').] {{ref-ru}}
{{Commons|Category:Alexandrovsk, Perm Krai}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Aleksandrovskan rajon (Permin rand)|*]]
