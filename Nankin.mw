{{Eländpunkt
 | Nimi = Nankin<br />南京<br /><small>''(Nan'dzin)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 8,187,800
 | Voz' = 2013
 | Pind = 6,598
 | Fail = Nanjing montage.png
 | Pämez' = Mäo Ruilin (缪瑞林, 2013—)
 | Telefonkod = +86-25
 | Aigvö = [[UTC]]+8
}}
'''Nankin''' ({{lang-zh|南京}}, [[pin'jin']]: ''Nánjīng'', vepsän kirjamil: ''Nan'dzin'', sana sanha znamoičeb «suvine pälidn») om [[Kitai]]n lidn [[Czänsu]]-agjas, sen kaikiš suremb lidn, administrativine keskuz da ohjastusen ištundsija, agjale alištusen lidn.

Se om Kitain sur' rahaazjoiden, tedoidusiden, turizman da tegimišton keskuz, avtoteiden sol'm.

Matkad [[Šanhai]]hesai om 300 km suvipäivnouzmpolehe orhal.

== Istorii ==
Vozil 1368−1421 Nankin oli [[Min (dinastii)|Min-dinastijan]] pälidnaks.

Vozil 1927−1937 da 1946−1949 Prezidentan pert'kulu Nankinas oli [[Kitain Tazovaldkund]]an ohjastusen olendsijaks.

== Geografijan andmused ==
Eländpunktan aluz om pandud vl 495 edel meiden erad. Se sijadase Kitain päivnouzmas, [[Janczi]]-jogen molembil randoil. Lidnan keskuz seižub 20 metrad valdmeren pindan päl korktusel, sijadase Janczin oiktal randal.

Klimat om [[subtropine vö|subtropine]] mussonine. Heinkun keskmäine lämuz om +28 C°, vilukun — +2 C°. Paneb sadegid 1060 mm vodes, enamba semendkus-elokus.

Vspäi 2013 Nankin jagase 9 lidnrajonha da 2 külärajonha.

== Eläjad ==
Vn 2010 kaiken Kitain rahvahanlugemižen mödhe lidnan ristitišt oli 8 004 680 eläjad.

== Transport ==
Kaikiš suremb Kitaiš jogiport otab merilaivoid. Se om 98 km pitte. Lidn om ühtenzoittud [[Pekin]]anke kanalal. Viž sildad oma saudud päliči [[Janczi]]š, vspäi 2014 kaks' tonnelid om olmas jogen al.

Avtobusad, metro da taksid oma kundaližeks transportaks lidnan südäimes. Metro radab vspäi 2005 (vl 2015 om 6 jonod, 121 stancijad, 224 km raudted).

Rahvahidenkeskeine civiline «Nankin Lukou»-lendimport (''NKG'') sijadase 35 kilometras suvhe lidnan keskusespäi. Sišpäi tehtas reisid Kitaidme da [[Azii|Azijan]] äjihe verhiže maihe, mugažo [[Evrop]]ha da [[Amerikan Ühtenzoittud Valdkundad|AÜV:oihe]].

== Homaičendad ==
<references />

== Irdkosketused ==
* [http://www.nanjing.gov.cn/ Lidnan Rahvahaližen ohjastusen oficialine sait (''nanjing.gov.cn'').] {{ref-zh}} {{ref-en}}
{{Commons|Nanjing}}

[[Kategorii:Nankin| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
[[Kategorii:Czänsu|*]]
