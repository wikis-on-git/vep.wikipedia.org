{{Eländpunkt
 | Nimi = Bogdanovič<br/>Богданович
 | Lidnanznam = Coat of Arms of Bogdanovich (Sverdlovsk oblast).png
 | Flag = Flag of Bogdanovich (Sverdlovsk oblast).png
 | Lidnanznam text = Bogdanovičun lidnanznam
 | Flag text = Bogdanovičun flag
 | Valdkund = Venäma
 | Eläjiden lugu = 29,241
 | Voz' = 2018
 | Pind = 23
 | Fail = Богданович, Партизанская, 16, 28, 26, "Спутник". Центр города. Снято с дельтаплана в 1994г - panoramio.jpg
 | Pämez' = Pavel Martjanov<br />(tal'vku 2017—)
 | Telefonkod = +7-34376-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Bogdanovič''' ({{lang-ru|Богдано́вич}}) om [[Venäma]]n lidn [[Sverdlovskan agj]]an suves. Se om [[Bogdanovičun lidnümbrik]]on (edel 2006 vot — rajonan) administrativine keskuz da sen pala.

== Istorii ==
Amuine ''Kašinan ([[Čud'|Čudin]]) lidnut'' ({{lang-ru|Кашинское (Чудское) городище}}) om tedoiduses vspäi 1884, sijadase 5 km pohjoižhe lidnaspäi.

Eländpunktan aluz om pandud vl 1885 kuti ''Overino-sol'mraudtestancii'' udel «Jekaterinburg — [[Tümen']]»-raudtel. Sil-žo vodel udesnimitihe raudtestancijad žilonke Venäman imperijan jaugvägiden [[Jevgenii Bogdanovič]]-jenaralan (1829−1914) kanzannimen mödhe, hän andoi pakičendoid sauvomha «Kazan' — Tümen'»-raudted varatoitamha Permin agjoid villäl näl'gvoziden aigan kuti [[Transsib]]an ezmäine projekt. Žilo sai lidnan statusad vl 1947. Om alištunu agjan tobmudele oikti vl 1963. Vll 1973−2010 porcellanan järed tegim radoi lidnas.

Bogdanovič šingotase leskusenvastaižmaterialiden tegimel, špaloiden imetamižtegimel, sauvondmaterialiden sarakol (mouckivi, lämuzizoläcijan plitad) i sömtegimištol (lihakombinat, maidtegim), mugažo kombisömän tegim radab.

== Geografijan andmused ==
Lidn sijadase Kunar-jogen oiktal randal tobjimalaz (59 km pitte, {{lang-ru|Кунара}}, [[Pišm]]an oiged ližajogi, [[Obinjogi|Obin]] hurapol'ne bassein), 160 m ü.m.t. keskmäižel korktusel. Kurtuguz-järv (vai Kortoguz, 11 km²) zavodiše 6 kilometras lodeheze lidnaspäi. «Jekaterinburg — Tümen'»-avtote läbitab lidnan suvipalad. Matkad [[Jekaterinburg]]hasai om 88 km päivlaskmha orhal, 94 km avtotedme vai raudtedme. Lähembaine lidn om [[Suhoi Log (lidn)|Suhoi Log]] 10 km pohjoižhe orhal, avtol i raudtel.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 30 670 ristitud, lidnümbrikon kaks' koumandest. Kaikiš suremb lidnan ristitišt oli 35..36 tuh. eläjid vll 1989−2001 (36 700 rist. vl 1996). [[Ortodoksine hristanuskond|Ortodoksižen hristanuskondan]] ph. Johann-jumalantedomehen i ph. Jekaterinan jumalanpertid oma olmas lidnas, mugažo [[islam]]an loičendpert' radab.

Rahvahad (ozutadud rahvahudenke vl 2010): [[venälaižed]] — 94,5%, [[totarlaižed]] — 2,1%, toižed rahvahad — 3,4%.

Bogdanovičun politehnikum<ref>[http://bgdn-bpt.ru/ Bogdanovičun politehnikuman sait (''bgdn-bpt.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references/>

== Irdkosketused ==
* [http://www.gobogdanovich.ru/ Lidnümbrikon tobmuden aluzkundoiden oficialine sait (''gobogdanovich.ru'').] {{ref-ru}}
* [http://дума-богданович.рф/ Lidnümbrikon Duman oficialine sait (''дума-богданович.рф'').] {{ref-ru}}
{{Commons|Category:Bogdanovich}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Bogdanovičun lidnümbrik|*]]
