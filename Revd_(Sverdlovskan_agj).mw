{{Eländpunkt
 | Nimi = Revd<br/>Ревда
 | Lidnanznam = Revda and revdinski rayon coa.png
 | Flag = Flag of Revda (Sverdlovsk oblast).png
 | Lidnanznam text = Revdan lidnanznam (Sverdlovskan agj)
 | Flag text = Revdan flag (Sverdlovskan agj)
 | Valdkund = Venäma
 | Eläjiden lugu = 62,687
 | Voz' = 2018
 | Pind = 111
 | Fail = Ревда - panoramio (4).jpg
 | Pämez' = Irina Teiševa<br />(tal'vku 2016—)
 | Telefonkod = +7-34397-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
[[Fail:W W Revda Pervouralsk.png|thumb|left|250px|Revd (alahan) i [[Pervoural'sk]] (ülähän) Man kaimdajaspäi edel 2006 vot.]]
'''Revd''' ({{lang-ru|Ревда}}) om [[Venäma]]n lidn da lidnümbrik [[Sverdlovskan agj]]an suvipäivlaskmas.

== Istorii ==
Ende [[baškiralaižed]] oliba enambuses neniš tahoiš. Eländpunktan oficialine alusenpanendad dat om vn 1734 1. päiv sügüz'kud, konz [[Akinfii Demidov|Demidovan]] (lidnan muzei nimitase «Demidov-keskuz») tegim andoi ezmäšt [[kaugedraud]]ad, nimitihe žilod jogen mödhe. Vl 1920 ezmäižed jonused ajaškanziba «Jekaterinburg — Kazan'»-raudtel, i vl 1925 saudihe ''Kapralovo''-raudtestancijad žilos, vspäi 1963 stancii nimitase Revdaks. Vl 1929 kätihe radnikžilod lidnanvuiččeks. Vspäi 1931 ottas kävutamižhe sijališt [[vas'k|vas'kkivendon]] löudmižsijad 15 km suvhe Revdaspäi. Vn 1935 3. päiväl semendkud anttihe žilole lidnan statusad. Vspäi 1963 Revd alištub agjan tobmudele oikti.

Revd šingotase [[Uralan kaivuzmetallurgine kompanii|Uralan kaivuzmetallurgižen kompanijan]] järedoil tegimil: Keskuralan vas'ksuladuztegim (vas'kkivendon küllästamine, [[vas'k]], rikmuiktuz), Revdan mujumetalloiden ümbriradmižen tegim (vas'ktorved, bronz) i Revdan savičtegim, mugažo metallurgine tegim (terazvanutez) i irdaližiden pidatimiden tegim ratas.

== Geografijan andmused ==
Lidn sijadase [[Uralmäged|Keskmäižen Uralan]] päivlaskmaižil pautkil, 320 m ü.m.t. keskmäižel korktusel. Revd-jogi sädab vezivaradint-«uitod» i jokseb lidnan suves (75 km pitte, ven. ''Ревда''), se lankteb [[Čusovai]]-jogehe huralpäi ([[Kam (jogi)|Kamanjogen]] hurapol'ne bassein), mitte om lidnan päivnouzmaižeks röunaks. [[E-22]]-avtomaršrut jagab lidnad poleti, pohjoižhe i suvhe. Matkad [[Jekaterinburg]]an röunhasai om 30 km päivnouzmha orhal, 34 km avtotedme vai raudtedme; keskushesai — 43 km orhal vai 47 km avtotedme. Lähembaižed lidnad oma [[Pervoural'sk]] ani pohjoižhe i [[Degtärsk]] 10 km suvipäivnouzmha orhal, avtol i raudtel.

Seičeme pen't žilod mülüdas lidnümbrikho Revdan ližaks. Lidnümbrikon pind — 944,99 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 61 875 ristitud, lidnümbrikon — 63 368 ristitud. Kaikiš suremb lidnan ristitišt oli 65..66 tuhad eläjid vll 1986−2001 (66 100 eläjad vl 1992). Vl 2017 kaik 64 291 ristitud elihe lidnümbrikos.

Rahvahad (2010, ozutadud rahvahudenke): [[venälaižed]] — 90,5%, [[totarlaižed]] — 5,0%, [[baškiralaižed]] — 1,0%, toižed rahvahad — 3,5%.

Revdan pedagogine kolledž, Revdan äiprofil'ne tehnikum<ref>[http://rmt96.ru/ Revdan äiprofil'žen tehnikuman sait (''rmt96.ru'').] {{ref-ru}}</ref> i Uralan valdkundaližen kolledžan Ivan Polzunovan nimel nimitadud filial oma professionaližen opendusen aluzkundoikš.

== Homaičendad ==
<references/>

== Irdkosketused ==
* [http://admrevda.ru/ Lidnümbrikon oficialine sait (''admrevda.ru'').] {{ref-ru}}
{{Commons|Revda}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
