{{10000}}
{{Valdkund
| Nimi = Ganan Tazovaldkund<br />Republic of Ghana
| Valdkundznam = Coat of arms of Ghana.svg
| Flag = Flag of Ghana.svg
| Valdkundznam text = Ganan valdkundznam
| Flag text = Ganan flag
| Pälidn = Akkr
| Eläjiden lugu = 28,102,471<ref>[https://www.cia.gov/library/publications/the-world-factbook/geos/gh.html Ganan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 238,533
| Kart = LocationGhana.svg
| Kel' = [[anglijan kel'|anglijan]]
| Valdkundan pämez' = [[Akufo-Addo Nana|Nana Akufo-Addo]]
| Päministr = ''hän-žo''
| Religii = [[hristanuskond]], [[islam]]
| Valüt = [[ganan sedi]] (GHS)
| Internet-domen = [[.gh]]
| Telefonkod = +233
| Aigvö = [[UTC]]+0
}}
'''Gan''' ({{lang-en|Ghana}} [ˈɡɑːnə]), täuz' oficialine nimituz — '''Ganan Tazovaldkund''' ({{lang-en|Republic of Ghana}}), om äirahvahaline valdkund [[Päivlaskmaine Afrik|Päivlaskmaižes Afrikas]]. Edel 1957 vot nimitihe sidä '''[[Britanijan Kuldrand|Britanijan Kuldrand:aks]]'''. Pälidn da kaikiš suremb lidn om [[Akkr]].

== Istorii ==
Vn 1957 6. päiväl keväz'kud Gan tedištoiti ripmatomut [[Sur' Britanii|Sures Britanijaspäi]].

Jäl'gmäine Konstitucii<ref>[https://en.wikisource.org/wiki/Constitution_of_Ghana Ganan Konstitucijan tekst Vikipurtkiš.] {{ref-en}}</ref> om ottud vn 1992 28. päiväl sulakud kaiken rahvahan referendumal da tuli väghe.

== Geografijan andmused ==
[[Fail:Ghana Topography.png|thumb|left|250px|Ganan topografine kart.]]
Gan om mavaldkundröunoiš [[Kot d'Ivuar]]anke päivlaskmas (röunan piduz — 720 km), [[Burkina Faso]]nke lodehes da pohjoižes (602 km), [[Togo]]nke päivnouzmas (1098 km). Ühthine röunoiden piduz om 2420 km. Ganan suvižed randad lainištab [[Atlantine valdmeri|Atlantižen valdmeren]] [[Gvinejan laht]], randanpird om 539 km. Veden saum om 4,61% (11 tuh. km², sidä kesken [[Vol'tan vezivaradim]]).

Valdkundan kaikiš korktemb čokkoim om [[Afadžato]]-mägi (885 m).

Gan sijadase severz'-se gradusad pohjoižpolehe [[ekvator]]aspäi, sen tagut klimat om [[subekvatorialine vö|subekvatorialine]] mussonine, neps suves da kuivahk pohjoižes. Vodes kuiv- da vihmsezonad vajehtelesoiš keskneze, no tal'vel om kuivamb.

Londuseližed pävarad oma [[kuld]], [[hobed]], [[kivivoi]], [[diamant]]ad tegimišton täht, [[alüminii|boksitad]], [[marganc]]; toižed varad oma [[mouckivi]], [[mec]], londuseline [[kaučuk]], [[kala]], [[keitandsol]], [[gidroenergii]].

== Tobmuz ==
[[Fail:Ghana Parliament House – Ghana Supreme Court – Osu Castle.JPG|thumb|right|250px|Parlamentan, Ülembaižen Käskuzkundan da Prezidentan (''Osu Castle'') sauvused [[Akkr]]as.]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-en|President of the Republic of Ghana}}). Hän-žo om ohjastusen-ki pämeheks da armijan päkäsknikaks, valičese kaikel rahvahal nelläks vodeks, paneb varaprezidentad radsijha. Prezident paneb radsijha ministrid, parlament vahvištab tobjad palad heišpäi.

Parlament ({{lang-en|Parliament of Ghana}}) om üks'kodine. Kaik rahvaz valičeb sen 275 ühtnijad mugažo nelläks vodeks.

Ganan Generaližed järgenduseližed valičendad oliba vn 2016 7. päiväl tal'vkud, änestadihe prezidentad varaprezidentanke da parlamentan kandidatoid kerdalaz. Nügüdläine prezident om [[Nana Akufo-Addo]] (sai 53,85%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ganan administrativiž-territorialine jagand]].''

Gan jagase 10 agjaks ({{lang-en|region}}). Agjad alajagasoiš 6 metropolijan ühthižkundha (surhe lidnha) da 55 municipaližhe ühthižkundha. Municipaližed ühthižkundad — 212 ümbrikho (angl.: ''district''). Kaik om 275 valičemižümbrikod ({{lang-en|constituency}}). Municipaližed ühthižkundad mugažo alajagasoiš 58 lidnnevondkundha, 108 zonnevondkundha da 626 territorijankundha. Lopuks, kaik om läz 16 tuhad sijaližid komitetoid.

Agjad ühtnesoiš 4 statistižhe regionha.

== Eläjad ==
Ganas elädas [[ganalaižed]]. Vn 2014 heinkus valdkundan ristitišt oli 25 758 108 eläjad. Kaikiš suremb ristitišt om nügüd'.

Anglijan kel' om rahvahidenkeskeižen kontaktiden kel'.

Uskondan mödhe (2010): [[hristanuskond|hristanuskojad]] — 71,2% ([[vižkümnenden päivän jumalankodikund]] i harizmatikad 28,3%, [[protestantizm|protestantad]] 18,4%, [[katoline jumalankodikund|katolikad]] 13,1%, toižed hristanuskojad 11,4%), [[islam]]anuskojad — 17,6%, rahvahaližed uskondad — 5,2%, toižed uskojad — 0,8%, religijatomad — 5,2%.

Toižed sured lidnad (enamba 500 tuh. ristituid vl 2012, surembaspäi penembha): [[Kumasi]], [[Tamale]]. Vl 2013 kaik oli 14 lidnad enamba mi 100 tuh. eläjidenke.

== Ižanduz ==
Vl 2012 Ganan päeksport oli [[kuld]] (44%), [[kivivoi]] (18%), [[kakaonbabud]] (14%); toine eksport oli [[kakaopast]] (2%), [[kakaovoi]] (1%), [[pu (material)|pumaterialad]] (1%).

== Homaičendad ==
<references />

== Irdkosketused ==
* [http://www.presidency.gov.gh/ Ganan prezidentan oficialine sait (''presidency.gov.gh'').] {{ref-en}}
* [http://www.parliament.gh/ Ganan parlamentan oficialine sait (''parliament.gh'').] {{ref-en}}
* [http://www.statsghana.gov.gh/ Ganan Statistikan radnikoičendan sait (''statsghana.gov.gh'').] {{ref-en}}
{{Commons|Ghana}}

{{Afrik}}

[[Kategorii:Gan| ]]
