{{Valdkund
| Nimi = Ganan Tazovaldkund<br />Republic of Ghana
| Valdkundznam = Coat of arms of Ghana.svg
| Flag = Flag of Ghana.svg
| Valdkundznam text = Ganan valdkundznam
| Flag text = Ganan flag
| Pälidn = Akkr
| Eläjiden lugu = 25,758,108<ref>[https://www.cia.gov/library/publications/the-world-factbook/geos/gh.html Ganan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 238,533
| Kart = LocationGhana.svg
| Kel' = [[anglijan kel'|anglijan]]
| Valdkundan pämez' = [[Mahama Džon Dramani|Džon Dramani Mahama]]
| Päministr = ''hän-žo''
| Religii = [[hristanuskond]], [[islam]]
| Valüt = [[ganan sedi]] (GHS)
| Internet-domen = [[.gh]]
| Telefonkod = +233
| Aigvö = [[UTC]]+0
}}
'''Gan''' ([[anglijan kel'|angl.]]: ''Ghana''), täuz' oficialine nimi — '''Ganan Tazovaldkund''' ([[anglijan kel'|angl.]] ''Republic of Ghana''), om äirahvahaline valdkund [[Päivlaskmaine Afrik|Päivlaskmaižes Afrikas]]. Edel 1957 vot sidä nimitihe '''[[Britanijan Kuldrand]]:aks'''. Pälidn da kaikiš suremb lidn om [[Akkr]].

== Istorii ==
Vl 1957 keväz'kun 6. päiväl Gan tedoti ripmatomut [[Sur' Britanii|Sures Britanijaspäi]].

Jäl'gmäine Konstitucii<ref>[https://en.wikisource.org/wiki/Constitution_of_Ghana Ganan Konstitucijan tekst Vikipurtkiš.] {{ref-en}}</ref> oli ottud vl 1992 sulakun 28. päiväl kaiken rahvahan referendumal da tuli väghe.

== Geografijan andmused ==
[[Fail:Ghana Topography.png|thumb|left|250px|Ganan topografine kart.]]
Gan om mavaldkundröunoiš [[Kot d'Ivuar]]anke päivlaskmas (röunan piduz — 720 km), [[Burkina Faso]]nke lodehes da pohjoižes (602 km), [[Togo]]nke päivnouzmas (1098 km). Ühthine röunoiden piduz om 2420 km. Ganan suvižed randad lainištab [[Atlantine valdmeri|Atlantižen valdmeren]] [[Gvinejan laht]], randanpird om 539 km. Veden saum om 4,61% (11 tuh. km², sidä kesken [[Vol'tan vezivaradim]]).

Valdkundan kaikiš korktemb čokkoim om [[Afadžato]]-mägi (885 m).

Gan sijadase severz' gradusad pohjoižpolehe [[ekvator]]aspäi, sen tagut klimat om [[subekvatorialine vö|subekvatorialine]] mussonine, neps suves da kuivahk pohjoižes. Vodes kuiv- da vihmsezonad vajehtelese keskneze, no tal'vel om kuivamb.

Londuseližed pävarad oma [[kuld]], [[hobed]], [[kivivoi]], [[almaz]]ad tegimišton täht, [[alüminii|boksitad]], [[marganc]]; toižed varad oma [[mouckivi]], [[mec]], londuseline [[kaučuk]], [[kala]], [[keitandsol]], [[gidroenergii]].

== Tobmuz ==
[[Fail:Ghana Parliament House – Ghana Supreme Court – Osu Castle.JPG|thumb|right|250px|Parlamentan, Ülembaižen Käskuzkundan da Prezidentan (''Osu Castle'') sauvused [[Akkr]]as.]]
Ohjandusen form om unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident. Hän-žo om ohjastusen-ki pämeheks da armijan päkäsknikaks, valičese kaikel rahvahal nelläks vodeks, paneb varaprezidentad radsijha. Prezident paneb radsijha ministrid, parlament vahvištab tobjad palad heišpäi.

Parlament ([[anglijan kel'|angl.]]: ''Parliament of Ghana'') om üks'kodine. Kaik rahvaz valičeb sen 275 ühtnijad mugažo nelläks vodeks.

Ganan Generaližed järgvaličendad oliba vl 2012 tal'vkun 7. da 8. päivil, änestihe prezidentad da parlamentan kandidatoid kerdalaz. Nügüdläine prezident om [[Mahama Džon Dramani|Džon Dramani Mahama]] (sai 50,70%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ganan administrativiž-territorialine jagand]].''

Gan alajagase 10 agjaha ([[anglijan kel'|angl.]]: ''region''). Agjad alajagase 6 metropolijan ühthižkundha (surhe lidnha) da 55 municipaližhe ühthižkundha. Municipaližed ühthižkundad — 212 ümbrikho ([[anglijan kel'|angl.]]: ''district''). Kaik om 275 valičemižümbrikod ([[anglijan kel'|angl.]]: ''constituency''). Municipaližed ühthižkundad mugažo alajagase 58 lidnnevondkundha, 108 zonnevondkundha da 626 territorijankundha. Lopuks, kaik om läz 16 tuhad sijaližid komitetoid.

Agjad mugažo ühtnese 4 statistižhe regionha.

== Eläjad ==
Ganas elädas [[ganalaižed]].

Toižed sured lidnad (enamba 500 tuh. ristitud vl 2012, surembaspäi penembha): [[Kumasi]], [[Tamale]]. Vl 2013 kaik oli 14 lidnad enamba mi 100 tuh. eläjidenke.

== Ižanduz ==
Vl 2012 Ganan päeksport oli [[kuld]] (44%), [[kivivoi]] (18%), [[kakaonbabud]] (14%); toine eksport oli [[kakaopast]] (2%), [[kakaovoi]] (1%), [[pu (material)|pumaterialad]] (1%).

== Homaičendad ==
<references />

== Irdkosketused ==
* [http://www.presidency.gov.gh/ Ganan prezidentan oficialine sait.] {{ref-en}}
* [http://www.parliament.gh/ Ganan parlamentan oficialine sait.] {{ref-en}}
* [http://www.statsghana.gov.gh/ Ganan Statistikan radnikoičendan sait.] {{ref-en}}

{{Commons|Ghana}}
{{Afrik}}

[[Kategorii:Gan| ]]
