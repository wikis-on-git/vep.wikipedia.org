{{Eländpunkt
 | Nimi = Vauged Kalitv<br />Белая Калитва
 | Lidnanznam = Coat of Arms of Belaya Kalitva (Rostov oblast).png
 | Flag = Flag of Belaya Kalitva (Rostov oblast).png
 | Lidnanznam text = Vauktan Kalitvan lidnanznam
 | Flag text = Vauktan Kalitvan flag
 | Valdkund = Venäma
 | Eläjiden lugu = 39,753
 | Voz' = 2019
 | Pind = 22.11
 | Fail = Белая Калитва Свято-Введенский храм 12 октября 2017 01.jpg
 | Pämez' = Väčeslav Rižkin<br />(reduku 2016—.<br />''Вячеслав Рыжкин'')
 | Telefonkod = +7-86383-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Vauged Kalitv''' ({{lang-ru|Бе́лая Калитва́}}) om [[Venäma]]n lidn da lidnankund [[Rostovan agj]]an keskuzpalan lodehes. Se om [[Vauktan Kalitvan rajon]]an administrativine keskuz da pala. Om «sodahoštusen lidn»-arvnimenke vn 2019 sulakuspäi.

== Istorii ==
Eländpunktan aluz om pandud vl 1703 kuti [[kozakišt]]on lidnut [[Petr I]]-carin käskön mödhe, möhemba ''Ust'-Belokalitvenskai-stanic'' ({{lang-ru|станица Усть-Белокалитвенская}}). Kätihe stanicad Vauged Kalitv-radnikžiloks vl 1941. [[Toine mail'man soda|Toižen mail'man sodan]] aigan lidn oli okkupiruidud nacistoil (20.07.1942—19.01.1943). Radnikžilo sai lidnan statusad vn 1958 29. päiväl elokud.

Vauged Kalitv šingotase [[alüminii|alüminijan]] vanundtegimen edheotandoil (pol'fabrikatad, sauvondprofil', astjad), mugažo radsor'mikoiden tegim radab lidnas.

== Geografijan andmused ==
Lidn sijadase [[Severskii Donc]]-jogen molembil randoil ([[Don]]an oiged ližajogi), 40 m ü.m.t. keskmäižel korktusel. Kalitv-jogi ({{lang-ru|(Белая) Калитва}} 308 km pitte, hura) i Lihai-jogi ({{lang-ru|Лихая}} 69 km pitte, oiged) lanktas Severskii Doncha lidnan territorijal. Severskii Donc-jogen oiged rand om kall'oikaz, 148 metrhasai ü.m.t. kortte. Matkad [[Rostov Donal|Rostovhasai Donal]] om 132 km suvipäivlaskmha orhal, 166 km avtotel vai raudtel. Lähembaižed lidnad oma [[Rusked Sulin]] 62 km suvipäivlaskmha orhal, 92 km avtotedme vai raudtedme, [[Zverevo]] 53 km päivlaskmha-suvipäivlaskmha orhal, 71 km avtotedme vai raudtedme, i [[Kamensk Šahtil]] 42 km päivlaskmha orhal, 57 km avtotedme vai raudtedme. ''Vauged Kalitv''-raudtestancii radab «Kamensk Šahtil — [[Volgograd]]»-keskustal.

Koume futorad mülüdas lidnankundha Vauktan Kalitvan ližaks: Borodinov, Dädin, Pocelujev.

== Eläjad ==
Vl 1939 stanican ristitišt oli 8 200 eläjad. Vn 2010 Venäman rahvahanlugemižen mödhe lidnan eläjiden lugu oli 43 651 ristitud, lidnankundan — 44 403 ristitud, rajonan kaks' videndest. Kaikiš suremb lidnan ristitišt oli 47..49 tuhad eläjid vll 1989−2003 (49 500 rist. vl 1996). Kaik 41 552 ristitud elihe lidnankundas vl 2017.

Rahvahad (2010): [[venälaižed]] — 95,6%, [[ukrainalaižed]] — 1,7%, toižed rahvahad — 2,7%.

Professionaližen opendusen aluzkundad oma Vauktan Kalitvan gumanitariž-industrialine tehnikum<ref>[http://politehbk.ru/ Vauktan Kalitvan gumanitariž-industrialižen tehnikuman sait (''politehbk.ru'').] {{ref-ru}}</ref> i Vauktan Kalitvan äiprofil'ne tehnikum.<ref>[http://bk-mt.ru/ Vauktan Kalitvan äiprofil'žen tehnikuman sait (''bk-mt.ru'').] {{ref-ru}}</ref>

== Homaičendad ==
<references />

== Irdkosketused ==
* [http://belokalitvinskoegp.ru/ Lidnankundan tobmuden aluzkundoiden sait (''belokalitvinskoegp.ru'')] {{ref-ru}}
{{Commons|Category:Belaya Kalitva}}

{{Rostovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Vauktan Kalitvan rajon|*]]
