{{Eländpunkt
 | Nimi = Kurgan<br />Курган
 | Lidnanznam = Kurgan coat of arms.png
 | Flag = Flag of Kurgan (Kurgan oblast).svg
 | Lidnanznam text = Kurganan lidnanznam
 | Flag text = Kurganan flag
 | Valdkund = Venäma
 | Eläjiden lugu = 309,285
 | Voz' = 2021-01-01
 | Pind = 393
 | Fail = Панорама города Кургана с самолета 2005 год 02.JPG
 | Pämez' = Jelena Sitnikova<br />(semendku 2021—,<br />''Елена Ситникова'')
 | Telefonkod = +7-3522-xxx-xxx
 | Avtokod = 45
 | Aigvö = [[UTC]]+5 ([[MSK]]+2)
}}
'''Kurgan''' ({{lang-ru|Курган}} [kʊrˈgan]) om lidn da lidnümbrik [[Venäma]]n suves. Se om [[Kurganan agj]]an administrativine keskuz da kaikiš suremb lidn.

Lidn om znamasine ekonomine, tedoline da kul'turine keskuz, järed transportsol'm.

== Istorii ==
Eländpunktan aluz om pandud vl 1679 kuti ''Carin Lidnuz'' ({{lang-ru|Царёво Городище}}). Vspäi 1738 nimitihe ''Kurganan slabadaks'' (ven. ''Курганская слобода''). Se sai lidnan statusad vl 1782 nügüdläiženke nimenke. Raudte tuli lidnha [[Čeläbinsk]]aspäi vl 1892 kuti [[Transsib]]an pala.

Kurgan šingotase transportižel mašiništonsauvomižel (avtobusad, tesauvondan avtod, jaugvägiden toraavtod, lumisoavtod, konvejerlent), sauvondmaterialiden tegimil (elektrotehnine mašiništ, metalližed sildkonstrukcijad), zell'fabrikoil i sömtegimištol (leib, liha, maid, olud, kon'jak, südäiveded, kuiv sep).

== Geografijan andmused ==
Lidn sijadase [[Uralmäged|Uralmägiden]] taga, 75 m ü.m.t. keskmäižel korktusel, [[Tobol]]-jogen randoil ([[Irtiš]]an bassein), hural pohjoižel randal tobjimalaz. Om penid järvid — Tobolan johtoid. Matkad [[Moskv]]hasai om 1973 km päivlaskmha orhal vai 2373 km raudtedme. Lähembaine lidn om [[Kurtamiš]] 80 km suvipäivlaskmha orhal vai 90 km avtotedme. «Irtiš»-avtote (R-254) ümbärdab lidnad pohjoižespäi.

Kurgan om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 333 606 ristitud, 318 045 eläjid oli vl 2018. Kaikiš suremb ristitišt oli 367 200 eläjad vl 1999. Läz 360 tuhad ristituid elihe ezilidnoidenke vl 2017.

Rahvahad (enamba 0,4% vl 2010): [[venälaižed]] — 91,4%, [[ukrainalaižed]] — 0,8%, [[totarlaižed]] — 0,5%, [[kazahlaižed]] — 0,4%, toižed rahvahad — 2,3%, rahvahuden ozutandata — 4,6%.

Lidnan edeližed pämehed oma Sergei Rudenko (sügüz'ku 2014 — keväz'ku 2019) i Andrei Potapov (sulaku 2019 — semendku 2021).

== Transport ==
Avtobusad da taksid oma kundaližeks transportaks lidnas. Raudte ühtenzoitab [[Čeläbinsk]]anke, [[Jekaterinburg]]anke i [[Omsk]]anke, mugažo [[Petropavlovsk]]anke (Kazahstan). Voib sadas oiktal avtotel nenihe-žo lidnoihesai i [[Tümen'|Tümenihesai]]. Rahvahidenkeskeine civiline Kurgan-lendimport<ref>[http://airkurgan.ru/ Kurgan-lendimportan sait (''airkurgan.ru'').] {{ref-ru}}</ref> (''KRO'') radab lidnan päivnouzmaiženno röunanno, tehtas passažirreisid Moskvhasai i jügureisid.

== Galerei ==
<gallery mode="packed" heights="125px">
Okn-083-1.jpg|Lidnan Duman i Administracijan pert' Leninan torgul (2012)
20201017 Александро-Невская церковь 3.jpg|Ph. Aleksandr Nevalaižen kafedraline päjumalanpert', vn 2020 nägu
Kurgan mechanical engineering plant.jpg|«Kurganmašzavod» vl 2012<br />(jaugvägiden toraavtod)
Okn-117-1.jpg|Kurganan valdkundaline universitet (2014)
РНЦ ВТО им. Елизарова - panoramio.jpg|Nacionaline medicinine travmatologijan i ortopedijan tedoiduzkeskuz G.A. Ilizarov-akademikan nimed (2011)
Drama theatre Kurgan.jpg|Kurganan dramteatr (2011)
Philarmony Kurgan.jpg|Kurganan agjan filarmonii (2011)
СК Молодежный (Курган).jpg|Sportkompleks V.F. Gorbenkon nimed (2010)
Аэропорт Курган.JPG|Kurgan-lendimportan sauvuz vl 2014
Вокзал г. Курган.jpg|Kurgan-päraudtestancii i sen vedimdepo vl 2011
</gallery>

== Tetabad sündnuded ==
* [[Fadejev Maksim|Maksim Fadejev]] (sünd. 1968) — Venäman muzikprodüser, muzikankirjutai i pajatai.
* [[Gal'cev Jurii|Jurii Gal'cev]] (sünd. 1961) — Venäman akt'or, parodijan artist.
* [[Savičeva Julija|Julija Savičeva]] (sünd. 1987) — Venäman estradan pajatai, aktris.

== Homaičendad ==
<references />

== Irdkosketused ==
* [http://www.kurgan-city.ru/ Lidnan tobmuden aluzkundoiden oficialine sait (''kurgan-city.ru'').] {{ref-ru}}
{{Commons|Category:Kurgan, Kurgan Oblast}}

{{Kurganan agjan lidnad}}
{{Venälaižen Federacijan subjektoiden pälidnad}}

[[Kategorii:Kurgan| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurganan agj|*]]
[[Kategorii:Kurganan agjan lidnad|*]]
[[Kategorii:Kurganan agjan lidnümbrikod]]
