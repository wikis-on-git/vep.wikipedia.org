{{Eländpunkt
 | Nimi = Kurgan<br />Курган
 | Lidnanznam = Kurgan coat of arms.png
 | Flag = Flag of Kurgan (Kurgan oblast).svg
 | Lidnanznam text = Kurganan lidnanznam
 | Flag text = Kurganan flag
 | Valdkund = Venäma
 | Eläjiden lugu = 309,285
 | Voz' = 2021
 | Pind = 393
 | Fail = Kuybyshev street Kurgan.jpg
 | Pämez' = Elena Vyacheslavovna Sitnikova<br/> (Елена Вячеславовна Ситникова)<br />(sügüz'ku 2021—)
 | Telefonkod = +7-3522-xxx-xxx
 | Avtokod = 45
 | Aigvö = [[UTC]]+5 ([[MSK]]+2)
}}
'''Kurgan''' ({{lang-ru|Курган}} [kʊrˈgan]) om lidn da lidnümbrik [[Venäma]]n suves. Se om [[Kurganan agj]]an administrativine keskuz da kaikiš suremb lidn.

Lidn om znamasine ekonomine, tedoline da kul'turine keskuz, järed transportsol'm.

== Istorii ==
Eländpunktan aluz om pandud vl 1679 kuti ''Carin Lidnuz'' ({{lang-ru|Царёво Городище}}). Vspäi 1738 nimitihe ''Kurganan slabadaks'' (ven. ''Курганская слобода''). Se sai lidnan statusad vl 1782 nügüdläiženke nimenke. Raudte tuli lidnha [[Čeläbinsk]]aspäi vl 1892 kuti [[Transsib]]an pala.

Kurgan šingotase transportižel mašiništonsauvomižel (avtobusad, tesauvondan avtod, jaugvägiden toraavtod, lumisoavtod, konvejerlent), sauvondmaterialiden tegimil (elektrotehnine mašiništ, metalližed sildkonstrukcijad), zell'fabrikoil i sömtegimištol (leib, liha, maid, olud, kon'jak, südäiveded, kuiv sep).

== Geografijan andmused ==
Lidn sijadase [[Uralmäged|Uralmägiden]] taga, 75 m ü.m.t. keskmäižel korktusel, [[Tobol]]-jogen randoil ([[Irtiš]]an bassein), hural pohjoižel randal tobjimalaz. Om penid järvid — Tobolan johtoid. Matkad [[Moskv]]hasai om 1973 km päivlaskmha orhal vai 2373 km raudtedme. Lähembaine lidn om [[Kurtamiš]] 80 km suvipäivlaskmha orhal vai 90 km avtotedme. «Irtiš»-avtote (R-254) ümbärdab lidnad pohjoižespäi.

Kurgan om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 333 606 ristitud. Kaikiš suremb ristitišt oli 367 200 eläjad vl 1999. Läz 360 tuhad elädas ezilidnoidenke (2017).

Rahvahad (enamba 0,4% vl 2010): [[venälaižed]] — 91,4%, [[ukrainalaižed]] — 0,8%, [[totarlaižed]] — 0,5%, [[kazahlaižed]] — 0,4%, toižed rahvahad — 2,3%, rahvahuden ozutandata — 4,6%.

== Transport ==
Avtobusad da taksid oma kundaližeks transportaks lidnas. Raudte ühtenzoitab [[Čeläbinsk]]anke, [[Jekaterinburg]]anke i [[Omsk]]anke, mugažo [[Petropavlovsk]]anke (Kazahstan). Voib sadas oiktal avtotel nenihe-žo lidnoihesai i [[Tümen'|Tümenihesai]]. Rahvahidenkeskeine civiline Kurgan-lendimport (''KRO'') radab lidnan päivnouzmaiženno röunanno, tehtas passažirreisid Moskvhasai i jügureisid.

== Tetabad sündnuded ==
* [[Fadejev Maksim|Maksim Fadejev]] (sünd. 1968) — Venäman muzikprodüser, muzikankirjutai i pajatai.
* [[Gal'cev Jurii|Jurii Gal'cev]] (sünd. 1961) — Venäman akt'or, parodijan artist.
* [[Savičeva Julija|Julija Savičeva]] (sünd. 1987) — Venäman estradan pajatai, aktris.

== Homaičendad ==
<references />

== Irdkosketused ==
* [http://www.kurgan-city.ru/ Lidnan tobmuden aluzkundoiden oficialine sait (''kurgan-city.ru'').] {{ref-ru}}
{{Commons|Category:Kurgan, Kurgan Oblast}}

{{Kurganan agjan lidnad}}
{{Venälaižen Federacijan subjektoiden pälidnad}}

[[Kategorii:Kurgan| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurganan agj|*]]
[[Kategorii:Kurganan agjan lidnad|*]]
[[Kategorii:Kurganan agjan lidnümbrikod]]
