{{Eländpunkt
 | Nimi = Votkinsk<br />Воткинск <small>(ven.)</small><br />Вотка / Вотка кар <small>(udm.)</small>
 | Lidnanznam = Coat of Arms of Votkinsk (Udmurtia).png
 | Flag = Flag of Votkinsk (Udmurtia).png
 | Lidnanznam text = Votkinskan lidnanznam
 | Flag text = Votkinskan flag
 | Valdkund = Venäma
 | Eläjiden lugu = 96,861
 | Voz' = 2021
 | Pind = 112.18
 | Fail = Votkinsk center.jpg
 | Pämez' = Aleksei Zametajev<br/>(kezaku 2018—)
 | Telefonkod = +7-34145-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
[[Fail:Districts of Votkinsk (general plan).jpg|thumb|left|250px|Lidnan generaližen planan rajonad (2009)]]
'''Votkinsk''' ({{lang-udm|Вотка, Вотка кар}}, {{lang-ru|Во́ткинск}}) om [[Venäma]]n lidn da municipaline ühtnik (lidnümbrik) [[Udmurtijan Tazovaldkund]]an päivnouzmas. Se om kahtendel sijal eläjiden lugun mödhe tazovaldkundas. Lidn om [[Votkinskan rajon]]an administrativižeks keskuseks mugažo (ei ole sen palaks).

== Istorii ==
Eländpunktan aluz om pandud vl 1759 kuti žilo sauvomha Votkinskan raudantegint Pötr Šuvalov-grafan tahton mödhe. Radnikžilo sai lidnan statusad vl 1935. Om Udmurtijan palaks vspäi 1937. Votkinskan tegim om valdkundan järed edheotand tähäsai.

Votkinskan ižandusen päsarakod oma sodakompleksan tehmine (kontinentidenkeskeižed ballistižed raketad — «Jars», «Bulav», «Topol'-M», operativiž-taktižed «Iskander»-raketad), mašiništonsauvomine (kivivoin da gazan samižen täht i kaivuzmašiništ), elektromašiništon pästand, sauvondmaterialiden tehmine ([[savič]], bazal'tizoläcii), sömtegimišt.

== Geografijan andmused ==
Lidn sijadase Votk-jogen ({{lang-udm|Идӟи}}) i Votkinskan uiton randoil ([[Kam (jogi)|Kamanjogen]] oigedpol'ne bassein), 130 m keskmäižel korktusel valdmeren pindan päl. Matkad [[Iževsk]]an keskushesai om 52 km suvipäivlaskmha orhal vai 54 km avtotedme. Lähembaine lidn om [[Čaikovskii (lidn)|Čaikovskii]] (Permin rand) 32 km suvhe orhal vai 42 km avtol.

Votkinsk om lidnümbrikon üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 99 022 ristitud. Kaikiš suremb ristitišt oli 105 tuhad eläjid vozil 1991−1993.

[[Ortodoksine hristanuskond|Ortodoksižen hristanuskondan]] kahesa pühäpertid<ref>[https://sobory.ru/geo/locat/1607 Votkinskan pühäpertid ''sobory.ru''-saital.]</ref> oma olmas lidnas: päjumalanpert', viž jumalanpertid i kaks' časounäd. [[Islam]]an uz' pühäpert' vanhan sijas om avaitud vl 2021.

Professionaližen opendusen aluzkundad oma mašiništonsauvomižen tehnikum, Tazovaldkundan medkolledžan Votkinskan filial<ref>[http://votkinsk.rmkur.ru/ Tazovaldkundan medkolledžan Votkinskan filialan sait (''votkinsk.rmkur.ru'').] {{ref-ru}}</ref>, muzikaliž-pedagogine kolledž, Iževskan üläopendusen aluzkundoiden kaks' filialad.

Edeline lidnümbrikon pämez' om Vladimir Perevozčikov (viluku 2012 — viluku 2018).

== Transport ==
Avtobusad da taksid oma kundaližtransportaks lidnas. ''Votkinsk-raudtestancii'' om olmas vspäi 1919, kuti «Iževsk — Votkinsk»-jono-ki.

Lähembaine lendimport sijadase [[Iževsk]]as.

== Galerei ==
<gallery mode="packed" heights="125px">
Town Hall of Votkinsk 2015.jpg|Lidnan administracijan sauvuz (2015)
Tchaikovsky house 06.jpg|[[Pötr Čaikovskii]]-muzikankirjutajan muzei (2013, usadib i sündundan sija)
Annunciation Cathedral, Votkinsk-1.jpg|Pühän Jumalanmaman Blagoveššenjan päjumalanpert', vn 2019 nägu
Transfiguration Church, Votkinsk-1.jpg|Sündun Toižetamižen jumalanpert', vn 2019 nägu
Votkinsk Plant.jpg|«Votkinskii zavod»-edheotandan kontor vl 2019 (''Votkinskan tegim'')
Votkinsk pond-4.jpg|Votkinskan uiton padosein vl 2019
15th school, Votkinsk.jpg|Keskškol nomer 15, vn 2015 nägu
Концертный зал "Юбилейный", Воткинск, Удмуртия.jpg|«Jubileinii»-kul'turkeskuz i koncertzal (2016)
Lenina Street, 9-17 (Votkinsk).jpg|«Svetlana»-torguindkeskuz (2015)
Здание богодельни 05.JPG|Lidnan poliklinik vl 2013 (edel 1917. vot hospis)
</gallery>

== Homaičendad ==
<references />

== Irdkosketused ==
* [http://www.votkinsk.ru/ Municipaližen «Votkinsk-lidn»-ühtnikan tobmuden aluzkundoiden oficialine sait (''votkinsk.ru'').] {{ref-ru}}
{{Commons|Votkinsk}}

{{Udmurtijan Tazovaldkundan lidnad}}

[[Kategorii:Votkinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Udmurtijan Tazovaldkundan lidnümbrikod]]
[[Kategorii:Votkinskan rajon|*]]
