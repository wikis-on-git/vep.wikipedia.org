{{Eländpunkt
 | Nimi = Votkinsk<br />Воткинск <small>(ven.)</small><br />Вотка / Вотка кар <small>(udm.)</small>
 | Lidnanznam = Coat of Arms of Votkinsk (Udmurtia).png
 | Flag = Flag of Votkinsk (Udmurtia).png
 | Lidnanznam text = Votkinskan lidnanznam
 | Flag text = Votkinskan flag
 | Valdkund = Venäma
 | Eläjiden lugu = 98,063
 | Voz' = 2017
 | Pind = 112.18
 | Fail = Votkinsk center.jpg
 | Pämez' = Vladimir Perevozčikov (2012—)
 | Telefonkod = +7-34145-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
'''Votkinsk''' ({{lang-ru|Воткинск}}, {{lang-udm|Вотка, Вотка кар}}) om [[Venäma]]n lidn da municipaline ühtnik (lidnümbrik) [[Udmurtijan Tazovaldkund]]an päivnouzmas. Se om kahtendel sijal eläjiden lugun mödhe tazovaldkundas [[Sarapul]]anke ühtes.

== Istorii ==
Eländpunktan aluz om pandud vl 1759 kuti žilo sauvomha Votkinskan raudantegint Pötr Šuvalov-grafan tahton mödhe. Radnikžilo sai lidnan statusad vl 1935. Om Udmurtijan palaks vspäi 1937. Votkinskan tegim om valdkundan järed edheotand tähäsai.

== Geografijan andmused ==
Lidn sijadase Votk-jogen ({{lang-udm|Идӟи}}) i Votkinskan uiton randoil ([[Kam (jogi)|Kamanjogen]] oigedpol'ne bassein), 130 m keskmäižel korktusel valdmeren pindan päl. Matkad [[Iževsk]]an keskushesai om 52 km suvipäivlaskmha orhal vai 54 km avtotedme. Lähembaine lidn om [[Čaikovskii (lidn)|Čaikovskii]] (Permin rand) 32 km suvhe orhal vai 42 km avtol.

Votkinsk om lidnümbrikon üks'jäine eländpunkt.

== Eläjad da ižanduz ==
Vn 2010 kaiken Venäman rahvahanlugemižen mödhe eläjiden lugu oli 99 022 ristitud. Kaikiš suremb ristitišt oli vozil 1991−1993, 105 tuhad eläjid. [[Hristanuskond]]an päjumalanpert' da viž jumalanpertid oma olmas lidnas. Professionaližen opendusen aluzkundad: mašiništonsauvomižen tehnikum, medicinine škol, pedagogine škol, profškol da Iževskan üläopendusen aluzkundoiden kaks' filialad.

Ižandusen päsarakod oma sodakompleks (kontinentidenkeskeižed ballistižed raketad — «Jars», «Bulav», «Topol'-M», operativiž-taktižed «Iskander»-raketad), mašiništonsauvomine (kivivoin da gazan samižen täht i kaivuzmašiništ), elektromašiništon pästand, sauvondmaterialiden tehmine ([[savič]], bazal'tizoläcii), sömtegimišt.

Avtobusad da taksid oma kundaližtransportaks lidnas. ''Votkinsk-raudtestancii'' om olmas vspäi 1919, kuti «Iževsk — Votkinsk»-jono-ki. Lähembaine lendimport sijadase [[Iževsk]]as.

== Irdkosketused ==
* [http://www.votkinsk.ru/ Municipaližen «Votkinsk-lidn»-ühtnikan tobmuden aluzkundoiden oficialine sait (''votkinsk.ru'').] {{ref-ru}}
{{Commons|Votkinsk}}

{{Udmurtijan Tazovaldkundan lidnad}}

[[Kategorii:Votkinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Udmurtijan Tazovaldkundan lidnümbrikod]]
[[Kategorii:Votkinskan rajon|*]]
