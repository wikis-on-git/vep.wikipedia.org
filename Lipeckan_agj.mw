{{Venälaižen Federacijan subjekt
|Nimi           = Lipeckan agj
|Venälaine nimi = Липецкая область
|Flag           = [[Fail:Flag of Lipetsk Oblast.svg|150px|Lipeckan agjan flag]]
|FSCoA          = [[Fail:Coat of Arms of Lipetsk oblast.svg|110px|Lipeckan agjan znam]]
|FlagLnk        = Lipeckan agjan flag
|CoALnk         = Lipeckan agjan znam
|FSMap          = [[Fail:Map of Russia - Lipetsk Oblast.svg|300px]]
|FSCtrWhat      = Pälidn
|FSCtrNm        = [[Lipeck]]
|AreaRnk        = 72
|TotArea        = 24047
|WaterPrcnt     = 1.12
|PopRnk         = 45
|Eläjiden lugu  = 1,150,201
|PopCtDate      = 2018
|PopDens        = 47.83
|GDPRnk         = 38
|GDP            = 470,2
|GDPCtDate      = 2016
|GDP(PPP)       = 406,7
|FedDistrNm     = Keskuzline
|EcRegNm        = Keskuzliž-Mustmaine
|OfLangs        = [[venäkel']]
|HeadTtl        = Administracijan pämez'
|HeadNm         = [[Korolöv Oleg|Oleg Korolöv]]
|LegislTtl      = Agjan Deputatoiden Nevondkundan ezimez'
|LegislNm       = [[Putilin Pavel|Pavel Putilin]]
|FSAnthem       = 
|Domain         = 
|CadNo          = 48
|MSK            = [[UTC]]+3 ([[MSK]]+0)
}}
'''Lipeckan agj''' ({{lang-ru|Липецкая область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Lipeck]].

== Keled ==
Valdkundkel' om üks'jäine — [[venäkel']].

== Istorii ==
Lipeckan agj om olmas vs 1954 vilukun 6. päiväspäi.

Lipeckan agjan Päkäskuz<ref>[http://constitution.garant.ru/region/ustav_lipetsk/ Lipeckan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2003 27. päiväl keväz'kud Agjan Nevondkundan deputatoil, om allekirjutadud gubernatoral sen-žo voden 9. päiväl sulakud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1994 1. päiväl tal'vkud.

== Geografijan andmused ==
[[Fail:Relief Map of Lipetsk Oblast.jpg|thumb|left|250px|Lipeckan agjan reljefan kart.]]
Agj röunatab [[Tambovan agj]]anke päivnouzmas, [[Voronežan agj]]anke suves, [[Kurskan agj]]anke suvipäivlaskmas, [[Orelan agj]]anke päivlaskmas, [[Tulan agj|Tulan]] da [[Räzanin agj|Räzanin]] agjoidenke pohjoižes. Lipeckan agj om mererandatoi.

Pind om 24 047 km². Agj mülüb [[mec]]an da [[step'|stepin]] zonha. [[Mustma]] otab territorijan viž kudendest.

Agjan päivnouzmpol' om alangoikaz. Kukhikaz tazangišt levigandeb päivlaskmpoles, se venub 262 metrhasai valdmeren pindan päl korktusil. Znamasižed joged oma [[Don]] da sen ližajoged ([[Voronež (jogi)|Voronež]], [[Hered Sosn]]).

Klimat om [[ven vö|ven]] kontinentaline. Heinkun keskmäine lämuz om +20..+22 C°, vilukun lämuz om −8..−11 C°. Paneb sadegid 500..575 mm vodes.

Londuseližed varad oma [[turbaz]], [[raud|raudkivend]], [[sauvondmaterialad]] ([[mouckivi]], [[savi|saved]], [[lete|letked]], [[dolomit]]), [[mustma]].

== Tobmuz ==
[[Fail:Администрация.JPG|thumb|right|250px|Agjan Deputatoiden Nevondkundan da gubernatoran ištundsija, Administracijan päine pert' [[Lipeck]]as.]]
Agjan pämez' nimitase administracijan pämeheks. [[Korolöv Oleg|Oleg Korolöv]] radab administracijan pämehen vs 1998 sulakun 12. päiväspäi. Hänen valdatusiden strok om viž vot. Administracijan pämez' märičeb Administracijan strukturad da paneb sen ühtnijoid radnikusile. Üks' ezmäine administracijan varapämez' da kahesa administracijan muite varapämest oma hänele abhu.

Käskusenandai tobmuz om Lipeckan agjan Deputatoiden Nevondkund 56 ezitajanke. Kaik rahvaz valičeb heid videks vodeks. [[Putilin Pavel|Pavel Putilin]] radab Agjan Deputatoiden Nevondkundan ezimeheks vs 2005 tal'vkuspäi koumanden strokun.

Radonoigendai tobmuz om Lipeckan agjan Administracii. Agjan ohjandused da inspekcijad alištudas Administracijale.

Agjan administracijan pämehen järgenduseližed valičendad oliba vn 2014 14. päiväl sügüz'kud, [[Korolöv Oleg|nügüdläine administracijan pämez']] sai vägestust ezmäižes turas (80,31%) da radab videnden strokun jäl'geten. Deputatoiden Nevondkundan ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 1 173 513 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Lidnalaižiden eläjiden pala om 64,36% (2018).

Kaik om [[Lipeckan agjan lidnad|kahesa lidnad]] agjas, ei ole lidnanvuiččid žiloid. Toine järed lidn (enamba 100 tuh. ristituid) om [[Jelec]]. Vl 2017 kaik oli 7 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 92,6%, [[ukrainalaižed]] — 0,8%, [[armenijalaižed]] — 0,6%, toižed rahvahad — 2,1%, rahvahuden ozutandata — 3,9%.

== Homaičendad ==
<references />

== Irdkosketused ==
* [http://www.olegkorolev.ru/ Lipeckan agjan gubernatoran oficialine sait (''olegkorolev.ru'').] {{ref-ru}}
* [http://www.admlip.ru/ Lipeckan agjan gubernatoran da Administracijan oficialine portal (''admlip.ru'').] {{ref-ru}} {{ref-en}}
* [http://www.oblsovet.ru/ Lipeckan agjan Deputatoiden Nevondkundan oficialine sait (''oblsovet.ru'').] {{ref-ru}}

{{Lipeckan agjan lidnad}}
{{Venälaižen Federacijan subjektad}}

[[Kategorii:Lipeckan agj| ]]
