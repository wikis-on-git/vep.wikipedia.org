{{Eländpunkt
 | Nimi = Segež<br />Сегежа <small>(ven.)</small><br />Segeža <small>(suom.)</small>
 | Lidnanznam = Coat of arms of Segezha (2013).gif
 | Flag = Flag of Segezha.svg
 | Lidnanznam text = Segežan lidnanznam
 | Flag text = Segežan flag
 | Valdkund = Venäma
 | Eläjiden lugu = 27,494
 | Voz' = 2016
 | Pind = 122.50
 | Fail = Segezha16.JPG
 | Pämez' = Anatolii Lotoš<br />(reduku 2009—)
 | Telefonkod = +7-81431-xx-xxx
 | Avtokod = 10
 | Aigvö = [[UTC]]+3 (MSK+0)
}}
'''Segež''' ({{lang-ru|Сегежа}}; {{lang-fi|Segeža}}, mugažo ''Sekee'', ''Segee'', ''Segehe'' dai ''Sekehe'') om [[Venäma]]n lidn da lidnankund [[Karjalan Tazovaldkund]]an keskuses, sen nellänz' surtte lidn eläjiden lugun mödhe. Segež om [[Segežan rajon]]an administrativine keskuz da üks'jäine lidn. Rajonan ristitišton viž seičemendest eläb lidnas.

== Istorii ==
Üks'pertiine Segež-külä mainitase vl 1904 S.N. Sokolovan tedoiduses [[Povenec]]an makundan polhe. Külä oli nimitadud järven mödhe — karjalaine ''sees''-tüvi znamoičeb «sel'ged, vauged» ''Seesjarvi''-nimes, sanan genitiv om ''sekehen''.

Nügüdläižen eländpunktan aluz om pandud vl 1914 kuti pen' ''Segež-raudtestancii'' udel [[Petroskoi]] — [[Murmansk]] raudtel.

Vl 1932 mectegim da kaik toižed tehmižed oliba sirtud lähižes pohjoižes Maigub-žilospäi (sen pala om upotadud, vl 2013 üks' kaikenaigaine eläi oli sigä) Segežha [[Vaugedmeren-Baltijanmeren vezite]]n i [[Vig (jogi)|Vigjogen]] padoseinän sauvomižen aigan. Vozil 1935−1939 cellülozbumagaine kombinat om saudud lidnas, se oli kaikiš suremb [[Nevondkundaline Ühtištuz|NSTÜ:s]] [[pakuitez|pakuitesen]] pästandan mödhe. Mugažo mechimijan tehmine om saudud kombinatanke ühtes.

[[Toine mail'man soda|Toižen mail'man voinan]] aigan Segež oli nevondkundaližen frontan eziröunas. Vn 1943 tal'vkus Segež-radnikžilo sai lidnan statusad. Vl 1945 udessündutihe [[Segežan rajon]]ad i panihe Segežad sen keskuseks. Vspäi 2005 lidn mülüb rajonha, edel sidä vspäi 1991 se oli alištunu tazovaldkundan tobmudele oikti<ref>[http://www.segezha.info/content/view/1/2/ Город Сегежа (Segež-lidn). — ''Segezha.info''.] {{ref-ru}}</ref>.

== Geografijan andmused ==
Lidn sijadase pohjoižpolehe [[Petroskoi]]špäi, [[Segežan rajon]]an keskuses. Matkad [[Petroskoi]]hesai om 267 kilometrad suvhe.

Segež seižub [[Vig (järv)|Vigjärven-vezivaradimen]] (ven. ''Выгозеро'') päivlaskmaižel randal Segež-jogen lanktendan sijas, 80 m valdmeren pindan päl keskkorktusel.

Lidn om lidnankundan üks'jäine eländpunkt.

== Tobmuz ==
Vs 2009 redukun 11. päiväspäi Anatolii Lotoš radab Segežan lidnankundan pämeheks kahtenden strokun jäl'geten, administracii alištub hänele. Kaik rahvaz valičeb händast videks vodeks. Varapämez' om hänele abhu. Koume ohjandust da 3 palakundad alištudas administracijan pämehištole (2010. v.).

Käskusenandai tobmuz om lidnankundan Nevondkund ({{lang-ru|Совет поселения}}) 20 ühtnijanke. Kaik rahvaz valičeb ezitajid videks vodeks. Järgenduseližed valičendad oliba vn 2013 sügüz'kun 8. päiväl (koumanz' kucund), valitihe Nevondkundan ezitajid i lidnankundan pämest. Natal'ja Petriläinen radab Nevondkundan ezimehen vs 2013 sügüz'kun 23. päiväspäi.

== Eläjad ==
Vl 1959 lidnan eläjiden lugu oli 19 708 ristitud. Kaikiš suremb ristitišt oli 38 207 eläjad vl 1989. Vn 2010 kaiken Venäman rahvahanlugemižen mödhe eläjiden lugu oli 29 631 ristitud.

[[Ortodoksine hristanuskond|Ortodoksižen hristanuskondan]] ph. Mikulain-čudonsädajan jumalanpert' om lidnas. Toine pühäpert' om sauvomas, se om ph. Stroican jumalanpert', linneb kaks'žiruižen<ref>[http://eparhia.karelia.ru/segeza4.htm Сегежа православная: где есть храм, там есть и надежда (Ortodoksižen hristanuskondan Segež: kus pühäpert' om olmas, sigä toiv-ki om). — ''Eparhia.karelia.ru''.] {{ref-ru}}</ref>.

== Ižanduz ==
Lidnan ižandusen päsarakod oma cellülozbumagaine sarak, mechimii, pertiden da avtoteiden sauvond, mugažo leibtegim om olmas. [[Vigan GES:oiden kaskad]] om läz lidnad.

Jogivaldmad, Segež-raudtestancii i Segež-avtobusstancii oma olmas lidnas. Avtobusad oma kundaližeks transportaks lidnan südäimes. Vozil 1950−1980 sijaližiden reisiden lendimport oli kävutamas, nügüd' seižub radmata.

Professionaližen keskopendusen aluzkund om lidnas, se om Pohjoine kolledž.

== Galerei ==
<gallery mode="packed" heights="125px">
War memorial in Segezha 01.jpg|Nevondkundaližiden sodamehiden velleskaum
Segezha12.JPG|Pühän Stroican jumalanpert', vn 2013 nägu
Сегежский ЦБК, центральная проходная.jpg|Segežan cellülozbumagaižen kombinatan keskuztulendanno vl 2019
Segezha19.JPG|Kul'turan i joudan keskuz (2013)
Segezha10.JPG|Segež-päraudtestancii vl 2013
</gallery>

== Homaičendad ==
<references/>

== Irdkosketused ==
* [http://www.segezha.info/ Segež-lidnankundan oficialine sait (''segezha.info'').] {{ref-ru}}
{{Commons|Category:Segezha}}

{{Karjalan Tazovaldkundan lidnad}}

[[Kategorii:Segež| ]]
[[Kategorii:Segežan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
