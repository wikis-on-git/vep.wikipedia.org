{{Eländpunkt
 | Nimi = Novouzensk<br />Новоузенск
 | Lidnanznam = Coat of Arms of Novouzensk (Saratov oblast).png
 | Flag = 
 | Lidnanznam text = Novouzenskan lidnanznam
 | Flag text = 
 | Valdkund = Venäma
 | Eläjiden lugu = 15,665
 | Voz' = 2018
 | Pind = 43
 | Fail = Новоузенск Здание гостиницы купца Синютина 1 сентября 2017.jpg
 | Pämez' = ov<br />(kku 20—)
 | Telefonkod = +7-84562-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Novouzensk''' ({{lang-ru|Новоузе́нск}}, mugažo [[kazahan kel'|kazahan kelel]]) om [[Venäma]]n lidn da lidnankund [[Saratovan agj]]an suvipäivnouzmas. Se om [[Novouzenskan rajon]]an administrativine keskuz (vspäi 1928).

== Istorii ==
Eländpunktan aluz om pandud vl 1760 kuti [[vanhuskolaižed|vanhuskolaižiden]] ''Čertanl-külä'' ({{lang-ru|Чертанла}}). Žilo sai makundan lidnan statusad vl 1835 ''Uz' Uzen'''-nimitusenke, möhemba udesnimitihe nügüdläižikš. Vl 1895 kaidraižuine raudte mäni 5 km suvhe lidnaspäi, saudihe vedamha leibän i kabjživatišton liigoid.

Novouzensk šingotase sömtegimištol: leibäntegesed, konditerine tehmine, kolbasan pästand. Ende radoiba mugažo voitegim (vhesai 2003), lindferm i savičtegim.

== Geografijan andmused ==
Lidn sijadase [[Sur' Uzen']]-jogen molembil randoil ({{lang-ru|Большой Узень}}, {{lang-kk|Қараөзен}} 650 km pitte), Čertanli-jogi lankteb sihe huralpäi (vedhudetomiden [[Kamis-Samar]]-järviden bassein), 25 m ü.m.t. keskmäižel korktusel. Lidnan keskuz om saudud Suren Uzenin hural randal. Matkad [[Kazahstan]]an röunhasai om 20 km suvipäivlaskmha orhal i 35 km päivnouzmha orhal, [[Saratov]]hasai om 189 km lodeheze orhal, 212 km avtotedme vai raudtedme. Lähembaižed lidnad oma [[Pallasovk]] (Volgogradan agj) suvipäivlaskmha, [[Rusked Kut]] lodeheze, [[Jeršov (lidn)|Jeršov]] pohjoižhe. Novouzensk-raudtestancii radab lidnan suviröunal.

Kaks' žilod i viž futorad mülüdas lidnankundha (municipaližhe ühtnikha) Novouzenskan ližaks. Lidnankundan pind — 385,02 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 011 ristitud, lidnankundan — 17 586 ristitud, rajonan pol'. Kaikiš suremb lidnan ristitišt oli 18 tuhad eläjid vl 1913 i 17 800 rist. vl 2001. Kaik 16 223 ristitud elihe lidnankundas vl 2018.

Rahvahad (2010): [[venälaižed]] — 80,6%, [[kazahlaižed]] — 13,3%, [[totarlaižed]] — 1,4%, [[korejalaižed]] — 1,1%, toižed rahvahad — 3,6%.

Professionaližen opendusen aluzkund om Novouzenskan agrotehnologine tehnikum.<ref>[http://novagroteh.ucoz.ru/ Novouzenskan agrotehnologižen tehnikuman sait (''novagroteh.ucoz.ru'').] {{ref-ru}}</ref>

== Homaičendad ==
<references />

== Irdkosketused ==
* [http://novouzensk.ru/munobr/novouzensk/ Lidnankundan lehtpoled rajonan oficialižel ''novouzensk.ru''-saital.] {{ref-ru}}
{{Commons|Category:Novouzensk}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Novouzenskan rajon|*]]
