{{1000}}
{{Eländpunkt
 | Nimi = Bagdad<br />بغداد‎<br /><small>''(Baġdād)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Irak
 | Eläjiden lugu = 7,180,889
 | Voz' = 2016
 | Pind = 204.2
 | Fail = Haifa street, as seen from the medical city hospital across the tigres.jpg
 | Pämez' = Zikra Al'-Višč (2015—)
 | Telefonkod = +964-1
 | Aigvö = [[UTC]]+3
}}
'''Bagdad''' ({{lang-ar|بغداد‎}} ''Baġdād'' — «Ülähaižel anttud») om [[Irak]]an pälidn da kaikiš suremb lidn, [[Bagdad (agj)|ühtennimižen agjan]] pälidn mugažo. Bagdad om [[arabalaižed|araban]] mail'man kahtenz' surtte lidn ([[Kair]]an jäl'ghe), Päivlaskmaižen [[Azii|Azijan]] kahtenz' surtte lidn ([[Tehran]]an jäl'ghe).

Lidn om valdkundan järed transporttesol'm, openduz- da kul'turkeskuz. Irakan kogosüdäiproduktan kaks' videndest tehtas Bagdadas.

Bagdad om tetab kuti «[[Tuha da üks' ö]]»-sarnan pälidn.

== Istorii ==
Lidnan aluz om pandud [[Tigr (jogi)|Tigr-jogen]] päivlaskmaižel randal vl 762 meiden erad heinkun 30. päiväl. Se oli pandud kuti [[Abbasidoiden halifat]]an pälidn vajehtamha [[Damask]]ad.

Vozil 2003-2011 lidn oli alištunu [[Amerikan Ühtenzoittud Valdkundad|AÜV:oiden]] sodavägile.

== Geografijan andmused ==
[[Fail:Bagdad-sat.JPG|thumb|left|250px|Lidnan nägu Man kaimdajaspäi (1996).]]
Bagdad sijadase [[Irak]]an keskuses, [[Tigr (jogi)|Tigr]]-jogen molembil randoil, 34 m valdmeren pindan päl keskmäižel korktusel.

Klimat om [[subtropine vö|subtropine]] kuiv. Vilukun kesklämuz om +10 C°, heinkus da elokus +34 C°. Paneb 122 mm sadegid vodes, ei ole sadegid kezakus-sügüz'kus. Pölü- da letetorokad («hamsin:ad») todas lodehližil tulleil semendkus-kezakus.

Lidn jagase 9 administrativižhe ümbrikho, ned alajagasoiš 89 lidnanlaptha.

== Eläjad ==
[[Islam]]an uskojad oma ristitišton enambuz (90%). Sunnitad oliba enambuses vhesai 2003, sid' šiitad saiba enamba oiktusid AÜV:oile alištusen aigan. Vspäi 2014 om äi pagenikoid, sidä kesken [[hristanuskond|hristanuskojid]], hö elädas lidnas da sen ümbrištos [[Irakan da Levantan Islamine Valdkund|ILIV:an]] tulendan tagut valdkundan pohjoižhe.

== Transport ==
Ezilidnelektrojonused da taksid oma kundaližeks transportaks lidnan südäimes. Kebn metro om sauvomas vspäi 2008.

Rahvahidenkeskeine soda- da civiline da Bagdad-lendimport (arab. مطار بغداد الدولي ''Matar Baġdād Ad Dovali'') (''BGW'') sijadase 16 km päivlaskmha lidnan keskusespäi. Sišpäi tehtas passažirreisid Azijan lähižihe maihe (Turkanman da Iranan lidnad tobjimalaz), [[Kair]]ha, Evropan pohjoižihe maihe da Irakadme.

== Sebruzlidnad ==
Bagdadal om viž sebruzlidnad:
* {{JOR|#}} [[Amman]], [[Jordanii]] (vspäi 1989)
* {{LBN|#}} [[Beirut]], [[Livan]]
* {{ARE|#}} [[Dubai]], [[Araban Ühtenzoittud Emiratad|AÜE]]
* {{EGY|#}} [[Kair]], [[Egipt]]
* {{CAN|#}} [[Saskatun]], [[Saskačevan]], [[Kanad]]

== Homaičendad ==
<references />

== Irdkosketused ==
* [http://www.baghdad.gov.iq/ Lidnan ohjastusen oficialine sait (''baghdad.gov.iq'').] {{ref-ar}}
* [http://www.amanatbaghdad.gov.iq/ Bagdad-ümbrikon oficialine sait (''amanatbaghdad.gov.iq'').] {{ref-ar}}
{{Commons|Baghdad}}

{{Azijan pälidnad}}

[[Kategorii:Bagdad| ]]
[[Kategorii:Irakan lidnad]]
[[Kategorii:Irak]]
[[Kategorii:Eländpunktad kirjamišton mödhe]]
[[Kategorii:Pälidnad]]
