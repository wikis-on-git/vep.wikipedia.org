{{10000}}{{A10000}}
[[Fail:Polycrystalline-germanium.jpg|thumb|left|200px|Germanijan kristall]]
{{Znamoičendad|Germanii (znamoičendad)}}
{{Himine element|32|Germanii|Ge|72,63|Metalloid|2|8|18|4|0|0|0|}}
'''Germanii''' (''Ge'' — ''germanium'' latinan kelel) om 32nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om nelländestoštkümnendes gruppas (vanhtunuden klassifikacijan mödhe — nelländen gruppan päalagruppas), tabluden nelländes periodas.

== Ühthine ümbrikirjutand ==
Germanii om harv Man kores, pala — 1,5 grammad tonnas. Ei voi sidä löuta puhthas olendas.

Vl 1886 germanijalaine Klemens Vinkler-himik avaiži ut elementad argirodit-mineralan himižel analizal i sai puhtast germanijad ezmäižen kerdan, tariči nügüdläšt nimed ičeze i mineralan augotižlibundan mödhe, [[Saksanma|Germanii-valdkundan]] oiktastuseks.

Löutihe germanijan penid lugumärid eläbiš olijoiš. Elementan sur' verd om toksine kaikiden täht päiči [[homeh]]es. Kaks'valentine germanii om toksižemb mi toižed.

== Fizižed ičendad ==
Germanii om räbed kova hahkvauged hoštai [[metalloid|metalloid (pol'metall)]]. Om pol'veimeks. Kristalline segluz om kubine diamantanvuitte normaližiš arvoimižiš.

Atommass — 72,63. Ninevuz normaližiš arvoimižiš (kova, +20 C°) — 5,323 g/sm³, nozol (1000 C°) — 5,557 g/sm³. Suladandlämuz — 1211,4 K (938,25 C°). Kehundlämuz — 3106 K (2833 C°).

Londuseline germanii kogoneb vides izotopaspäi, nell' oma stabiližed: <sup>70</sup>Ge (20,52%), <sup>72</sup>Ge (27,45%), <sup>73</sup>Ge (7,76%), <sup>74</sup>Ge (36,52%), <sup>76</sup>Ge (7,75%, T<sub></sub>=1,92 × 10<sup>21</sup> vot). Sen ližaks, tetas 27 ratud radioaktivišt izotopad 58..69, 71, 75, 77..89 atommassanke, i 13 izomärad, kaikiš hätkemban <sup>68</sup>Ge-izotopan pol'čihodamižen pord om 270,95 päiväd.

== Kävutand ==
Kävutadas germanijad optikas (linzad, infrarusked optik, optine kuid, öližen nägendan ladimed) da elektronkas (mikropäčid, DVD-RW-diskad).

Maksoi US$1200 kilogrammas elementarine i US$840/kg dioksid (GeO<sub>2</sub>) vl 2007.

== Homaičendad ==
<references />

== Irdkosketused ==
* [http://www.webelements.com/webelements/elements/text/Ge/key.html Germanii ''webelements.com''-saital.] {{ref-en}}
* [http://n-t.ru/ri/ps/pb032.htm Kirjutuz germanijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Germanium}}

{{Periodine tablut}}

[[Kategorii:Himižed elementad kirjamišton mödhe]]
