{{10000}}{{A10000}}
[[Fail:Rhenium single crystal bar and 1cm3 cube.jpg|thumb|left|200px|Renijan palliškod kubižen santimetran kohtha]]
{{Himine element|75|Renii|Re|186,207|Metall|2|8|18|32|13|2|0|}}
'''Renii''' (''Re'' — ''rhenium'' latinan kelel) om 75nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om seičemendes gruppas (vanhtunuden klassifikacijan mödhe — seičemenden gruppan laptalagruppas), tabluden kudendes periodas.

== Ühthine ümbrikirjutand ==
Nece element om harv Man kores lujas 0,07 grammad tonnas palanke. Germanijalaižed himikad Ida i Val'ter Noddak avaižiba renijan vl 1925 [[spektraline analiz|spektroskopijan]] abul, i vl 1926 tedomehiden grupp sai elementan 2 mg. Sen nimi om anttud [[Rein]]anjogen nimen mödhe. Renii om jäl'gmäine avaitud element, kudambal stabiline [[izotop]] om olmas.

Metallal ei ole biologišt rolid.

== Fizižed ičendad ==
Renii om kova löumassulatud hobedaižvauged [[metall|päličmänendmetall]]. Paramagnetik. Renijan tuhk adsorbiruib [[vezinik]]ad.

Atommass — 186,207. Ninevuz (normaližiš arvoimižiš) — 21,02 g/sm³ (4. sija metalloiden keskes). Suladandlämuz — 3459 K (3186 C°, 2. sija metalloiden keskes [[vol'fram]]an jäl'ghe). Kehundlämuz — 5903 K (5630 C°, kaikiš korktemb metalloiden keskes).

Londuseline renii kogoneb kahtes izotopaspäi: <sup>185</sup>Re (37,07%) i <sup>187</sup>Re (62,93%, β-čihodamiženke, T<sub>½</sub>=4,12 × 10<sup>10</sup> vot). Tetas mugažo 33 ratud radioaktivišt izotopad 160..184, 186, 188..194 atommassanke, i 21 izomärad.

== Himižed ičendad ==
Muigotub [[il'm]]as korktemba mi 300 C° lämudel. Muigotandmärad: +7..−1 i −3, sidä kesken +2, +4, +6 i +7 päpaloin. Voib segoitada azotmuiktuses kebnas. Ei säda karbidoid.

== Kävutand ==
Ottas kävutamižhe renijad [[metallurgii|metallurgijas]] da elektrotehnikas, saudas reaktivižid likutimid. Renii om hüvä katalizator mugažo.

Sadas severz'-se kümned tonnoid vodes mail'madme, [[molibden]]an i [[vas'k]]en ühtes. Kaikiš järedambad löudmižsijad sijadasoiš [[Čili]]š.

== Irdkosketused ==
* [http://www.webelements.com/webelements/elements/text/Re/key.html Renii ''webelements.com''-saital.] {{ref-en}}
* [http://n-t.ru/ri/ps/pb075.htm Kirjutuz renijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Rhenium}}

{{Periodine tablut}}

[[Kategorii:Himižed elementad kirjamišton mödhe]]
