{{Eländpunkt
 | Nimi = L'vov<br />Львів
 | Lidnanznam = Coat of arms of Lviv.svg
 | Flag = Lviv flag.svg
 | Lidnanznam text = L'vovan lidnanznam
 | Flag text = L'vovan flag
 | Valdkund = Ukrain
 | Eläjiden lugu = 726,772
 | Voz' = 2018-01-01
 | Pind = 182.01
 | Fail = Lwów - Widok z wieży ratuszowej 01.jpg
 | Pämez' = Andrei Sadovii<br />(sulaku 2006—)
 | Telefonkod = +38-032
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Lviv City, Ukraine, Sentinel-2 satellite image, 30-AUG-2017.jpg|thumb|left|250px|L'vovan ezilidnoidenke nägu Man kaimdajaspäi vn 2017 elokus.]]
'''L'vov''' ({{lang-uk|Львів}}, [lʲvʲiu̯], {{lang-ru|Львов}}, {{lang-pl|Lwów}}, {{lang-de|Lemberg}}) om lidn [[Ukrain]]an päivlaskmas. Se om valdkundan seičemenz' lidn eläjiden lugun mödhe, [[L'vovan agj]]an administrativine keskuz.

== Istorii ==
Eländpunktan aluz om pandud vl 1236. Se sai lidnan statusad 1356. Vozil 1349−1772 i 1919−1939 mülüi [[Pol'šanma]]ha. Vozil 1772−1914 lidn oli [[Avstrii|Avstrijan]] palaks i nimitihe Lemberg:aks. Vspäi 1944 om Ukrainan palaks (1944−1991 — Ukrainan NST [[Nevondkundaline Ühtištuz|NSTÜ:s]]).

Lidnan rahvahaline mülükund vajehtihe lujas [[Toine mail'man soda|Toižen mail'man sodan]] jäl'ghe: äi evrejalaižid oli riktud, äjad saksalaižed i pol'šanmalaižed sirdiba verhiže maihe, jäl'gmäižed [[Vroclav]]ha tobjimalaz. Nevondkundaližil vozil äi edheotandoid oli sirttud L'vovha Ukrainan päivnouzmaspäi.

L'vovan ižandusen päsarakod oma sömtegimišt, transportmašinoiden sauvomine, himižed edheotandad, avtodetaliden tehmine, informacine autsorsing.

== Geografijan andmused ==
Lidn sijadase Poltv-jogen alangištos (100 km pitte, {{lang-uk|Полтва}}, [[Visl]]an bassein), 289 m ü.m.t. keskmäižel korktusel, korktused 405 metrhasai. Jogi om pandud manaluižhe lidnan keskuses 19. voz'sadaspäi. Matkad [[Pol'šanma]]n röunhasai om 70 km lodeheze, [[Kijev]]hasai om 468 km päivnouzmha orhal, 524 km avtotedme vai raudtel.

L'vov jagase 6 administrativižhe rajonha. Sen ližaks, [[Vinniki]]-lidn i kaks' lidnanvuittušt žilod alištudas L'vov-lidnan nevondkundale.

== Eläjad ==
Vl 2012 eläjiden lugu oli 729 842 ristitud. Kaikiš suremb ristitišt oli 818 780 eläjad vl 1989. Läz 1,2 mln ristituid elädas ezilidnoidenke.

Lidnan rahvahad (vn 2001 Ukrainan rahvahanlugemižen mödhe, enamba 0,4%, ozutadud rahvahuz): [[ukrainalaižed]] — 88,1%, [[venänikad]] — 8,9%, [[pol'šanmalaižed]] — 0,9%, [[vaugedvenälaižed]] — 0,4%, toižed rahvahad — 1,7%.

== Transport ==
Avtobusad, tramvaid, trolleibusad da ezilidnelektrojonused oma kundaližeks transportaks lidnas.

Rahvahidenkeskeine L'vov-lendimport Danilo Galicalaine-kunigahan nimed (''LWO'', 1,6 mln passažiroid vl 2018) sijadase 6 km suvipäivlaskmha lidnan keskusespäi. Sišpäi tehtas reisid Evropadme, om čarterreisid Keskmeren lebutahoihe.

== Homaičendad ==
<references/>

== Irdkosketused ==
* [http://www.city-adm.lviv.ua/ L'vovan tobmuden oficialine sait (''city-adm.lviv.ua'').] {{ref-uk}}
{{Commons|Lviv}}

[[Kategorii:L'vov| ]]
[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:L'vovan agj|*]]
