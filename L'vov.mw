{{Eländpunkt
 | Nimi = L'vov<br />Львів
 | Lidnanznam = Coat of arms of Lviv.svg
 | Flag = Lviv flag.svg
 | Lidnanznam text = L'vovan lidnanznam
 | Flag text = L'vovan flag
 | Valdkund = Ukrain
 | Eläjiden lugu = 727,968
 | Voz' = 2017
 | Pind = 182.01
 | Fail = Lwów - Widok z wieży ratuszowej 01.jpg
 | Pämez' = Andrei Sadovii (2006—)
 | Telefonkod = +38-032
 | Aigvö = tal'vel [[UTC]]+2,<br />kezal [[UTC]]+3
}}
'''L'vov''' ({{lang-uk|Львів}}, [lʲvʲiu̯], {{lang-ru|Львов}}, {{lang-pl|Lwów}}, {{lang-de|Lemberg}}) om lidn [[Ukrain]]an päivlaskmas. Se om seičemenz' surtte valdkundas, [[L'vovan agj]]an administrativine keskuz.

L'vov jagase 6 administrativižhe rajonha. Sen ližaks, [[Vinniki]]-lidn i kaks' lidnanvuittušt žilod alištudas L'vov-lidnan nevondkundale.

== Istorii ==
Eländpunktan aluz om pandud vl 1236. Se sai lidnan statusad 1356. Vozil 1349—1772 i 1919—1939 mülüi [[Pol'šanma]]ha. Vozil 1772—1914 oli [[Avstrii|Avstrijan]] palaks i nimitihe Lemberg:aks. Vspäi 1944 om Ukrainan palaks (1944—1991 — Ukrainan NST [[Nevondkundaline Ühtištuz|NSTÜ:s]]).

Lidnan rahvahaline mülükund vajehtihe lujas [[Toine mail'man soda|Toižen mail'man sodan]] jäl'ghe: äi evrejalaižid oli riktud, äjad saksalaižed i pol'šanmalaižed sirdiba verhiže maihe, jäl'gmäižed [[Vroclav]]ha tobjimalaz. Nevondkundaližil vozil äi edheotandoid oli sirttud L'vovha Ukrainan päivnouzmaspäi.

== Eläjad ==
Vl 2012 eläjiden lugu oli 729 842 ristitud. Kaikiš suremb ristitišt oli vl 1989 — 818 780 eläjad. Läz 1,2 mln elädas ezilidnoidenke. Lidnan rahvahad (vn 2001 Ukrainan rahvahanlugemižen mödhe, enamba 0,4%, ozutadud rahvahuz): [[ukrainalaižed]] — 88,1%, [[venänikad]] — 8,9%, [[pol'šanmalaižed]] — 0,9%, [[vaugedvenälaižed]] — 0,4%, toižed rahvahad — 1,7%.

== Ižanduz ==
Ižandusen päsarakod oma sömtegimišt, transportmašinoiden sauvomine, himižed edheotandad, avtodetaliden tehmine, informacine autsorsing.

Avtobusad, tramvaid, trolleibusad da ezilidnelektrojonused oma kundaližeks transportaks lidnas. Rahvahidenkeskeine L'vov-lendimport (''LWO'') sijadase 6 km suvipäivlaskmha lidnan keskusespäi. Sišpäi tehtas reisid Evropadme, om čarterreisid Keskmeren lebutahoihe.

== Homaičendad ==
<references/>

== Irdkosketused ==
* [http://www.city-adm.lviv.ua/ L'vovan tobmuden oficialine sait (''city-adm.lviv.ua'').] {{ref-uk}}
{{Commons|Lviv}}

{{stub}}
[[Kategorii:L'vov| ]]
[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:L'vovan agj|*]]
