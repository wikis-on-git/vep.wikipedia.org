{{Eländpunkt
 | Nimi = Zainsk<br />Заинск <small>(ven.)</small><br />Зәй / Zәy <small>(tot.)</small>
 | Lidnanznam = Coat of Arms of Zainsk (Tatarstan).png
 | Flag = 
 | Lidnanznam text = Zainskan lidnanznam
 | Flag text = 
 | Valdkund = Venäma
 | Eläjiden lugu = 40,635
 | Voz' = 2017
 | Pind = 25
 | Fail = 
 | Pämez' = Razif Karimov (2015—)
 | Telefonkod = +7-85558-xx-xxx
 | Avtokod = 16. 116. 716
 | Aigvö = [[UTC]]+3 ([[MSK]]+0)
}}
'''Zainsk''' ({{lang-tt|Зәй / Zәy}}, {{lang-ru|Заинск}}) om [[Venäma]]n lidn da lidnankund [[Tatarstanan Tazovaldkund]]an keskuzpalan päivnouzmas. Se om [[Zainskan rajon]]an administrativine keskuz, mülüb Alakaman lidnaglomeracijha (1,1 mln rist.).

== Istorii ==
Eländpunktan aluz om pandud vl 1656 kuti ''Zai-lidnuz''. Vl 1978 ühtištuihe sidä Uz' Zai-radnikžilonke da anttihe lidnan statusad nügüdläiženke nimenke.

== Geografijan andmused ==
Lidn sijadase Zai-jogen randal ([[Kam (jogi)|Kaman]] hura ližajogi), Step'zai- da Meczai-jogiden ühtenzoitusen sijas, 90 m ü.m.t. keskmäižel korktusel. Matkad [[Kazan'|Kazanihesai]] om 246 km lodeheze orhal vai 287 km avtotedme. Lähembaine lidn om [[Nižnekamsk]] 35 km pohjoižhe orhal.

Pen' Karmalk-žilo (256 rist. vl 2017) mülüb lidnankundha Zainskan ližaks.

== Eläjad da ižanduz ==
Vn 2010 kaiken Venäman rahvahanlugemižen mödhe eläjiden lugu oli 41 803 ristitud. Kaikiš suremb ristitišt oli vl 2001 — 42 900 eläjad.

Ižandusen päsarakod oma elektroenergetik da sömtegimišt, mugažo [[KAMAZ|KAMAZ:an]] avtokezroiden tegim om olmas. Ühtennimine raudtestancii sijadase [[Jarčalli]] — [[Al'met'jevsk]] raudtel. Politehnine kolledž om professionaližen opendusen aluzkundaks.

== Irdkosketused ==
* [http://zainsk.tatarstan.ru/ Lidnan da Zainskan rajonan oficialine sait (''zainsk.tatarstan.ru'') Tatarstanan Tazovaldkundan tobmuden municipaližiden aluzkundoiden portalal.] {{ref-ru}} {{ref-tt}}
{{Commons|Category:Zainsk}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Zainskan rajon|*]]
