{{10000}}{{A10000}}
[[Fail:CE2k2g-crop.jpg|thumb|left|200px|Cerii]]
{{Himine element|58|Cerii|Ce|140,116|HimLantanoid|2|8|18|19|9|2|0|}}
'''Cerii''' (''Ce'' — ''cerium'' latinan kelel) om 58nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harvahk Man kores, pala — 70 grammad tonnas. Om nimitadud penen [[Cerer (pen' planet)|Cerer-planetan]] mödhe ({{lang-la|Ceres}}), sen nimi libub rimalaižiden man vägen [[Cerera]]-jumalnaižespäi. Vl 1839 ročilaine Karl Gustav Mosander-himik sai metallad ezmäižen kerdan.

Toksine element, i kalan da veziolijoiden täht eriližešti, voib kogotas organizmas.
 
== Fizižed ičendad ==
Cerii om pehmed tagokaz notked raudhahk [[metall|mametall]]. Voib olda nell' kristallišt modifikacijad.

Atommass — 140,116. Ninevuz (normaližiš arvoimižiš) — 6,757 g/sm³. Suladandlämuz — 1068 K (795 C°). Kehundlämuz — 3716 K (3443 C°).

Londuseline cerii kogoneb nelläs stabiližes izotopaspäi: <sup>136</sup>Ce (0,185%), <sup>138</sup>Ce (0,251%), <sup>140</sup>Ce (88,450%) i <sup>142</sup>Ce (11,114%). Sen ližaks, tetas 35 ratud izotopad 119..135, 137, 139, 141, 143..157 atommassanke, i 10 izomärad, kaikiš hätkemb om <sup>144</sup>Ce-izotop 284,89 päiväd pol'čihodamižen pordonke.

== Himižed ičendad ==
Cerii om seižmatoi [[il'm]]as i kändase hilläšti hapanduseks. Muigotandmärad: +4..+1. Element om hüvä katalizator.

== Kävutand ==
Ottas kävutamižhe cerijad metallurgijas, optikas, medicinas.

Sadas puhthad elementad cerijan ftoridan (CeF<sub>3</sub>) suladusen [[elektroliz]]an abul. Om olmas cerijan löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Ce/key.html Cerii ''webelements.com''-saital.] {{ref-en}}
* [http://n-t.ru/ri/ps/pb058.htm Kirjutuz cerijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Cerium}}

{{Periodine tablut}}

[[Kategorii:Himižed elementad kirjamišton mödhe]]
