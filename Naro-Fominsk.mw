{{Eländpunkt
 | Nimi = Naro-Fominsk<br />Наро-Фоминск
 | Lidnanznam = Naro-Fominsk COA (2018).gif
 | Flag = Flag of Naro-Fominsk (Moscow oblast).png
 | Lidnanznam text = Naro-Fominskan lidnanznam
 | Flag text = Naro-Fominskan flag
 | Valdkund = Venäma
 | Eläjiden lugu = 64,902
 | Voz' = 2020-01-01
 | Pind = 22
 | Fail = Naro-Fominsk, Moscow Oblast, Russia - panoramio (8).jpg
 | Pämez' =
 | Telefonkod = +7-49634-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Naro-Fominsk''' ({{lang-ru|На́ро-Фоми́нск}}) om [[Venäma]]n lidn [[Moskvan agj]]an suves-suvipäivlaskmas. Se om [[Naro-Fominskan lidnümbrik]]on (edel vn 2017 kezakud — rajonan) administrativine keskuz, kaikiš suremb lidn koumespäi. Sai «sodahoštusen lidn»-arvod vl 2009.

== Istorii ==
Eländpunkt mainitase ezmäižen kerdan vl 1339 kuti ''Nar'' ({{lang-ru|Нара}}) [[Ivan Kalita]]-ruhtinasen zavetoičendas, nimitihe jogen mödhe. ''Fominskoje''-žilo mainitase Naran sijas vspäi 1654. Se paloi täuzin francižen armijan lähtendan jäl'ghe vl 1812, no oli udessündutadud. Bumagkezerduzfabrikan aluz om pandud Dmitrii Skuratov-pomeššikal ühtes Nikolai Lukinanke vl 1840 ''Pen' Nar''-külänno (ven. ''Малая Нара'') i läz Fominskoje-žilod. Žilo nimitaškanzihe ''Naro-Fominsk:aks'' vspäi 1864. Oli makundan keskuseks vspäi 1918. Radnikžilo sai lidnan statusad vn 1926 15. päiväl keväz'kud, mülütihe lähižid külid sil-žo aigal. [[Toine mail'man soda|Toižen mail'man sodan]] aigan lidn oli okkupiruidud nacistoil vn 1941 lopus (22. reduku — 26. tal'vku), äjad pertid i kanghiden fabrik oliba muretud.

Naro-Fominsk šingotase mašinansauvomižel tegimel (reaktivižiden likutimiden palad, energetine mašiništ), pertinsauvondkombinatal i lämoipalovastaižiden tegesiden kompanijal, trikotažan fabrikal, pakuitesen edheotandoil (alüminiibankad, plastikpakuitez), «Avon»-kompanijan kosmetikan edheotandal, sömtegimištol (lihakombinat, maidtegim). Nevondkundaližen aigan šuukkombinat radoi mugažo.

== Geografijan andmused ==
Lidn sijadase lidnümbrikon päivnouzmas, [[Nar (jogi)|Nar]]-jogen molembil randoil ({{lang-ru|На́ра}} 158 km pitte, [[Okanjogi|Okan]] hura ližajogi), 180 m ü.m.t. keskmäižel korktusel. Gvozdn'- i Berözovk-joged (ven. ''Гвоздня'', ''Берёзовка'') lanktas Narha lidnas. Matkad [[Moskv]]hasai om 7 km pohjoižpäivnouzmha (Uden Moskvan Troickan ümbrik), [[Moskvan rengazavtote]]hesai — 53 km pohjoižpäivnouzmha. Toižed lähembaižed lidnad oma [[Kubink]] pohjoižhe i [[Balabanovo]] (Kalugan agj) suvhe.

''Nar''-raudtestancii ({{lang-ru|Нара}}) radab lidnan keskuzpalas vspäi 1899 «Moskv ([[Kijevan päraudtestancii (Moskv)|Kijevan päraudtestancii]]) — [[Obninsk]]»-keskustal. «Ukrain»-avtote (M3-trass) om lidnan suvipäivnouzmaižeks röunaks.

== Eläjad ==
Vl 1939 žilon ristitišt oli 31 613 eläjad, vl 1959 lidnan — 35 419 eläjad. Vn 2010 Venäman rahvahanlugemižen mödhe lidnan eläjiden lugu oli 64 665 ristutud. Otab kaht videndest lidnümbrikon ristitištos. Kaikiš suremb ristitišt oli 70..71 tuhad eläjid vll 2002−2009 (71 630 rist. vl 2009). [[Ortodoksine hristanuskond|Ortodoksižen hristanuskondan]] ph. Mikulai-čudonsädajan päjumalanpert' (om saudud vll 1852−1864), jumalanpert' i nell' časounäd<ref>[http://sobory.ru/geo/locat/2661 Naro-Fominskan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[islam]]an i [[protestantizm]]an (baptistad, evangelistad) kundad.

Rahvahad (2010): [[venälaižed]] — 90,5%, [[ukrainalaižed]] — 2,9%, [[uzbekad]] — 1,2%, toižed rahvahad — 5,4%.

Professionaližen opendusen aluzkundad oma Naro-Fominskan tehnikum<ref>[http://nf-teh.ru/ Naro-Fominskan tehnikuman sait (''nf-teh.ru'').] {{ref-ru}}</ref>, privatine Nügüd'aigaine biznes-kolledž<ref>[http://www.sbk-nf.com/ Nügüd'aigaižen biznes-kolledžan sait (''sbk-nf.com'').] {{ref-ru}}</ref> i Moskvan agjan medicinižen kolledžan nomer 1 filial.<ref>[http://momk.ru/Ob_organizacii/Ob_organizacii_StrukturnPodrazdeleniya_NF.html Filialan lehtpoled Moskvan agjan medicinižen kolledžan nomer 1 ''momk.ru''-saital.] {{ref-ru}}</ref>

== Homaičendad ==
<references />

== Irdkosketused ==
* [http://nfreg.ru/ Lidnümbrikon tobmuden aluzkundoiden oficialine sait (''nfreg.ru'').] {{ref-ru}}
* [http://www.nfcity.ru/ Enččen lidnankundan sait (''nfcity.ru'').] {{ref-ru}}
{{Commons|Category:Naro-Fominsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Naro-Fominskan lidnümbrik|*]]
