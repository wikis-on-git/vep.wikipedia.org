{{Eländpunkt
 | Nimi = Gur'jevsk<br />Гурьевск
 | Lidnanznam = Coat of Arms of Guryevsk (Kaliningrad oblast).png
 | Flag = Flag of Guryevsky district.png
 | Lidnanznam text = Gur'jevskan lidnanznam
 | Flag text = Gur'jevskan flag
 | Valdkund = Venäma
 | Eläjiden lugu = 16,311
 | Voz' = 2017
 | Pind = 10
 | Fail = Guryevsk 2280.JPG
 | Pämez' = Aleksei Kurilov<br />(reduku 2016—)
 | Telefonkod = +7-40151-xx-xxx
 | Avtokod = 39. 91
 | Aigvö = [[UTC]]+2 ([[MSK]]-1)
}}
{{Znamoičendad|Gur'jevsk}}
'''Gur'jevsk''' ({{lang-ru|Гурьевск}}, {{lang-de|Gurjewsk}}, [[prussijan kel'|pruss]].: ''Romaw'', {{lang-pl|Gurjewsk / Romnowo}}, {{lang-lt|Romuva}}; edel 1946 vot — ''Noihauzen'' {{lang-de|Neuhausen}}) om [[Venäma]]n lidn [[Kaliningradan agj]]an päivlaskmas. Se om [[Kaliningrad]]an pohjoižpäivnouzmaine ezilidn, [[Gur'jevskan lidnümbrik]]on administrativine keskuz.

== Istorii ==
Eländpunktan aluz om pandud vl 1262 kuti ricariden ''Noihauzen-zamk''. Žilo senno oli peneks 19. voz'sadan keskushesai, sid' šingotaškanzihe [[Kaliningrad|Königsbergan]] ezilidnaks. Vl 1889 «Königsberg — [[Polessk|Labiau]]»-raudte läbiti eländpunktad. [[Toine mail'man soda|Suren sodan]] aigan vn 1945 28. päiväl vilukud Rusked Armii anasti lidnad. Nimitihe [[Nevondkundaline Ühtištuz|NSTÜ:n]] vägimehen Stepan Gur'jev-majorjenaralan kanzannimen mödhe, pölištui [[Baltiisk|Pillaun]] šturman aigan.

Lidn šingotase maižandusen produkcijan ümbriradmižel, sauvondmaterialiden penil edheotandoil i sauvondal, mugažo meblinfabrik radab.

== Geografijan andmused ==
Lidn sijadase Gurjevk-jogen (vai sijaline pagin. ''Portänk'', {{lang-de|Mühlen Fluss}} «mellicjogi», [[Pregol'|Pregolin]] oiged ližajogi 27 km pitte) randoil, 20 m ü.m.t. keskmäižel korktusel. Kaks' uitod om jogen edel lidnad da sen jäl'ghe mödvedhe («mellicuitod»). Matkad [[Kaliningrad]]hasai om 7 km suvipäivlaskmha.

Kaik 147 žilod mülüdas lidnümbrikho Gur'jevskan ližaks. Lidnümbrikon pind — 1363 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 431 ristitud, lidnümbrikon (vll 2008−2014 — rajonan) nelländez. Kaikiš suremb lidnan ristitišt om nügüd' lujan migracijan tagut. [[Ortodoksine hristanuskond|Ortodoksižen hristanuskondan]] Sündun Voznesen'jan jumalanpert' (om saudud vll 1999−2005) i [[Uden apostoloiden jumalankodikund]]an pühäpert' (restavriruidud kirhas) oma olmas.

Rahvahad (lidnan eläjad vl 2010, enamba 0,5%, ozutadud rahvahudenke): [[venälaižed]] — 88,3%, [[vaugedvenälaižed]] — 3,1%, [[ukrainalaižed]] — 3,0%, [[saksalaižed]] — 1,4%, [[totarlaižed]] — 0,7%, [[armenijalaižed]] — 0,6%, [[litvalaižed]] — 0,5%, [[pol'šanmalaižed]] — 0,5%, toižed rahvahad — 1,9%.

== Homaičendad ==
<references />

== Irdkosketused ==
* [http://gurievsk.gov39.ru/ Lidnümbrikon tobmuden aluzkundoiden oficialine sait (''gurievsk.gov39.ru'').] {{ref-ru}}
{{Commons|Category:Guryevsk, Kaliningrad Oblast}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Gur'jevskan lidnümbrik|*]]
