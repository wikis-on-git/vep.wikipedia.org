{{Eländpunkt
 | Nimi = Jelabug<br />Елабуга <small>(ven.)</small><br />Алабуга / Alabuğa <small>(tot.)</small>
 | Lidnanznam = Coat of Arms of Elabuga (Tatarstan) (2006).png
 | Flag = 
 | Lidnanznam text = Jelabugan lidnanznam
 | Flag text = 
 | Valdkund = Venäma
 | Eläjiden lugu = 73,817
 | Voz' = 2017
 | Pind = 41.1
 | Fail = Elabuga ul naberejnaya.jpg
 | Pämez' = Gennadii Jemel'janov (2010—)
 | Telefonkod = +7-85557-xx-xxx
 | Avtokod = 16. 116. 716
 | Aigvö = [[UTC]]+3 ([[MSK]]+0)
}}
'''Jelabug''' ({{lang-ru|Елабуга}}, {{lang-tt|Алабуга / Alabuğa}}) om [[Venäma]]n lidn [[Tatarstanan Tazovaldkund]]an pohjoižpäivnouzmas. Se om tazovaldkundan seičemenz' surtte lidn, [[Jelabugan rajon]]an da sen lidnankundan administrativine keskuz.

== Istorii ==
Ezmäine lidnanvuitte žilo oli olmas 11. voz'sadaspäi (oficialižikš — vspäi 1007). Nügüd'aigaižen eländpunktan aluz om pandud 17. voz'sadal kuti ''Trehsvätskoje-külä (mž. Jelabug)''. Se sai [[Vätkan gubernii|Vätkan gubernijan]] makundan lidnan statusad vl 1780 nügüdläiženke nimenke. Sur' lämoipalo tegihe vn 1850 elokus, se vei čomaha kivižhe pertištho, kudamb om kaičenus tähäsai. Mülüb Tatarstanan Tazovaldkundha sen alusenpanendaspäi vl 1921.

== Geografijan andmused ==
Lidn sijadase [[Kam (jogi)|Kamanjogen]] oiktal korktal randal ([[Alakaman vezivaradim]]), läz Toim-jogensud. Jelabugan keskuz sijadase 70 m korktusel ülemb valdmeren pindad. Matkad [[Kazan'|Kazanihesai]] om 200 km päivlaskmha avtotedme. Lähembaine lidn om [[Jarčalli]] 20 km suvipäivnouzmha «Volg»-avtotedme (M7).

Pen' Tarlovk-külä (442 rist. vl 2017) mülüb lidnankundha Jelabugan ližaks.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 70 728 ristitud, rajonan ristitišton 85%. Kaikiš suremb ristitišt om nügüd' (vl 2017). Mülüb Alakaman lidnaglomeracijha (1,1 mln rist.).

Rahvahad (vl 2010, enamba 0,8%): [[venälaižed]] — 51,7%, [[totarlaižed]] — 42,6%, [[čuvašalaižed]] — 1,0%, [[udmurtalaižed]] — 0,8%, toižed rahvahad — 3,9%.

== Ižanduz da transport ==
Ižandusen päsarakod oma [[kivivoi]]n samine (vspäi 1961), avtonsauvomine, sauvondmaterialiden tehmine (raudbetonkonstrukcijad, savič), koditehnikan pästand, sömtegimišt. [[Nevondkundaline Ühtištuz|NSTÜ:n]] aigan planiruihe sauda sur'kulud traktortegint, sen sijas vspäi 1988 kebnavtoiden järedad tegint [[Tol'jatti]]n [[VAZ|VAZ:an]] kartte, no valdkund čihozi. Projekt jäi, jo saudihe kommunikacijoid, i eriližen ižandusen Alabug-zon om olmas vn 2005 tal'vkuspäi, sijadase pohjoižhe lidnaspäi.

Viž specialižen keskopendusen sijališt aluzkundad om lidnas: kul'turan da čomamahton škol, Suvorovan sodaškol, medicinine škol, ekonomiž-juridine da politehnine kolledžad.<ref>[http://proelabugu.ru/spravka/subsection-50/ Specialižen keskopendusen aluzkundad. — Lidnan tedonandmižsait (''proelabugu.ru'').] {{ref-ru}}</ref>

Avtobusad da taksid oma kundaližtransportaks lidnas. Lähembaine raudtestancii om ''Tihonovo'' [[Mendelejevskan rajon]]as, sišpäi om raudteid Alabug-zonha vaiše jüguiden täht. Lähembaine rahvahidenkeskeine lendimport om ''Begiševo'' 27 km suvipäivlaskmha Jarčallišpäi.

== Homaičendad ==
<references/>

== Irdkosketused ==
* [http://городелабуга.рф/gorod-elabuga.html Jelabug-lidnan lehtpoled Jelabugan rajonan tobmuden aluzkundoiden oficialižel saital (''городелабуга.рф'').] {{ref-ru}} {{ref-tt}}
{{Commons|Category:Elabuga}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
[[Kategorii:Jelabugan rajon|*]]
