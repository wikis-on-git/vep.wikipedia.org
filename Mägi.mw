{{1000}}
[[Fail:Khor Virap.jpg|thumb|right|250px|Sur' [[Ararat]]-mägi (relätivine korktuz om 4365 m), [[Armenii|Armenijaspäi]] kacten]]
[[Fail:Damavand in winter.jpg|thumb|right|250px|[[Demavand]]-mägi tal'vel ([[Iran]])]]
'''Mägi''' om [[reljef]]an pozitivine form. Se om izoliruidud ümbrišton libutez tazon tahondan päl. Mägel om nägubid [[paute|pautkid]] da [[agj (rel'jef)|agj]].

Mägenpäiden harakteran mödhe jagadas niid gruppikš: pikanvuiččed, platonvuiččed, kumplonvuiččed da toižed. Vedenalaižiden mägiden päd tegesoiš erasti [[sar'|sarikš]]. Erištadas tektonodenudacionižid i vulkanižid mägid sündundan mödhe.

Kaikuččel mägel om kaks' korktust: absolütine (meren tazopindanke rindataden) i relätivine (ümbärdajan tahondan mödhe). Kaikiš korktemb [[Ma]]n mägi om [[Džomolungm]] (8848 m). Ku libuda vastmägehe, ka tegese vilumb da närakomb, klimatižed vöned vajehtadas toine toižen jäl'ghe.

Mägiden mikroreljefan elementad oma mägenpäd, mägenagjad, pautked, ülämäneged, mägialangištod, mägiharjad, jäžomad i morenreljef (jäžoman lähtendan jäl'ghe).

Jagadas mägid korktusen mödhe:
* korktad, ülemba kaht kilometrad relätivižen korktusen mödhe, 3 km — absolütine korktuz;
* keskmäižed, relätivižen korktusen 0,8..2 km i 1..3 km absolütižen;
* madalad, niiden relätivine korktuz om 500..800 metrad, absolütižikš tuhaze metrhasai kortte.

== Homaičendad ==
<references />

{{Commons|Mountain}}

{{stub}}
[[Kategorii:Mäged| ]]
[[Kategorii:Reljef]]
[[Kategorii:Geografižed terminad]]
