{{Valdkund
| Nimi = Albanijan Tazovaldkund<br />Republika e Shqipërisë
| Valdkundznam = Coat of arms of Albania.svg
| Flag = Flag of Albania.svg
| Valdkundznam text = Albanijan valdkundznam
| Flag text = Albanijan flag
| Pälidn = Tiran (lidn){{!}}Tiran-lidn
| Eläjiden lugu = 3,020,209<ref>[https://www.cia.gov/library/publications/the-world-factbook/geos/al.html Albanijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 28,748
| Kart = Location Albania Europe.png
| Kel' = [[albanijan kel'|albanijan]]
| Valdkundan pämez' = [[Nišani Bujar|Bujar Nišani]]
| Päministr = [[Rama Edi|Edi Rama]]
| Religii = [[islam]], [[hristanuskond]]
| Valüt = [[albanijan lek]] (ALL)
| Internet-domen = [[.al]]
| Telefonkod = +355
| Aigvö = tal'vel [[UTC]]+1,<br />kezal [[UTC]]+2
}}
'''Albanii''', täuz' oficialine nimi — '''Albanijan Tazovaldkund''' ([[albanijan kel'|albanijan kelel]]: ''Republika e Shqipërisë''), om valdkund [[Evrop|Suvievropas]], [[Adriatine meri|Adriatižen]] da [[Ionine meri|Ionižen]] meriden randpolil. Vspäi 2009 om [[PAKO]]:n ühtnijaks. Pälidn da kaikiš suremb lidn om [[Tiran (lidn)|Tiran]].

== Istorii ==
Vl 1912 kül'mkun 28. päivän Albanii tedoti ičeze ripmatomudes [[Osmanan imperii|Osmanan imperijaspäi]].

Vozil 1944-1992 valdkundan nimi oli '''Albanijan Rahvahaline Socialistine Tazovaldkund'''.

Vl 1998 tal'vkun 28. päiväl jäl'gmäine konstitucii oli vahvištadud parlamental sen-žo voden redukun 21. päivän kaiken rahvahan referenduman jäl'ghe da tuli väghe<ref>Albanijan Konstitucii (1998) [http://www.concourt.am/armenian/legal_resources/world_constitutions/constit/albania/albani-r.htm venäkelel (concourt.am)] da [https://en.wikisource.org/wiki/Constitution_of_Albania anglijan kelel (Vikipurtked)].</ref>.

== Geografijan andmused ==
[[Fail:Albania SRTM.png|thumb|left|250px|Albanijan topografine kart.]]
Albanii oma mavaldkundröunoiš [[Mustmägi]]nke lodehes (röunan piduz — 186 km), [[Serbii|Serbijanke]] pohjoižpäivnouzmas (112 km sen [[Kosovo]]nke<ref>Albanii tundišti Kosovon ripmatomut.</ref>), [[Makedonii|Makedonijanke]] päivnouzmas (181 km) da [[Grekanma]]nke suvipäivnouzmas (212 km). Ühthine röunoiden piduz — 691 km. Valdkundan päivlaskmaižed randad lainištadas [[Adriatine meri|Adriatine]] da [[Ionine meri|Ionine]] mered. Randanpird om 362 km. Valdkundan pind — 28 748 km².

Valdkundan kaikiš korktemb čokkoim om [[Korab]]-mägi, 2764 m valdmeren pindan päl.

Klimat om [[Keskmeri|Keskmeren]] randpolel, kontinentaline man päivnouzmpolel.

Londuseližed pävarad oma [[kivivoi]], [[londuseline gaz]], [[kivihil']], [[metall]]ad ([[raud|raudkivend]], [[vas'k]], [[alüminii|boksitad]], [[hrom]], [[nikel']]), [[gidroenergii]]; toižed varad — [[mec]], [[sol]], [[mahuz]].

== Politine sistem ==
[[Fail:Selia Kuvendit.jpg|thumb|right|250px|Albanijan parlamentan pertin ocsein [[Tiran (lidn)|Tiran]]-lidnas.]]
Ohjandusen form om unitarine konstitucine [[parlamentine tazovaldkund|parlamentine]] [[tazovaldkund]]. Valdkundan pämez' om prezident. Parlamentan ühtnijad valitas händast videks vodeks. Parlament paneb radsijha mugažo kaikid ministrid.

Parlament om üks'kodine Rahvahaline Suim ([[albanijan kel'|alb.]]: ''Kuvendi'') 140 ühtnijanke. Kaik rahvaz änestab sen kandidatoid nelläks vodeks.

Vl 2013 kezakun 23. päivän järgvaličendad parlamentha oliba. Vl 2012 kezakun 11. päivän parlamentan ühtnijad valičihe nügüdläšt prezidentad ([[Bujar Nišani]]).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Albanijan administrativiž-territorialine jagand]].''

Valdkund alajagase 12 agjaha (üks'lugu ''kark'', [[albanijan kel'|alb.]]: ''qark''). Agjad alajagase 36 ümbrikho (üks'lugu ''ret'', [[albanijan kel'|alb.]]: ''rreth''), ned — 373 municipalitetha.

== Eläjad ==
Albanijas elädas [[albanijalaižed]].

Toižed sured lidnad (enamba 100 tuh. rist. vl 2011, surembaspäi penembha): [[Durres]], [[El'basan]], [[Vlör]], [[Škoder]]. Vl 2011 kaik oli 72 municipalitetad lidnan statusanke, 29 lidnad enamba mi 10 tuh. eläjidenke.

Vl 2011 eläjiden lugu oli 2.831.741 ristitud.

== Ižanduz ==
Vl 2012 Albanijan päeksport oli erazvuiččed [[sobad]] da [[kengäd]] (läz 30%), [[kivivoi]] (12%), [[raud|raudkivend]] da raudühthesuladused (7%), [[hrom|hromkivend]] (6%), [[elektruz]] (6%); toine eksport — [[cement]] (2%), [[vas'k]], [[kuld]], [[kala]].

== Homaičendad ==
<references />

== Irdkosketused ==
* [http://www.parlament.al/ Albanijan Tazovaldkundan parlamentan oficialine sait.] {{ref-sq}} {{ref-en}}
* [http://www.e-albania.al/ Albanijan Tazovaldkundan e-ohjastusen oficialine sait.] {{ref-sq}}

{{Commons|Albania}}
{{Evrop}}

[[Kategorii:Albanii| ]]
