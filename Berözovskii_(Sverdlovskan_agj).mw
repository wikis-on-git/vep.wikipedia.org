{{Eländpunkt
 | Nimi = Berözovskii<br/>Берёзовский
 | Lidnanznam = Coat of Arms of Berezovsky (Sverdlovsk oblast).svg
 | Flag = Flag of Berezovsky (Sverdlovsk oblast).svg
 | Lidnanznam text = Berözovskijan lidnanznam (Sverdlovskan agj)
 | Flag text = Berözovskijan flag (Sverdlovskan agj)
 | Valdkund = Venäma
 | Eläjiden lugu = 60,334
 | Voz' = 2021
 | Pind = 38
 | Fail = Collage de Beriózovski 2017.jpg
 | Pämez' = Jevgenii Piscov<br/>(tal'vku 2011—,<br/>''Евгений Писцов'')
 | Telefonkod = +7-34369-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
{{Znamoičendad|Berözovskii}}
'''Berözovskii''' ({{lang-ru|Берёзовский}}) om [[Venäma]]n lidn [[Sverdlovskan agj]]an suves. Se om [[Jekaterinburg]]an pohjoižpäivnouzmaine, kahtenz' surtte ezilidn, [[Berözovskijan lidnümbrik (Sverdlovskan agj)|Berözovskijan lidnümbrikon]] administrativine keskuz.

== Istorii ==
Eländpunktan aluz om pandud vl 1748 kuti ''Berözovskii-tegim'' samha [[kuld]]ad kaivuzmahtusel (ezmäine statj Venämas), nimitihe jogen mödhe. Žilo kändihe radnikžiloks vl 1928, sai lidnan statusad vl 1938.

Berözovskii-lidn šingotase kuldan da sen kaimmineraloiden samižel tähäsai, raudühthesuladusiden tegimel, mašiništonsauvomižel (tor'venpanijad, ühthekeitandmašiništ, [[katil|katl'ad]], avtodetalid) i sauvondmaterialiden pästandal (raudbetonkonstrukcijad, kuivsegoitused, sauvondmujud), mugažo [[kour|kouranfabrik]] radab.

== Geografijan andmused ==
Lidn sijadase Berözovk-jogen randal ({{lang-ru|Берёзовка}}, [[Ob'|Obin]] bassein), 250 m ü.m.t. keskmäižel korktusel. Röunatab [[Jekaterinburg]]an Kirovan rajonanke. Berözovskii-lidnan Novoberözovskii-pala om Jekaterinburgan rengazavtoten südäimes. Toine lähembaine lidn om [[Üläpišm]] (ühtenz' surtte Jekaterinburgan ezilidn) 15 km lodeheze Jekaterinburgan rengazavtotedme.

Kaik 17 žilod mülüdas lidnümbrikho Berözovskijan ližaks. Lidnümbrikon pind — 1126 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 51 651 ristitud, lidnümbrikon — 68 772 ristitud. Kaikiš suremb lidnan i lidnümbrikon ristitišt om nügüd'. Vl 2017 kaik 57 194 ristitud elihe lidnas i 74 344 ristitud kaikes lidnümbrikos.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/1323 Berözovskijan pühäpertid ''sobory.ru''-saital.] {{ref-ru}}</ref> i [[islam]]an «Aigul'»-pühäpert' oma olmas lidnas.

«Profi»-tehnikum<ref>[http://berprofi.ru/ Berözovskijan «Profi»-tehnikuman sait (''berprofi.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Березовский. Памятник в парке Победы - panoramio.jpg|Muštnik Vägestusen puištos vl 2013
Церковь Успения Пресвятой Богородицы и православный центр на переднем плане.jpg|Jumalanmaman Emäganpäivän jumalanpert' (tagamal) i ortodoksižen hristanuskondan keskuz (ezimal), vn 2017 nägu
ГОРА ЛИСТВЕННАЯ, горнолыжный развлекательный комплекс - panoramio (3).jpg|Bobuštuzkeskuz Listvennai-mägenno suks'pautkenke (2012)
DK Sovremennik.jpg|«Sovremennik»-kul'turkeskuz (2016, ''Aigalaine'') Novoberözovskii-rajonas
Beryozovsky Sverdlovsk Oblast, Lenin Avenue.jpg|Leninan irdal (2019)
</gallery>

== Tetabad sündnuded ==
* [[Čistopolov Pavel|Pavel Čistopolov]] (sünd. 1984) — Venäman futbolist, minifutbolan ezirivenvändai.
* [[Žestkov Aleksandr Jur'jevič|Aleksandr Žestkov]] (sünd. 1978) — Venäman lehtezmez', TV-vedai.

== Homaičendad ==
<references/>

== Irdkosketused ==
* [http://www.березовский.рф/ Lidnümbrikon tobmuden aluzkundoiden oficialine portal (''березовский.рф'').] {{ref-ru}}
* [http://www.midural.ru/100034/100089/mu_leaders/document2335/ Berözovskijan lidnümbrik Sverdlovskan agjan oficialižel ''midural.ru''-saital.] {{ref-ru}}
* [http://www.berezovskii.ru/ Lidnan kundaliž-informacine portal (''berezovskii.ru'').] {{ref-ru}}
{{Commons|Category:Beryozovsky (Sverdlovsk Oblast)}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Berözovskijan lidnümbrik (Sverdlovskan agj)|*]]
