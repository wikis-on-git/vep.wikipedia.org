{{Venälaižen Federacijan subjekt
|Nimi           = Penzan agj
|Venälaine nimi = Пензенская область
|Flag           = [[Fail:Flag of Penza Oblast.svg|150px|Penzan agjan flag]]
|FSCoA          = [[Fail:Coat of arms of Penza Oblast.svg|110px|Penzan agjan znam]]
|FlagLnk        = Penzan agjan flag
|CoALnk         = Penzan agjan znam
|FSMap          = [[Fail:Map of Russia - Penza Oblast.svg|300px]]
|FSCtrWhat      = Pälidn
|FSCtrNm        = [[Penz]]
|AreaRnk        = 56
|TotArea        = 43,352
|WaterPrcnt     = 0.97
|PopRnk         = 35
|Eläjiden lugu  = 1,331,655
|PopCtDate      = 2018
|PopDens        = 30.72
|GDPRnk         = 53
|GDP            = 338,6
|GDPCtDate      = 2016
|GDP(PPP)       = 251,7
|FedDistrNm     = Volgaveren
|EcRegNm        = Volganrandaline
|OfLangs        = [[venäkel']]
|HeadTtl        = Gubernator
|HeadNm         = [[Belozercev Ivan|Ivan Belozercev]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Lidin Valerii|Valerii Lidin]]
|FSAnthem       = ''[[Penzan agjan gimn]]''
|Domain         = 
|CadNo          = 58
|MSK            = [[UTC]]+3 ([[MSK]]+0)
}}
'''Penzan agj''' ({{lang-ru|Пензенская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan administrativine keskuz da kaikiš suremb lidn om [[Penz]].

== Keled ==
Valdkundkel' om üks'jäine — [[venäkel']].

== Istorii ==
Penzan agj om olmas vs 1939 uhokun 4. päiväspäi.

Penzan agjan Päkäskuz<ref>[http://constitution.garant.ru/region/ustav_penz/ Penzan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1996 10. päiväl sügüz'kud Käskusenandajan Suiman ühtnijoil, allekirjutadud agjan Administracijan pämehel sil-žo päiväl da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Penzenskaya Oblast.png|thumb|left|250px|Penzan agjan reljefan kart.]]
Agjal om röunoid [[Ul'janovskan agj]]anke päivnouzmas, [[Saratovan agj]]anke suves, [[Tambovan agj]]anke päivlaskmas, [[Räzanin agj]]anke lodehes, [[Mordovijan Tazovaldkund]]anke pohjoižes. Penzan agj om mererandatoi.

Pind om 43 352 km², sidä kesken [[mec]] otab territorijan videndest. Kaikiš pidembad oma [[Sur (Volgan ližajogi)|Suranjogi]] da [[Mokš (jogi)|Mokšanjogi]], ned mülüdas [[Volg]]an oigedpol'žhe basseinha. Päivlaskmaižed da suvipäivlaskmaižed joged mülüdas [[Don]]an basseinha. Kaikiš suremb ratud vezišt om [[Suran vezivaradim]].

Kaikiš korktemb čokkoim om Hvalinskan kukkazsel'gan nimetoi taho (342 m).

Klimat om [[ven vö|ven]] kontinentaline. Heinkun keskmäine lämuz +19,9 C°, uhokun — −9,3 C°, voden keskmäine lämuz +5,2 C°. Paneb sadegid 450..500 mm vodes tobjimalaz, no voib olda 350..775 mm röunoiš.

Londuseližed varad oma [[kivivoi]], [[turbaz]], [[titan (himine element)|titan]], [[cirkonii]], [[sauvondmaterialad]] ([[lete|letked]], [[savi|saved]], [[mouckivi]], [[sauvondgips]]), mineraližed [[muju]]d, [[fosfor|fosforitad]], [[vezi|reskvezi]].

== Tobmuz ==
[[Fail:Legislative Assembly of Penza Oblast IMG 0474.JPG|thumb|right|250px|Agjan Käskusenandajan Suiman ištundsija [[Penz]]as.]]
Agjan pämez' nimitase gubernatoraks. [[Belozercev Ivan|Ivan Belozercev]] radab gubernatoran vs 2015 semendkun 25. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile.

Penzan agjan üks'kodine parlament om Käskusenandai Suim. Kaik rahvaz valičeb sen 36 ezitajad videks vodeks. [[Lidin Valerii|Valerii Lidin]] radab Käskusenandajan Suiman ezimeheks vs 2015 elokun 11. päiväspäi.

Radonoigendai tobmuz om Penzan agjan Ohjastuz. Agjan ministrused, departamentad, ohjandused da komitetad alištudas Ohjastusele.

Vn 2015 13. päiväl sügüz'kud valitihe gubernatorad, [[Belozercev Ivan|nügüdläine gubernator]] sai vägestust ezmäižel tural (86,04% änid). Käskusenandajan Suiman ühtnijoiden järgenduseližed valičendad oliba vn 2012 14. päiväl redukud.

== Eläjad ==
Vn 2010 Venäman rahvahanlugemižen mödhe eläjiden lugu oli 1 386 186 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Lidnalaižen ristitišton pala om 68,5% (2018).

Kaik om [[Penzan agjan lidnad|üks'toštkümne lidnad]] agjas da 16 lidnanvuittušt žilod. Toižed järedad lidnad (enamba 50 tuh. ristituid, surembaspäi penembha) oma [[Kuzneck]] da [[Zarečnii (Penzan agj)|Zarečnii]] ([[Penz]]an kaimdailidn). Vl 2017 kaik om 10 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 84,1%, [[totarlaižed]] — 6,2%, [[mordvinalaižed]] — 4,0%, [[ukrainalaižed]] — 0,6%, [[čuvašalaižed]] — 0,4%, toižed rahvahad — 1,6%, rahvahuden ozutandata — 3,1%.

== Homaičendad ==
<references />

== Irdkosketused ==
* [http://www.pnzreg.ru/ Penzan agjan gubernatoran da Ohjastusen oficialine portal (''pnzreg.ru'').] {{ref-ru}} {{ref-en}} {{ref-de}}
* [http://www.zspo.ru/ Penzan agjan Käskusenandajan Suiman oficialine sait (''zspo.ru'').] {{ref-ru}}

{{Penzan agjan lidnad}}
{{Venälaižen Federacijan subjektad}}

[[Kategorii:Penzan agj| ]]
