{{Eländpunkt
 | Nimi = Belorečensk<br />Белореченск
 | Lidnanznam = Belorechensk (Krasnodar krai), coat of arms.png
 | Flag = Flag of Belorechensk (Krasnodar krai).png
 | Lidnanznam text = Belorečenskan lidnanznam
 | Flag text = Belorečenskan flag
 | Valdkund = Venäma
 | Eläjiden lugu = 52,264
 | Voz' = 2017
 | Pind = 38.48
 | Fail = Центральная площадь. Фото Виктора Белоусова. - panoramio (8).jpg
 | Pämez' = Aleksandr Šapovalov<br />(keväz'ku 2017—)
 | Telefonkod = +7-86155-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Belorečensk''' ({{lang-ru|Белореченск}}) om [[Venäma]]n lidn da lidnankund [[Krasnodaran rand]]an keskuzpalan suves. Se om [[Belorečenskan rajon]]an administrativine keskuz, mülüb rajonha.

== Istorii ==
[[Čerkesalaižed|Čerkesalaižiden]] Šithal-eländpunkt ({{lang-ady|Шытхьалэ}}) oli olmas Belorečenskan sijas edel 19. voz'sadan kahtent palad.

Nügüdläižen eländpunktan aluz om pandud [[Kubanilaižed kozakad|Kubanin kozakoil]] kuti maine lidnuz i ''Belorečenskai-stanic'' ({{lang-ru|станица Белореченская}}) vl 1862. Vl 1910 «[[Armavir]] — [[Tuapse]]»-raudtejono läbiti stanicad, i se šingotaškanzihe teravas. Stanic sai lidnan statusad vn 1958 28. päiväl semendkud nügüdläiženke nimenke. Vozil 1979—2005 lidn alištui agjan tobmudele oikti.

== Geografijan andmused ==
Lidn sijadase [[Vaugedjogi (Kubanin ližajogi)|Vaugedjogen]] oiktal randal ({{lang-ady|Шъхьагуащэ}}, [[Kuban' (jogi)|Kubanin]] hurapol'ne bassein), 120 m ü.m.t. keskmäižel korktusel. Matkad [[Adigejan Tazovaldkund]]an röunhasai om 6 km päivlaskmha i 4 km suvhe, [[Krasnodar]]hasai om 75 km päivlaskmha orhal vai 100 km avtotedme. Lähembaine lidn om [[Maikop]] (Adigejan pälidn) 20 km suvipäivnouzmha orhal, raudtedme vai avtotedme.

Belorečensk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 53 892 ristitud. Kaikiš suremb ristitišt oli vl 1996 — 60 tuhad eläjid. Ortodoksižen hristanuskondan kaks' pühäpertid i armenižen jumalankodikundan pühäpert' oma olmas lidnas.

Rahvahad (enamba 1% vl 2010): [[venälaižed]] — 84,1%, [[armenijalaižed]] — 9,9%, [[ukrainalaižed]] — 1,4%, toižed rahvahad — 4,1%, rahvahuden ozutandata — 0,5%.

== Ižanduz ==
Ižandusen päsarakod oma himine (mineraližheretusiden tegim), sömtegimišt (südäiveded, konditerine fabrik, voitegim, kombisömän tegim, leibtegim), sauvondmaterialad (raudbetontegesed), raudtetransportan edheotandad i meblin tehmine.

Professionaližen opendusen aluzkundad: industrialiž-tehnologine tehnikum (valdkundaline), kooperativine tehnikum (privatine), biznesan da oiktusen tehnikum (privatine), medicinine kolledž (valdkundaline).

== Irdkosketused ==
* [http://www.gorodbelorechensk.ru/ Lidnankundan tobmuden aluzkundoiden oficialine sait (''gorodbelorechensk.ru'').] {{ref-ru}}
{{Commons|Category:Belorechensk}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Belorečenskan rajon|*]]
