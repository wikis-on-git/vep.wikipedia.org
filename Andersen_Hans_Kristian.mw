{{1000}}{{A10000}}
{{Personalii
| изображение = HCA 1860 by Franz Hanfstaengl.jpg
| описание изображения = Hans Kristian Andersen vn 1860 fotokuval
}}
'''Hans Kristian Andersen''' ({{lang-da|Hans Christian Andersen}} [hans kʁæsdjan ˈɑnɐsn̩]; sünd. [[2. sulaku]] [[1805]], [[Odense]], [[Danijan i Norvegijan unii]] — kol. [[4. eloku]] [[1875]], [[Kopenhagen]], [[Danii]]) oli danijalaine kirjutai i runokirjutai. Sädeli danijan kelel.

== Biografii ==
Hans Kristian oli sündnu gollhä kanzha Odensen Fün-sarel. Hänen Hans Andersen-tat (1782−1816) oli bašmakoiden tegii, Anna Mari Andersdatter-mam (1775−1833) libui golläs perehespäi i radoi sobanpezijan. Priha kazvoi nervižen i vasthaotlijan, 14-voččen sirdi Kopenhagenha. Edesti toižid rolid Kunigahan teatras kacmata effektatomha irdnäghu. Vl 1827 lopi školopendust, no kirjuti petusidenke elon lophusai. Vl 1829 publikoiči «Astužnikan matk Holmen-kanalaspäi Amageran päivnouzmaižennoks agjannoks»-sanutest fantastikan žanras, sai tetabut i kirjuti [[sarn]]oid sen jäl'ghe elon lophusai. Läz kümenikad sarnoid kirjuti runoil. Hänen romanad i p'jesad ei olend mugomad tetabad kut sarnad. Vl 1871 ezmäine balet oli lavastadud Andersenan sarnoiden mödhe.

Eli naimatoman, jäi lapsetoman. Lanksi magaduzsijaspäi 67-voččen, sai lujid satatesid i koli koumes vodes.

== Sädused ==
Andersen sädi läz 200 sarnoid lapsiden i täuz'kaznuziden täht, romanid i p'jesid. Kaik ned oma joudjas lähekäzižuses vspäi 1975. Äjad sarnad oma tetabad kaikes mail'mas, fil'mzihe niid i tehtihe mul'tfil'mid 20. voz'sadaspäi, möhemba ližazihe videovändoid.

;Valitud sarnoiden nimikirjutez
* «Düiman pitte neižne» ({{lang-da|Tommelise}}, 1835)
* «Iškim» (''Fyrtøiet'', 1835)
* «Kunigahan uz' plat'kö» (''Keiserens nye Klæder'', 1837)
* «Lipaz-lendim» (''Den flyvende Kuffert'', 1839)
* «Lumikunigaznaine» (''Sneedronningen'', 1844)
* «Mecjoucned» (''De vilde Svaner'', 1838)
* «Neičukaine viridenke» (''Den lille Pige med Svovlstikkerne'', 1845)
* «Noidkukkaz» (''Elverhøi'', 1845)
* «Ole Lukoie» (''Ole Lukøie'', 1841)
* «Ozan kolušad» (''Lykkens Kalosker'', 1838)
* «Pahakulu sorzanpoigaine» (''Den grimme Ælling'', 1843)
* «Princess hernhudel» (''Prindsessen paa Ærten'', 1835)
* «Rusaleihut» (''Den lille Havfrue'', 1837)
* «Sigoidenpaimen» (''Svinedrengen'', 1841)
* «Varmed tinasine saldataine» (''Den standhaftige Tinsoldat'', 1838)

== Mušt ==
Sarnoiden süžetiden tetabuz abuti niiden kuvandoile tehtas keliden idiomikš, oz., «kunigahan uz' plat'kö». Muštpachad oma olmas neniš lidnoiš: Bratislav, Malag, Moskv, Nju Jork, Odense. Vl 1985 «2476 Andersen»-asteroid om nimitadud kirjutajan muštoks.

== Homaičendad ==
<references/>

== Irdkosketused ==
* [http://hcandersensodense.dk/h-c-andersen-museum/ Hans Kristian Andersenan muzei Odense-lidnas (''hcandersensodense.dk'').] {{ref-da}} {{ref-en}}

[[Kategorii:Danijan kirjutajad]]
[[Kategorii:Kirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Odenshe]]
