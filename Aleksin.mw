{{Eländpunkt
 | Nimi = Aleksin<br />Алексин
 | Lidnanznam = Coat of Arms of Aleksin (Tula oblast).png
 | Flag = Flag of Aleksin (Tula oblast).png
 | Lidnanznam text = Aleksinan lidnanznam
 | Flag text = Aleksinan flag
 | Valdkund = Venäma
 | Eläjiden lugu = 57,892
 | Voz' = 2018
 | Pind = 37.95
 | Fail = Vadimrazumov copter - Aleksin kreml.jpg
 | Pämez' = Eduard Eksarenko<br />(sügüz'ku 2014—)
 | Telefonkod = +7-48753-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Aleksin''' ({{lang-ru|Але́ксин}}) om [[Venäma]]n lidn [[Tulan agj]]an lodehes. Se om agjan nellänz'-videnz' lidn eläjiden lugun mödhe, [[Aleksinan lidnümbrik]]on administrativine keskuz.

== Istorii ==
Eländpunktan aluz om pandud 13. voz'sadal. Mainitase ezmäižen kerdan dokumentoiš Aleksinan «ostmižes» Petr-patriarhal (koli vl 1326) i Nikonan aigkirjas vl 1348. Nimitihe mehen Aleksandr- (lüh. Aleksa, Aleksä) vai Aleksei-nimen mödhe. Aleksin sai makundan lidnan oficiališt statusad vl 1777. Šingotihe tegimišton keskuseks 19. voz'sadan keskespäi raudtestancijan sauvondanke «Tul — [[Kalug]]»-raudtekeskustal («Väz'm — Sizran'»-raudten pala). Himižen kombinatan ezmäine jono ([[porh]]an tehmine) LEK:anke om saudud lidnas vll 1933−1941. [[Toine mail'man soda|Toižen mail'man sodan]] aigan lidn oli okkupiruidud nacistoil lühüdaks pordoks, päzutihe vn 1941 tal'vkun 17. päiväl. Aleksin alištui agjan tobmudele vll 1958−2006.

Aleksin šingotase himižel kombinatal<ref>[http://www.alhk.ru/ Aleksinan himižen kombinatan sait (''alhk.ru'').] {{ref-ru}}</ref> (sauvondmujud, mineraližed kanghad, plastiktegesed, räzinhijamad, antifriz), mehanižel tegimel (standartatoman tehnologižen mašiništon tehmine), sauvondmaterialiden pästandal (armaturtegim, betontegim, šebnän tehmine, raudbetontegesiden tegim), lihakombinatal i bumagkartonfabrikal.

== Geografijan andmused ==
Lidn sijadase lidnümbrikon päivlaskmas, [[Okanjogi|Okan]] hural randal päpaloin, 160 m ü.m.t. keskmäižel korktusel. Matkad [[Kalugan agj]]hasai om 2 km pohjoižhe vai päivlaskmha orhal. Matkad [[Tul]]hasai om 50 km suvipäivnouzmha orhal, 68 km avtotel vai 62 km raudtel. Lähembaine lidn om [[Tarus]] (Kalugan agj) 26 km pohjoižhe orhal vai 39 km avtotedme. Aleksin-raudtestancii om lidnan keskuzpalas (passažiroiden i jüguiden täht), Energetik- i Keskmäine- ({{lang-ru|Средняя}}) raudtestancijad ratas lidnan päivlaskmas.

== Eläjad ==
Vl 1939 lidnan ristitišt oli 6 527 eläjad, vl 1959 — 46 313 eläjad. Vn 2010 Venäman rahvahanlugemižen mödhe lidnan eläjiden lugu oli 61 732 ristitud, lidnümbrikon viž kudendest. Kaikiš suremb lidnan ristitišt oli 71..74 tuhad eläjid vll 1986−1998 (74 274 rist. vl 1989). [[Ortodoksine hristanuskond|Ortodoksižen hristanuskondan]] ph. Jumalanmaman Emäganpäivän kaks' päjumalanpertid<ref>[http://sobory.ru/geo/locat/5162 Aleksinan pühäpertid ''sobory.ru''-saital.] {{ref-ru}}</ref> (vanh da uz'), kuz' jumalanpertid i kaks' časounäd oma olmas lidnas.

Rahvahad (2010): [[venälaižed]] — 95,8%, [[ukrainalaižed]] — 1,2%, toižed rahvahad — 3,0%.

Professionaližen opendusen aluzkundad oma Aleksinan mašinansauvomižen tehnikum<ref>[http://aleksin-amt.ru/ Aleksinan mašinansauvomižen tehnikuman sait (''aleksin-amt.ru'').] {{ref-ru}}</ref> i Aleksinan himiž-tehnologine tehnikum.<ref>[http://ahtt.com.ru/ Aleksinan himiž-tehnologižen tehnikuman sait (''ahtt.com.ru'').] {{ref-ru}}</ref>

== Galerei ==
<gallery mode="packed" heights="125px">
RU PB205291.jpg|Ph. Mikulai-čudonsädajan jumalanpert'<br />(vn 2016 nägu)
Petrovka, Aleksin, Tulskaya oblast', Russia - panoramio (8).jpg|Škol nomer 9 Petrovk-mikrorajonas
Sotsgorod, Aleksin, Tulskaya oblast', Russia - panoramio.jpg|Kul'turkeskuz
Aleksin, Tula Oblast, Russia - panoramio (10).jpg|Avtotesild Okas päliči
</gallery>

== Homaičendad ==
<references />

== Irdkosketused ==
* [http://aleksin.tularegion.ru/ Lidnan da lidnümbrikon tobmuden aluzkundoiden sait (''aleksin.tularegion.ru'').] {{ref-ru}}
{{Commons|Category:Aleksin}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Aleksinan lidnümbrik|*]]
