'''«Pharaoh»''' ''(Faraon)'' om [[2-D grafik|kaks'märaine]] [[kompjutervänd]], [[lidnansauvomižsimulätor]]. Pästtud vn [[1999]] redukun 29. päiväl. Sen tegii — [[Impression Games]] kompanii. Vändon aigtegod mändas [[Amuine Egipt|Amuižes Egiptas]].

== Vändon ümbrikirjutand ==
[[Fail:Neues Museum Aegyptischer Hof.jpg|thumb|left|300px|[[Berlin]]alaižen [[Egiptan muzei i papirusoiden keraduz|Egiptan muzejan]] nägu, [[1862]] voz'. Nece kuva kävutase vändon kuvatuses]]
«Pharaoh» om istorine, ekonomine i lidnansauvomižstrategii realižen aigan. Istorižikš vänd sättub kogonaz Egiptan šingotamižen etapoile kut valdkund periodas 3200 vlpäi e.m.e. i m.e. 1382 vhesai. Žanroiden ühtnend sel'gitab avaran kumardelijoiden rengazkundan erazvuiččiš igiš.

Vänd zavodiše penen külän sädandaspäi [[Nil]]an randal. Ezmäižen missijan met — jotta i sötta ristittuid. Jäl'ghine etap om maižanduzstrukturan sädand, sid' — kaikiš tarbhaižembiden kaluiden (sömän, kanghan, astjoiden) tehmine. Eskai pidab organiziruida valkundmaksoiden keradand i torguind toižiden žiloidenke. Kaikuččes missijas ohjandajan lugutegoiden kehkruz sureneb, ristituiden tarbhаičendad kazdas, metod jügetas. Hilläšti azj mäneb lidnan kaičendan organizacijahasai, sur'kuluiden sauvusiden sauvomižhesai i Faraonan specialižiden käsköiden upravindhasai.

Vänd jagase kampanijoikš, kudambad kogotas 38 missijaspäi. ''Cleopatra'' oficialižes ližas oma 15 missijad ližaks. Vändai voib ohjastada [[valdkund]] realižiden ristituiden nimespäi: [[Tutanhamon]], [[Ramzes II]] i [[Kleopatra]].

== Toižed vändod ==

Edelenze [[Sierra Studio]] pästi [[Zeus: Master of Olympus]] vändon, a edelpäi — [[Caesar (vändoiden serii)|Caesar]] vändoiden serijan. Neniš vändoiš aigtegod mändas [[Amuine Grecii|Amuižes Grecijas]] i [[Amuine Rim|Amuižes Rimas]]. Sen-žo aigan šingotihe [[geimplei]]-ki — ninga [[Caesar (vändoiden serii)|Caesar]]:iš ei olend mugošt tarbhašt elementad kut Roadblock (tugeduz teil), kudamb toižeti kardinaližešti lidnan zonoiden planiruindad, ei olend voimut reguliruida aitoiden i varaaitoiden täutmišt erižiden pozicijoiden mödhe i m.e. [[Zeus: Master of Olympus]] erineb äjal [[Sierra Studio]] kompanijan edeližiš vändoišpäi — hiišpäi hajeziba fortad (nügüd' armii formiruiše kerdalaz ristitištospäi), eländzonad jagase kahteks tipaks — järgeližeks i elitižeks, vändoišpäi hajeziba lidnalaižed eläjad (radajad oma sättujad kaiktä eländkodiden korvas), om äi toižid toižetusid-ki. Sikš voib sanuda, miše Pharaoh:an geimplei om lähemb [[Caesar (vändoiden serii)|Caesar]]:hesai, mi [[Zeus: Master of Olympus|Zeus]]:hasai.

== Vizualine kuvatuz ==
Vändon pirdajad kävutiba elegantižen «egiptalaižen» stilin fonpirdandkuviš dialogoiden al, kudambad voib rindatada, ozutesikš, «Egiptan zalan» kuvatusenke [[Egiptan muzei i papirusoiden keraduz|Egiptan muzejas]] [[Berlin]]as.

== Irdkosketused ==
* [http://games.1c.ru/pharaoh/ Vändon oficialine lehrpol'] sen [[lokalizator]]an saital ([[1С]])
* [http://www.ag.ru/reviews/pharaoh ''Pharaoh'' vändon ümbrikacund] [[Absolute Games|AG]]:an saital
* [http://www.ag.ru/reviews/cleopatra ''Cleopatra'' vändon ümbrikacund] [[Absolute Games|AG]]:an saital
* [http://pro-gamer.org/showthread.php?t=11 ''Pharaoh & Cleopatra'' vändon uz' ümbrikacund] Pro-Gamer.Org saital

{{City building series}}

[[Kategorii:Kompjutervändod kirjamišton mödhe]]
[[Kategorii:Lidnansauvomižsimulätorad]]
[[Kategorii:Kompjutervändod kaks'märaižen grafikanke]]
