{{Eländpunkt
 | Nimi = Černogolovk<br />Черноголовка
 | Lidnanznam = Coat of Arms of Chernogolovka (Moscow oblast) (2001).png
 | Flag = Flag of Chernogolovka (Moscow oblast).png
 | Lidnanznam text = Černogolovkan lidnanznam
 | Flag text = Černogolovkan flag
 | Valdkund = Venäma
 | Eläjiden lugu = 21,288
 | Voz' = 2020-01-01
 | Pind = 10
 | Fail = Chernogolovka, Moscow Oblast, Russia, 142432 - panoramio (6).jpg
 | Pämez' = Oleg Jegorov<br />(tal'vku 2014—)
 | Telefonkod = +7-49652-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Černogolovk''' ({{lang-ru|Черноголо́вка}}) om [[Venäma]]n lidn [[Moskvan agj]]an pohjoižpäivnouzmas. Se om tedolidnan statusanke, Černogolovkan lidnümbrikon administrativine keskuz.

== Istorii ==
''Černogolovl'''-tahond (volost') mainitase ezmäižen kerdan moskvalaižen [[Ivan Kalita]]-ruhtinasen vn 1336 (vai 1339) zavetoičendas. ''Černogolovk'' mainitaškanzihe vl 1710 kuti külä. Vl 1956 Himižen fizikan institut da žilo senno sauvoškanzihe Černogolovkas. Vodele 1970 lidn kändihe [[Nevondkundaline Ühtištuz|NSTÜ:n]] Tedoakademijan ühteks keskusišpäi. Vl 1975 anttihe lidnanvuiččen žilon statusad. Om lidnaks vspäi 2001. Tedolidnan status om sadud oficialižikš vl 2008. Lidnümbrik om sätud 2005, erištuihe Noginskan rajonaspäi.

Černogolovk šingotase fundamentaližen tedon ühesal institutal, tedotehmištol'žil edheotandoil (uded materialad, telekommunikacine mašiništ), mugažo limonadoiden i alkogoližiden jomiden koncernal.

== Geografijan andmused ==
Lidn sijadase lidnümbrikon keskuzpalas, Černogolovk-jogen üläjoksmusen randoil ({{lang-ru|Черноголовка}} 22 km pitte, [[Kläz'm]]an hura ližajogi), 146..154 m ü.m.t. korktusil. Jogi läbitab nell' uitoid. Matkad [[Vladimiran agj]]hasai om 10 km pohjoižpäivnouzmha. Matkad [[Moskv]]hasai ([[Moskvan rengazavtote]]hesai) om 43 km suvipäivlaskmha. Lähembaižed lidnad (orhal) oma [[Noginsk]] 10 km suvhe, [[Losino-Petrovskii]] 15 km suvipäivlaskmha, [[Ščolkovo]] i [[Fräzino]] 20 km päivlaskmha-suvipäivlaskmha, [[Krasnoarmeisk]] 20 km lodeheze.

Moskvan agjan pen' rengazavtote (A107-trass) mäneb 1 km suvipäivlaskmha lidnaspäi. Raudtesarak tuleb lidnha Noginsk-stancijaspäi, se raudte kävutase vaiše jüguiden täht.

Ivanovskoje- i Makarovo-žilod (sodapalakundanke), kuz' küläd i Goräčevk-futor mülüdas lidnümbrikho Černogolovkan ližaks. Peniden eländpunktoiden ühthine ristitišt om läz 2 tuhad eläjid. Lidnümbrikon pind — 61,68 km².

== Eläjad ==
Vl 1979 žilon ristitišt oli 12 289 eläjad, vl 1989 — 18 488 eläjad. Vn 2010 Venäman rahvahanlugemižen mödhe lidnan eläjiden lugu oli 20 983 ristutud, lidnümbrikon — 22 450 ristitud. Kaikiš suremb ristitišt om 20..21 tuhad eläjid vspäi 2002 (21 925 rist. vl 2015). Kaik 23 236 ristitud elihe lidnümbrikos vl 2020. [[Ortodoksine hristanuskond|Ortodoksižen hristanuskondan]] jumalanpert' i časoun'<ref>[http://sobory.ru/geo/locat/2245 Černogolovkan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (lidn, 2010): [[venälaižed]] — 93,2%, [[ukrainalaižed]] — 2,4%, [[armenijalaižed]] — 1,3%, toižed rahvahad — 3,1%.

Professionaližen opendusen aluzkundad oma lidnan tedoinstitutad (aspirantur, doktorantur), kolledžad ratas lähižes [[Noginsk]]as.

== Galerei ==
<gallery mode="packed" heights="125px">
Chernogolovka-admin.jpg|Lidnümbrikon administracijan pert'
Chernogolovka-ran.jpg|Venäman Tedoakademijan innovacine keskuz
Landau Institute for Theoretical Physics.jpg|Teoretižen fizikan institut Landau nimed
Chernogolovka-scientisthouse.jpg|Tedomehiden pertin nägu vl 2009
</gallery>

== Homaičendad ==
<references />

== Irdkosketused ==
* [http://chgcity.ru/ Lidnümbrikon tobmuden aluzkundoiden oficialine sait (''chgcity.ru'').] {{ref-ru}}
{{Commons|Category:Chernogolovka}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
[[Kategorii:Tedolidnad]]
