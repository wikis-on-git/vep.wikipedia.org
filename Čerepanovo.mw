{{Eländpunkt
 | Nimi = Čerepanovo<br />Черепаново
 | Lidnanznam = Coat of Arms of Cherepanovo (Novosibirsk oblast).png
 | Flag =
 | Lidnanznam text = Čerepanovon lidnanznam
 | Flag text =
 | Valdkund = Venäma
 | Eläjiden lugu = 19,612
 | Voz' = 2017
 | Pind = 24.23
 | Fail = Memorial - panoramio (45).jpg
 | Pämez' = Nikolai Rundaev (2016—)
 | Telefonkod = +7-38345-xx-xxx
 | Avtokod = 54. 154
 | Aigvö = [[UTC]]+7 ([[MSK]]+4)
}}
'''Čerepanovo''' ({{lang-ru|Черепаново}}) om [[Venäma]]n lidn da lidnankund [[Novosibirskan agj]]an suvipäivnouzmas. Se om [[Čerepanovon rajon]]an administrativine keskuz.

== Istorii ==
Eländpunktan aluz om pandud vl 1912 ''Čerepanovo-raudtestancijaks'' sauvomha da holitamha raudted [[Barnaul]]hasai, Čerepanov-manmehen mectudpertiižen sijas, sid'-žo ''Svobodnii-žilo'' formiruižeškanzi raudtestancijanno. Saudihe raudtestancijad vodele 1915. Vn 1925 6. päiväl kezakud anttihe lidnan statusad da nimitihe raudtestancijan mödhe.

Čerepanovo šingotase keramižen [[savič]]un järedal tegimel, vedenlämbitamižkatl'oiden tegimel, sömtegimištol (lihakombinat, oludvinkombinat) i omblendfabrikal.

== Geografijan andmused ==
Lidn sijadase [[Ob' (jogi)|Obin]] oigedpol'žes basseinas, 280 m ü.m.t. keskmäižel korktusel. «Novosibirsk — Barnaul»-raudte läbitab lidnad. Čerepanovo zavodiše kilometras päivnouzmha «Čujan trakt»-avtotespäi (R-256). Matkad [[Altajan rand]]hasai om 12 km suvhe orhal, [[Novosibirsk]]an keskushesai om 94 km pohjoižhe orhal, 107 km avtol vai raudtedme, röunhasai — 73 km. Lähembaine lidn om [[Iskitim]] 47 km pohjoižhe orhal, 53 km avtotedme vai raudtel.

Čerepanovo om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 19 300 ristitud, rajonan kaks' videndest. Kaikiš suremb ristitišt oli 23 100 eläjad vl 1998. [[Ortodoksine hristanuskond|Ortodoksižen hristanuskondan]] koume jumalanpertid oma olmas lidnas: ph. Oleksijan (1914, udessundutihe vspäi 2006), Sibirin Kaikiden Pühämehiden (1987) mez'jumalankodinke (vspäi 2006) i Simeon Verhoturjelaižen (2001).

Professionaližen opendusen aluzkundad: Čerepanovon politehnine kolledž i pedagogine tehnikum.

== Irdkosketused ==
* [http://admcherepanovo.ru/ Lidnan tobmuden aluzkundoiden oficialine sait (''admcherepanovo.ru'').] {{ref-ru}}
{{Commons|Category:Cherepanovo}}

{{Novosibirskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Novosibirskan agjan lidnad]]
[[Kategorii:Čerepanovon rajon|*]]
