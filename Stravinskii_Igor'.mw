{{1000}}{{A10000}}
{{Personalii
| изображение = Igor Stravinsky LOC 32392u.jpg
| описание изображения = Muzikankirjutai 1920−1930-nzil vozil
}}
'''Igor' Födorovič Stravinskii''' ({{lang-ru|Игорь Фёдорович Стравинский}}; sünd. 17. kezaku 1882, [[Lomonosov (lidn)|Oranijenbaum]], [[Venäman imperii]] — kol. 6. sulaku 1971, [[Nju Jork]], [[Nju Jork (štat)|Nju Jork-štat]], [[Amerikan Ühtenzoittud Valdkundad|AÜV]], om mahapandud [[Venecii|Venecijha]]) oli suren muzikankirjutajan, dirižoran da fortepianonvändajan.

Stravinski eksperimentirui muzikankirjutajaks kaiken, vajehteli kirjutamižen stilid. Hänen muzikas voib löuta i neoklassicizmad i džazad, i seriališt tehnikad ([[dodekafonii]]), i modernizmad. Stravinskii oli lujas valatoitai figur 20. vsadan muzikankirjutamižes.

== Biografii ==
Muzikankirjutai oli sündnu [[Venäma]]ha, [[Mariinskii-teatr]]an Födor Stravinskii-operpajatajan i Anna Holodovskaja-pianonvändajan da pajatajan sämižkanzha. Födor oli [[Piterin valdkundaline konservatorii|Piterin konservatorijan]] pästnikan, ak abuti mužikale koncertoil.

Igor' oli Gurevičan gimnazijan pästnikan, ühtni [[Piterin valdkundaline universitet|Piterin universitetan]] juridižhe fakul'tetha. Openui muzikad fortepianon privatižil urokoil 9-voččes igäspäi i ičeksaz. Venämas hän tegi ičeze ezmäižid znamasižid da tetabid sädusid, ozutesikš [[Lämoilind (balet)|Lämoilind-balet]]. Nece balet om kirjutadud [[Dägilev Sergei|Dägilevan]] «venälaižiden sezonoiden» täht [[Pariž]]as. Vn 1914 augotišes Stravinskii kanzanke ajoi elämaha [[Šveicarii|Šveicarijha]] i ei ole pördu Venämaha jo.

Röunan taga Stravinskii kirjuti baletan sädusid: [[Petrušk (balet)|Petrušk]], [[Pühä Keväz']] i [[Pul'činell]]. Päiči niiš hän kirjuti [[Lozann]]as toižid-ki muziksädusid. Sid' Stravinskii ajoi elämaha [[Pariž]]ha (1934), sid' [[Amerikan Ühtenzoittud Valdkundad|AÜV:oihe]] (1945), sai Francijan i AÜV:oiden rahvahanikust.

== Pereh ==
Oli nainu kaks' kerdad. Vspäi 1906 oli nainu ezmäižen kerdan, Jekaterina Nosenko-ak sünduti hänele tütärt da kaht poigad: Födor (1907, pirdai), Lüdmila (1908, läksi [[Jurii Mandel'štam]]-runokirjutajale) i Svätoslav (1910, muzikankirjutai-pianonvändai). Vspäi 1940 Igorin amuine Vera Sudeikina-sudarušk kändihe akaks oficialižikš.

== Mušt ==
[[Merkurii (planet)|Merkurijan]] krater i [[Lomonosov (lidn)|Lomonosov-lidnan]] torg oma nimitadud muzikankirjutajan muštoks.

== Homaičendad ==
<references/>

[[Kategorii:Venäman muzikankirjutajad]]
[[Kategorii:Francijan muzikankirjutajad]]
[[Kategorii:AÜV:oiden muzikankirjutajad]]
[[Kategorii:Muzikankirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Lomonosovha]]
[[Kategorii:Kolnuded Nju Jorkas]]
