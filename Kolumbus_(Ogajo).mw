{{Eländpunkt
 | Nimi = Kolumbus<br />Columbus
 | Lidnanznam = Seal of Columbus, Ohio.svg
 | Flag = Flag of Columbus, Ohio.svg
 | Lidnanznam text = Kolumbusan lidnanznam (Ogajo)
 | Flag text = Kolumbusan flag (Ogajo)
 | Valdkund = Amerikan Ühtenzoittud Valdkundad
 | Eläjiden lugu = 892,533
 | Voz' = 2018
 | Pind = 577.85
 | Fail = Montage Columbus 1.jpg
 | Pämez' = Endrü Ginter<br />(viluku 2016—.<br />''Andrew J. Ginther'')
 | Telefonkod = +1-614. +1-380. +1-740
 | Aigvö = tal'vel [[UTC]]−5,<br />kezal [[UTC]]−4
}}
{{Znamoičendad|Kolumbus}}
'''Kolumbus''' ({{lang-en|Columbus}} [kəˈlʌmbəs]) om lidn [[Amerikan Ühtenzoittud Valdkundad|AÜV:oiden]] päivnouzmas. Se om [[Ogajo]]-štatan administrativine keskuz da kaikiš suremb lidn, 14nz' surtte valdkundas eläjiden lugun mödhe.

== Istorii ==
Eländpunktan aluz om pandud vl 1812 kuti štatan uz' administrativine pälidn sen keskuzpalas. Se sai lidnan (angl. ''city'') statusad vl 1836. Om nimitadud [[Hristofor Kolumb]]-merimatkadajan kanzannimen latinižen versijan mödhe. Vodele 1857 saudihe štatan Kapitolijad. Lidn eli läbi znamasižes sur'vedes vn 1913 keväz'kus.

Kolumbus šingotase aviasauvomižel, elektronikan i energetižen mašiništon tehmižel ([[American Electric Power]]-korporacijan päfater), sömtegimištol, tekstiližel sarakol ([[Limited Brands]]-kompanii), bankoil i varmitusen kompanijoil ([[Nationwide Mutual Insurance Company]]), mugažo pästtas terast i produkcijad armijan täht. Toižiden järedoiden kompanijoiden päfaterad oma saudud lidnas vai läz sidä: [[Momentive Specialty Chemicals]] (plastikad), [[Big Lots]] (torguind), [[Cardinal Health]] (zelläd).

== Geografijan andmused ==
Lidn sijadase štatan keskuzpalas, Sajoto-jogen randoil ({{lang-en|Scioto River}} 372 km pitte, [[Ogajo (jogi)|Ogajon]] oiged ližajogi), 275 m ü.m.t. keskmäižel korktusel. Olentangi-jogi (angl. ''Olentangy River'' 156 km pitte) lankteb Sajotho huralpäi lidnan keskuses.

Kolumbusan ühthine pind om 577,85 km², sidä kesken kuivma 562,47 km², vezi 15,38 km².

== Eläjad ==
Vl 2010 eläjiden lugu oli 787 033 ristitud. Kaikiš suremb lidnan ristitišt om nügüd'. Läz 2,5 mln ristituid elädas lidnaglomeracijas vl 2018 (kahtenz' surtte Ogajos i 26. surtte AÜV:oiš).

== Transport ==
Avtobusad oma kundaližeks transportaks lidnas, mugažo velosipediden i elektroskuteriden kortoman kompanijad. Passažirine raudtelikund tuli lophu vl 1977.

Rahvahidenkeskeine civiline Džon Glenn Kolumbus-lendimport (''CMH'', 8,1 mln passažiroid vl 2018) sijadase 10 km päivnouzmha-pohjoižpäivnouzmha lidnan azjaližes keskusespäi. Tehtas passažirreisid AÜV:oiden äjihe järedoihe lidnoihe i [[Toronto]]ho, om sezonreisid [[Kankun]]ha (Meksik). Jügureisid oma irregulärižed. Toine rahvahidenkeskeine soda- da civiline Rikenbaker-lendimport (''LCK'', angl. ''Rickenbacker'') om saudud 16 km suvhe lidnan keskusespäi, holitab jügureisid Evrazijan maihe i radab armijan täht, lidnan varalendimport.

== Homaičendad ==
<references />

== Irdkosketused ==
* [http://www.columbus.gov/ Lidnan oficialine sait (''columbus.gov'').] {{ref-en}}
{{Commons|Columbus, Ohio}}

[[Kategorii:Kolumbus (Ogajo)| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Ogajon lidnad]]
[[Kategorii:Ogajo|*]]
