{{Eländpunkt
 | Nimi = Korablino<br />Кораблино
 | Lidnanznam = Герб Кораблинского городского поселения.jpg
 | Flag = Флаг Кораблинского городского поселения.gif
 | Lidnanznam text = Korablinon lidnanznam
 | Flag text = Korablinon flag
 | Valdkund = Venäma
 | Eläjiden lugu = 11,188
 | Voz' = 2019-01-01
 | Pind = 15
 | Fail = Покровский храм г.Кораблино.jpg
 | Pämez' = Lüdmila Andrejeva<br />(sügüz'ku 2017—)
 | Telefonkod = +7-49143-xx-xxx
 | Avtokod = 62
 | Aigvö = [[UTC]]+3 ([[MSK]]+0)
}}
'''Korablino''' ({{lang-ru|Кораблино́}}) om [[Venäma]]n lidn da lidnankund [[Räzanin agj]]an suves. Se om [[Korablinon rajon]]an administrativine keskuz.

== Istorii ==
Eländpunkt mainitase ezmäižen kerdan vl 1594 Pehlecan stanan maksmižkirjas kuti ''Korabjinsk''-žilo ({{lang-ru|село Корабьинск}}) i mec senno, varhapanihe ninid peniden [[veneh]]iden täht, niiden venän nimituz oli ''короб''. Lidn sijadase amuižel tarabošsijal [[Don]]an i [[Okanjogi|Okan]] basseinoiden keskes. Kätihe Korablinod rajonkeskuseks vn 1929 heinkus. [[Bur hil'|Buran hilen]] samine oli [[Toine mail'man soda|Toižen mail'man sodan]] aigaspäi, i žilo sai radnikžilon statusad vn 1958 semendkus. Lidn vs 1965 sulakun 1. päiväspäi.

Korablino šingotase metalližiden modul'pertiden tegimel, sauvondan edheotandoil i sömtegimištol (maidtegim, leibproduktoiden tegim), mugažo medicinižen kaluišton edheotand radab lidnas. Nevondkundaližen aigan šuukkanghiden kombinat oli olmas lidnas.

== Geografijan andmused ==
Lidn sijadase rajonan suves, 135 m ü.m.t. keskmäižel korktusel. Alešn'-jogi zavodiše lidnan päivlaskmas ({{lang-ru|Алешня}}, [[Pron' (Okan ližajogi)|Pronän]] oiged ližajogi, [[Okanjogi|Okan]] oigedpol'ne bassein). Pron'-jogen rand om 10 km pohjoižhe, sen Ranov-ližajogen rand (ven. ''Ранова'') — 4 km päivnouzmha lidnaspäi. Matkad [[Räzan'|Räzanihesai]] om 81 km pohjoižhe orhal, 97 km avtotel vai 91 km raudtel. Lähembaižed lidnad oma [[Räžsk]] 24 km suvhe orhal, 31 km avtotedme vai 26 km raudtedme, i [[Novomičurinsk]] 23 km lodeheze orhal vai 27 km avtotedme. ''Korablino''-raudtestancii radab lidnan päivlaskmas «Räzan' — [[Mičurinsk]]»-keskustal vspäi 1866.

Korablino om lidnankundan üks'jäine eländpunkt.

== Eläjad ==
Vl 1939 žilon ristitišt oli 2 098 eläjad, vl 1959 — 5 265 eläjad. Vn 2010 Venäman rahvahanlugemižen mödhe lidnan eläjiden lugu oli 12 658 ristitud, rajonan pol'. Kaikiš suremb lidnan ristitišt oli 15..16 tuhad eläjid vll 1989−2001 (16 100 rist. vll 1996−1998). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/3304 Korablinon pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 98,2%, toižed rahvahad — 1,8%.

Professionaližen opendusen aluzkund om Korablinon agrotehnologine tehnikum.<ref>[http://atkorablino.ru/ Korablinon agrotehnologižen tehnikuman sait (''atkorablino.ru'').] {{ref-ru}}</ref>

== Galerei ==
<gallery mode="packed" heights="125px">
Здание администрации г. Кораблино.JPG|Lidnan Administracijan pert' (2013)
Церковь Покрова Богородицы г. Кораблино.jpg|Jumalanmaman Katken jumalanpert'<br />(vn 2017 nägu)
Кораблинский РДК.jpg|Kul'turkeskuz vl 2013
Korablino (Ryazan Oblast) train station 03-2014.jpg|Raudtestancii
</gallery>

== Homaičendad ==
<references />

== Irdkosketused ==
* [http://gorod-korablino.ru/ Lidnan tobmuden aluzkundoiden sait (''gorod-korablino.ru'').] {{ref-ru}}
{{Commons|Category:Korablino}}

{{Räzanin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Räzanin agjan lidnad]]
[[Kategorii:Korablinon rajon|*]]
