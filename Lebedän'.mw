{{Eländpunkt
 | Nimi = Lebedän'<br />Лебедянь
 | Lidnanznam = Coat of Arms of Lebedyan (Lipetsk oblast).png
 | Flag = Flag of Lebedyan (Lipetsk oblast).png
 | Lidnanznam text = Lebedänin lidnanznam
 | Flag text = Lebedänin flag
 | Valdkund = Venäma
 | Eläjiden lugu = 19,288
 | Voz' = 2018-01-01
 | Pind = 17.98
 | Fail = Ул. Мира в Лебедяни.JPG
 | Pämez' = Aleksei Hripčenko<br />(kül'mku 2013—)
 | Telefonkod = +7-47466-xx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
'''Lebedän'''' ({{lang-ru|Лебедя́нь}}) om [[Venäma]]n lidn da lidnankund [[Lipeckan agj]]an pohjoižpalas. Se om [[Lebedänin rajon]]an administrativine keskuz.

== Istorii ==
Nügüdläine eländpunkt mainitase ezmäižen kerdan vl 1605 kuti ''Lebedänkan lidneihut'' ({{lang-ru|Лебедянское городище}}), nimitihe penen sijaližen jogen mödhe. Vl 1613 kätihe sidä valdkundaližeks lidnaks ičeze sodavejanke, i se voz' lugese lidnan oficialižen alusenpanendan vodeks. Kaiči Venäman suviröunad kalaidajiden mehiden londoid vaste. Vspäi 1621 kivine ph. Stroican naižjumalankodi om olmas lidnas (edel 1929 vot oli mez'jumalankodikš). Puine lidnuz paloi lophu vl 1703 udessündutamižeta. Lebedän' sai makundan lidnan statusad [[Jekaterina II]]-imperatornaižen käskön mödhe vs 1779 sügüz'kun 16 (27). päiväspäi. [[Joucen]] ({{lang-ru|лебедь}}) kuvadase lidnanznamal, no tedmata tarkoikti, om-ik sidodud neche lindhu lidnan nimituz vai ei. Šingotihe [[hebo]]iden jarmankoil da ippodromal 19. voz'sadal.

Lebedän' šingotase mašinansauvomižen tegimil ([[betonanpeksim]]ed i čomitandan sauvondmašinad, pompad da separatorad tegimišton täht), sömtegimištol (maidtegim, südäiveziden konservuindtegim, «[[PepsiCo|PepsiCo:n]]» südäiveziden toine konservuindtegim i [[čipsad|čipsoiden]] tegim), plastikdetaliden edheotandal elektrotehnižiden tegimiden täht i gofriruidud kartonpakuitesen tegimel.

== Geografijan andmused ==
Lidn sijadase rajonan keskuzpalan pohjoižes, [[Don]]-jogen üläjoksmusen muugotil randoil, 160 m ü.m.t. keskmäižel korktusel. Lebedänk-jogi ({{lang-ru|Лебедянка}} 26 km pitte) jokseb 2 km suvhe lidnaspäi i lankteb Donha huralpäi. Matkad [[Lipeck]]hasai om 55 km suvipäivnouzmha orhal, 62 km avtotel vai 160 km raudtel. Lähembaine lidn om [[Dankov]] 27 km pohjoižhe orhal, 35 km avtotedme vai 50 km raudtedme. ''Lebedän'''-raudtestancii radab «[[Lev Tolstoi (žilo)|Lev Tolstoi]] — [[Jelec]]»-keskustal 1890-nziš vozišpäi, se om saudud Donan hural randal.

Lebedän' om lidnankundan üks'jäine eländpunkt. Lidnankundan pind — 17,98 km².

== Eläjad ==
Vl 1897 ristitišt oli 12 800 eläjad, vl 1931 — 11 100 eläjad. Vn 2010 Venäman rahvahanlugemižen mödhe lidnan eläjiden lugu oli 21 012 ristitud, rajonan pol'. Kaikiš suremb lidnan ristitišt oli 22..23 tuhad eläjid vll 1989−2005 (23 100 rist. vl 1992 i 23 tuh. rist. vl 2003).

[[Ortodoksine hristanuskond|Ortodoksižen hristanuskondan]] nened pühäpertid oma olmas lidnas: ph. Stroican naižjumalankodi-lidnuz<ref>[http://sobory.ru/geo/locat/2722 Lebedänin pühäpertid ''sobory.ru''-saital.] {{ref-ru}}</ref> (Stroican päjumalanpert' i kaks' jumalanpertid), mugažo Jumalanmaman Kazanin jumalaižen vanh (1771) da uz' (vspäi 1836) päjumalanpertid, koume jumalanpertid i časoun'.

Rahvahad (2010): [[venälaižed]] — 97,7%, toižed rahvahad — 2,3%.

Professionaližen opendusen aluzkundad oma Lebedänin pedagogine kolledž<ref>[http://lebpedcol.ru/ Lebedänin pedagogižen kolledžan sait (''lebpedcol.ru'').] {{ref-ru}} {{ref-en}}</ref> i Lebedänin torguimiž-ekonomine tehnikum<ref>[http://ltet.ru/ Lebedänin torguimiž-ekonomižen tehnikuman sait (''ltet.ru'').] {{ref-ru}}</ref>.

== Galerei ==
<gallery mode="packed" heights="125px">
Комплекс Казанского собора.JPG|Uden Kazanin päjumalanpertin vn 2014 nägu i endevanhad torguindrivid
Lebedyan from Don (WR).tif|Lidnan nägu Don-jogespäi
Здание тюремного замка В Лебедяни.jpg|Lebedänin torguimiž-ekonomižen tehnikuman sauvuz
Zamyatin House in Lebedyan.jpg|[[Jevgenii Zamätin]]-kirjutajan kodi-muzei
</gallery>

== Homaičendad ==
<references />

== Irdkosketused ==
* [http://lebedyan.lipetsk.ru/ Lidnan tobmuden aluzkundoiden sait (''lebedyan.lipetsk.ru'').] {{ref-ru}}
{{Commons|Category:Lebedyan}}

{{Lipeckan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agjan lidnad]]
[[Kategorii:Lebedänin rajon|*]]
