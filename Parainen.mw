{{Eländpunkt
 | Nimi = Parainen <small>(veps. i suom.)</small><br />Pargas <small>(roč.)</small>
 | Lidnanznam = Nagu.vapen.Nauvo.vaakuna.svg
 | Flag = 
 | Lidnanznam text = Parainenan lidnanznam
 | Flag text = Parainenan flag
 | Valdkund = Suomenma
 | Eläjiden lugu = 15,105
 | Voz' = 2020-01-01
 | Pind = 5,548.14
 | Fail = Pargas rondellen.jpg
 | Pämez' = Patrik Nügren<br />(viluku 2015—.<br />''Patrik Nygrén'')
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Saaristo Parainen.png|thumb|left|250px|Lidnankundan territorii vll 1967−2008 i lähižed kundad edel niiden ühtištust.]]
'''Parainen''' (mugažo [[suomen kel'|suomen kelel]], {{lang-sv|Pargas}}) om [[Suomenma]]n lidn da lidnankund [[Suvipäivlaskmaine Suomenma]]-agjas. Se om agjan kahesanz' lidn eläjiden lugun mödhe üks'toštkümnespäi.

== Istorii ==
[[Vikingad]] oliba saril 9. voz'sadaspäi. Kätihe kundad lidnanvuiččeks ({{lang-fi|kauppala}}) vl 1948. Ühtenzoittihe Paraisten-kundanke vl 1967. Parainen-kund sai lidnan statusad (''kaupunki'') vl 1977. Sätihe ut Vestobuland-lidnad ({{lang-sv|Väståboland}}), se-žo Länsi-Turunmaa (suomen nimituz), neniden kundoiden ühtištusel vspäi 2009: Nauvo (Nagu), Korppoo (Korpo), Houtskari (Houtskär), Iniö i Parainen-lidn (Pargas). Kaikiden niiden tulendad mainitasoiš 14.-16. voz'sadaspäi. Lidn nimitase nügüdläižikš vspäi 2012 referenduman satusiden mödhe.

Parainen šingotase «Finnsementti»-kompanijan cementtegimel [[mouckivi|mouckiven]] löudmižsijanno, tegesiden mouckivespäi pästandal («Nordkalk»), laivansauvomižen edheotandal i laivoiden navigacijal.

== Geografijan andmused ==
Lidn sijadase agjan keskuzpalan suves, [[Baltijan meri|Baltijan meren]] sariden randoil. Matkad agjan [[Turku]]-keskushesai om 17 km pohjoižhe orhal vai 24 km avtotedme. Matkad [[Hel'sinki]]-pälidnhasai om 146 km päivnouzmha orhal vai 173 km avtotedme. Toižed lähembaižed lidnad oma [[Kaarin]] 14 km pohjoižhe orhal vai avtotedme i [[Paimio]] 28 km pohjoižpäivnouzmha orhal vai 35 km avtotedme.

Vl 2020 lidnankundan ühthine pind — 5548,14 km², sidä kesken kuivma 883,12 km², vezi da sokaz tahond ottas 10,10 nellikkilometrad, meri — 4654,92 km².

== Eläjad ==
Vl 1980 eläjiden lugu oli 14 563 ristitud, vl 2010 — 15 501 ristitud. Kaikiš suremb ristitišt oli 15 712 eläjad vl 1990. Ristituiden kaks' koumandest elädas lidnankundan keskuses.

Mamankelen mödhe (2016): suomen kel' — 41,7%, ročin kel' — 55,6%, toižed keled — 2,7%.

== Galerei ==
<gallery mode="packed" heights="125px">
Parainen library.jpg|Lidnan kirjišt<br />vl 2012
Parainen kirkko.jpg|Parainenan lüteranine jumalanpert'<br />(vn 2015 nägu)
Finnsementti cement factory in central Pargas (Parainen) Finland.jpg|Cementtegim<br />(2015)
ParainenLocalHistoryMuseumAndBuildings.JPG|Kodirandantedištandmuzei
Pargas busstationsplatsen.jpg|Lidnan valdmad torgusenno (2008)
</gallery>

== Homaičendad ==
<references />

== Irdkosketused ==
* [http://www.pargas.fi/ Lidnan ohjastusen sait (''pargas.fi'').] {{ref-sv}} {{ref-fi}} {{ref-en}}
{{Commons|Category:Pargas}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Suvipäivlaskmaine Suomenma]]
