{{Eländpunkt
 | Nimi = Pilv<br />Põlva
 | Lidnanznam = EST Põlva linn COA.png
 | Flag = Flag of Polva.png
 | Lidnanznam text = Pilvan lidnanznam
 | Flag text = Pilvan flag
 | Valdkund = Estinma
 | Eläjiden lugu = 5,324
 | Voz' = 2019-01-01
 | Pind = 5.5
 | Fail = Center of Põlva - panoramio.jpg
 | Pämez' = Georg Pelisaar<br />(semendku 2011—)
 | Telefonkod = +372
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Põlva linn.png|thumb|left|250px|Lidnan kart (2012).]]
'''Pilv''' ({{lang-et|Põlva}} [ˈpɤlˑˈʋɑ]) om [[Estinma]]n lidn valdkundan suvipäivnouzmas. Se om [[Pilvan makund]]an administrativine keskuz.

== Istorii ==
Lidnan pühäpert' om tetab vspäi 1240, se om pandud amuižel sodaristtel i om pühätadud [[Jumalanmam]]ale. Tahondan nimituz mainitaškanzihe kirjutadud purtkiš vspäi 1452, estin ''põlv''-sana znamoičeb «pol'v». Se om legendha sidodud, miše neižne pol'vil seištes om sauptud jumalanpertin seinhä küksmaha [[toine pol'|tošt pol't]] hänespäi. Pühäpert' om udessündutadud Pohjoižen sodan (1700−1721) jäl'ghe. Eländpunkt kazvoi ratud järven randal i jumalanpertiš ümbri. Vll 1950−1991 žilo oli Pilvan rajonan administrativižeks keskuseks. Vn 1993 10. päiväl elokud Pilv sai lidnan oiktusid.

Pilv šingotase sömtegimištol (maidon ümbriradmine), farmaceftižel tegimel («Takeda Pharma»), putegesiden i omblendtegesiden edheotandoil.

== Geografijan andmused ==
Lidn sijadase penen ratud Pilv-järven-vezivaradimen randal ({{lang-et|Põlva järv}} 0,36 km² pindal, [[Peipusjärv]]en bassein), sen pind om 42 m ü.m.t. korktusel. Järven padosein om saudud Orajogel ({{lang-et|Orajõgi / Põlgaste jõgi / Põlva jõgi}} 39 km pitte) vl 1966. Matkad [[Tallidn]]hasai om 204 km lodeheze orhal, 231 km avtotel vai raudtel, [[Tartu]]husai om 41 km lodeheze orhal, 47 km avtotedme vai raudtedme. Pilv-raudtestancii radab «Tartu — [[Petseri]]»-keskustal (om saudud vodele 1931), raudte om lidnan pohjoižröunaks. Toižed lähembaižed lidnad oma [[Räpin]] 24 km päivnouzmha orhal vai 30 km avtotedme, i [[Viru]] 24 km suvhe orhal vai 26 km avtotedme.

== Eläjad ==
Vl 1940 eläjiden lugu oli 414 ristitud, vn 2011 Estinman rahvahanlugemižen mödhe — 5767 ristitud. Kaikiš suremb lidnan ristitišt oli 7 176 eläjad vl 1995.

Rahvahad (2011, enamba 0,1%): [[estilaižed]] — 97,00%, [[venänikad]] — 1,72%, [[ukrainalaižed]] — 0,55%, [[suomalaižed]] — 0,28%, toižed rahvahad — 0,45%.

Lidnan edeline pämez' om Tarmo Tamm (1999–2011).

== Galerei ==
<gallery mode="packed" heights="125px">
Põlva kirik.JPG|Pilvan ph. Marijan jumalanpert' (2006)
Intsikurmu (2018).jpg|Koumanz' Intsikurmu-pajofestival' (2018)
Põlva raudteejaam.JPG|Pilvan päraudtestancijan sauvuz (2013)
</gallery>

== Homaičendad ==
<references />

== Irdkosketused ==
* [http://www.polva.ee/ Lidnan da sen volostin oficialine sait (''polva.ee'').] {{ref-et}}
{{Commons|Category:Põlva}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Pilvan makund|*]]
