{{Eländpunkt
 | Nimi = Jugorsk<br />Югорск
 | Lidnanznam = Yugorsk coat of arms.png
 | Flag = Flag of Yugorsk (Khanty-Mansia (Yugra)).png
 | Lidnanznam text = Jugorskan lidnanznam
 | Flag text = Jugorskan flag
 | Valdkund = Venäma
 | Eläjiden lugu = 37,150
 | Voz' = 2017
 | Pind = 15
 | Fail = Туча - panoramio (2).jpg
 | Pämez' = Andrei Borodkin<br />(heinku 2018—)
 | Telefonkod = +7-34675-xx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Jugorsk''' ({{lang-ru|Югорск}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] päivlaskmas. Om ümbärtud [[Sovetskijan rajon (Hantin da Mansin avtonomine ümbrik)|Sovetskijan rajonan]] territorijal.

== Istorii ==
Eländpunktan aluz om pandud vl 1962 kuti ''Komsomol'skii-žilo'' Ess-raudtestancijanno (nimitihe Ess-jogen mödhe, nüg. Geologičeskai-stancii, {{lang-ru|Геологическая}}) sauvomha da holitamha «[[Ivdel']] — [[Priobje]]»-raudted i otmaha kävutamižhe mecan parččomid da gazan löudmižsijid. Vl 1992 žilo sai lidnan statusad, udesnimitihe sen tahondan amuižen nimitusen mödhe (Jugr). Vl 1996 ühtištuihe Mansiiskii-žilod i Komsomol'skii-2-sodažilod lidnanke.

Jugorsk šingotase gazan pompandal, gazanveimiden sauvondan trestal, sauvondmaterialiden pästandal (materialoiden kombinat, savič) i omblendfabrikal.

== Geografijan andmused ==
Lidn sijadase Ess-jogen hural randpolel ({{lang-ru|Эсс}}, [[Kond (Irtišan ližajogi)|Kondan]] oiged ližajogi, [[Irtiš]]an hurapol'ne bassein), 110 m korktusel valdmeren pindan päl. Matkad jogehesai om 4 km päivlaskmha, [[Hanti-Mansiisk]]hasai om 305 km päivnouzmha orhal vai 380 km avtotedme. Lähembaine civiline lendimport sijadase [[Sovetskii (Hantin da Mansin avtonomine ümbrik)|Sovetskii-lidnas]] (''OVS / СОЙ'') 15 km päivnouzmpolehe, om reisid Moskvha, Piterihe, tranzitreisid [[Tümen']] — [[Belojarskii (lidn)|Belojarskii]], sijaližid reisid punolendimil. Toižed lähembaižed lidnad oma [[Nägan']] 144 km pohjoižpäivnouzmha orhal vai raudtel, 276 km avtotedme, [[Urai]] 154 km suvipäivnouzmha orhal vai 204 km avtol i [[Ivdel']] (Sverdlovskan agj) 171 km suvipäivlaskmha orhal, 187 km avtol vai raudtel.

Klimat om kontinentaline. Voden keskmäine lämuz — −0,7 C°, vilukun lämuz −16,5 C°, heinkun — +17,5 C°. Paneb sadegid 529 mm vodes.

Jugorsk om lidnümbrikon üks'jäine eländpunkt. Lidnümbrikon pind — 152,18 km².

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 34 067 ristitud. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] ph. Sergii Radonežalaižen päjumalanpert' om saudud lidnha vll 1995−2001, sen ližaks časoun' om olmas kahesan pühämehen kuvanke.

Jugorskan politehnine kolledž<ref>[http://www.yugorskpk.ru/ Jugorskan politehnižen kolledžan sait (''yugorskpk.ru'').] {{ref-ru}}</ref> i [[Gazprom]]an openduztegimištoline keskuz oma professionaližen opendusen aluzkundoikš.

== Galerei ==
<gallery mode="packed" heights="125px">
Steam monument (Yugorsk).JPG|Puruvedim-muštnik raudtesauvojile (2010)
Saint Sergius of Radonezh church (Yugorsk).JPG|Ph. Sergii Radonežalaižen jumalanpert', vn 2010 nägu
Office gazprom transgaz yugorsk.jpg|«[[Gazprom]] Transgaz Jugorsk»-edheotandan päfater vl 2012
МиГ в Югорске.jpg|[[MiG-31]]-lendim muštnikaks (2015)
Дым - panoramio (1).jpg|Geologičeskai-päraudtestancii vl 2010
</gallery>

== Homaičendad ==
<references />

== Irdkosketused ==
* [http://adm.ugorsk.ru/ Lidnan tobmuden aluzkundoiden oficialine sait (''adm.ugorsk.ru'').] {{ref-ru}}
* [http://www.ugorsk.ru/ Lidnan oficialine portal (''ugorsk.ru'').] {{ref-ru}}
{{Commons|Category:Yugorsk}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
