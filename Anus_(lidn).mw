{{Eländpunkt
 | Nimi = Anus-lidn<br />Олонец <small>(ven.)</small><br />Anuksenlinnu <small>(livv.)</small><br />Aunus <small>(suom.)</small>
 | Lidnanznam = Coat of Arms of Olonets.svg
 | Flag = Flag of Olonets.svg
 | Lidnanznam text = Oloncan lidnanznam
 | Flag text = Oloncan flag
 | Valdkund = Venäma
 | Eläjiden lugu = 8,070
 | Voz' = 2019
 | Pind = 6
 | Fail = Олонец, улица 30-летия Победы.jpg
 | Pämez' = 
 | Telefonkod = +7-81436-xx-xxx
 | Avtokod = 10
 | Aigvö = [[UTC]]+3 (MSK+0)
}}
'''Anus-lidn''' vai '''Olonec / Olonc''' ({{lang-ru|Оло́нец}}, pagin. ''Олоне́ц'', {{lang-olo|Anuksenlinnu}}, {{lang-fi|Aunus}}) om [[Venäma]]n lidn da lidnankund [[Karjalan Tazovaldkund]]an suves. Se om [[Anusan rahvahaline rajon|Anusan rahvahaližen rajonan]] administrativine keskuz.

== Istorii ==
Eländpunkt mainitase ezmäižen kerdan vn 1228 dokumentoiš, no alusenpanendan oficialine voz' om 1137. Vn 1617 [[Stolbovon kožundakt]]an mödhe Venäman valdkundröun mäni 40 kilometras Oloncan pagastaspäi. Vodele 1649 saudihe järedad lidnust i kätihe lidnaks, sirtihe raudan käziradajid da torguucoid Änižentaguižespäi i panihe sodavejan sijaks.

[[Petr I]]-carin aigan sätihe raudantegimid pohjoižhe lidnaspäi, no radnikoiden sirdand [[Piter]]an sauvomižele vei lidnad lanktushe. Oloncan lidnuz kadoti znamoičendad vn 1721 kožundaktan jäl'ghe i paloi lophu vl 1741 udessündutamata. Vll 1773 lidn tegihe Oloncan provincijan keskuseks, no vl 1784 kätihe vaiše makundan keskuseks. Panihe [[Petroskoi]]d [[Oloncan gubernii|Oloncan gubernijan]] pälidnaks vl 1801.

Olonc šingotase sömtegimištol (maidkombinat, leibtegim).

== Geografijan andmused ==
Lidn sijadase rajonan keskuzpalan suves, 20 m ü.m.t. keskmäižel korktusel. Matkad [[Petroskoi]]hesai om 140 km pohjoižpäivnouzmha.

Kahesa küläd mülüdas lidnankundha Olonecan ližaks. Lidnankundan pind — 98,92 km².

== Eläjad ==
Vn 2010 kaiken Venäman rahvahanlugemižen mödhe Oloncan eläjiden lugu oli 9 056 ristitud, rajonan kaks' videndest. Kaikiš suremb lidnan ristitišt oli 12 100 eläjad vl 1992. Kaik 10 253 ristitud elädas lidnankundas (2019).

[[Ortodoksine hristanuskond|Ortodoksižen hristanuskondan]] Jumalanmaman Smolenskan jumalaižen päjumalanpert'<ref>[http://sobory.ru/geo/locat/632 Oloncan pühäpertid ''sobory.ru''-saital.] {{ref-ru}}</ref> (om saudud 1824−1830) i kaks' časounäd oma olmas lidnas.

== Galerei ==
<gallery mode="packed" heights="125px">
Олонец, районный суд.jpg|Rajonan käskuzkundan sauvuz (2018)
Церковь Смоленской иконы Божией Матери, вид с высоты.jpg|Jumalanmaman Smolenskan jumalaižen pühäpert' jogen Mariam-sarel, vn 2021 nägu
Олонец, гостиница Олония.jpg|«Olonija»-adivpert' (2020)
Олонец, Торговый центр на Урицкого 2б.jpg|Torguindkeskuz (2020)
Ст. Олонец.jpg|Lidnan raudtestancii vl 2018
</gallery>

== Homaičendad ==
<references />

== Irdkosketused ==
* [http://olon-rayon.ru/олонецкое-городское-поселение-2/ Lidnankundan lehtpoled Anusan rahvahaližen rajonan oficialižel ''olon-rayon.ru''-saital.] {{ref-ru}}
* [http://olon-mus.ru/ Oloncan rahvahaližen muzejan sait (karj. «Anuksen kanzalline muzei», ''olon-mus.ru'').] {{ref-ru}}
{{Commons|Category:Olonets}}

{{Karjalan Tazovaldkundan lidnad}}

[[Kategorii:Anus-lidn| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
[[Kategorii:Anusan rahvahaline rajon|*]]
