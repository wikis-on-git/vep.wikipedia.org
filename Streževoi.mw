{{Eländpunkt
 | Nimi = Streževoi<br />Стрежевой
 | Lidnanznam = Strezhevoy coat of arms.png
 | Flag =
 | Lidnanznam text = Streževoin lidnanznam
 | Flag text =
 | Valdkund = Venäma
 | Eläjiden lugu = 39,903
 | Voz' = 2021
 | Pind = 31.48
 | Fail = Strezhevoy, Tomsk Oblast, Russia - panoramio (2).jpg
 | Pämez' = Valerii Deničenko<br />(reduku 2021—)
 | Telefonkod = +7-38259-xx-xxx
 | Avtokod = 70
 | Aigvö = [[UTC]]+7 ([[MSK]]+4)
}}
'''Streževoi''' ({{lang-ru|Стрежевой}}) om [[Venäma]]n lidn da lidnümbrik (vspäi 2004) [[Tomskan agj]]an lodehes. Se om agjan koumanz' eländpunkt eläjiden lugun mödhe, om ümbärtud [[Aleksandrovskojen rajon (Tomskan agj)|Aleksandrovskojen rajonal]].

== Istorii ==
Ende [[hantilaižed|hantin]] küläd i kalanpüdajiden ''Streževoje-külä'' (vspäi 1932) oliba olmas necil sijal. Nügüdläižen eländpunktan aluz om pandud vl 1966 kuti [[kivivoi]]n sadajiden žilo, nimitihe külän mödhe. 1960-nziden voziden lopus tedotihe žilod kaiken [[Nevondkundaline Ühtištuz|NSTÜ:n]] Komsomolan udarnikoiden sauvondaks. Radnikžilo sai lidnan statusad agjan alištusenke vn 1978 5. päiväl sulakud.

Streževoi šingotase kivivoin tedištelendal da samižel sen ümbrištos, kivivoinümbriradajal tegimel, kivivoin samižmašiništon tegimel, gazanveimiden i kivivoiveimiden sauvondan da holitusen (lendimport) edheotandoil.

== Geografijan andmused ==
Lidn sijadase [[Ob'|Obinjogen]] oiktan Pasol-hijaman oiktal randal, 41 m ü.m.t. keskmäižel korktusel. Matkad [[Hantin da Mansin avtonomine ümbrik|Hantin da Mansin avtonomižen ümbrikon]] röunhasai om 10 km pohjoižhe orhal, [[Tomsk]]hasai om 635 km suvipäivnouzmha orhal, 2 416 km avtotedme (tal'vte om olmas) vai Obin ülezjogen. Lähembaine lidn da raudtestancii om [[Nižnevartovsk]] (Hantin da Mansin avtonomine ümbrik) 63 km lodeheze avtotedme. Jogiport sijadase 6 kilometras lidnaspäi, lendimport eläb bankrotnendan proceduras läbi vspäi 2016.

Streževoi om lidnümbrikon üks'jäine eländpunkt. Lidnankundan pind — 212,97 km².

== Eläjad ==
Vn 2010 Venäman rahvahanlugemižen mödhe eläjiden lugu oli 42 219 ristitud. Kaikiš suremb lidnan ristitišt om vspäi 1989, enamba 40 tuhad eläjid (44 600 rist. vl 1998 i 44 693 rist. vl 2009).

[[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert', [[protestantizm]]an «Elon vajeh»-keskuz i [[islam]]an «Al'-Hajat»-pühäpert' oma olmas lidnas.

Professionaližen opendusen aluzkundad: «Tomskneft'»-kompanijan openduzkombinat, Žirnovskan kivivointehnikuman filial, Tomskan tegimištoliž-gumanitarižen kolledžan filial, üläopendusen aluzkundoiden koume filialad (Piter, Tümen').

Edeline lidnümbrikon pämez' om Valerii Harahorin (keväz'ku 2009 — sügüz'ku 2021).

== Galerei ==
<gallery mode="packed" heights="125px">
Стрежевой (10).JPG|Lidnan administracijan sauvuz (2011)
Strezhevoy Oil Refinery plant - panoramio.jpg|Streževoin kivivoiümbriradai tegim («Tomskneft'») vl 2011
Стрежевой (9).JPG|Čomamahtoiden «Sovremennik»-pert'kulu (2011, ''Aigalaine'')
Стрежевой, СОК "Нефтяник" ( Спортивно Оздоровительнй Комплекс) - panoramio.jpg|Sportivine «Neftänik»-tervehtamižkompleks (2011, ''Kivivoinik'')
Стрежевой (2).jpg|Streževoi-lendimportan sauvuz vl 2013
</gallery>

== Irdkosketused ==
* [http://admstrj.ru/ Lidnan tobmuden aluzkundoiden oficialine sait (''admstrj.ru'').] {{ref-ru}}
{{Commons|Category:Strezhevoy}}

{{Tomskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tomskan agjan lidnad]]
[[Kategorii:Tomskan agjan lidnümbrikod]]
