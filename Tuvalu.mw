{{10000}}
{{Valdkund
| Nimi = Tuvalu<br />Tuvalu <small>(tuvalun kel')</small><br />Tuvalu <small>(angl.)</small>
| Valdkundznam = Coat of arms of Tuvalu.svg
| Flag = Flag of Tuvalu.svg
| Valdkundznam text = Tuvalun valdkundznam
| Flag text = Tuvalun flag
| Pälidn = Funafuti
| Eläjiden lugu = 11,147<ref>[https://www.cia.gov/library/publications/the-world-factbook/geos/tv.html Tuvalun ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 26
| Kart = LocationTuvalu.png
| Kel' = [[tuvalun kel'|tuvalun]], [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Sopoaga Enele|Enele Sopoaga]]
| Religii = [[hristanuskond]]
| Valüt = [[Tuvalun dollar]] ($T. TV$), [[Avstralijan dollar]] (AUD. A$)
| Internet-domen = [[.tv]] ''(mödud)''
| Telefonkod = +688
| Aigvö = [[UTC]]+12
}}
'''Tuvalu''', mugažo linneb [[tuvalun kel'|tuvalun]] i [[anglijan kel'|anglijan]] ([tuːˈvɑːluː]) kelil, se om täuz' oficialine nimituz, om sar'hihe valdkund [[Valdmerimad|Valdmerimaiš]], [[Polinezii|Polinezijas]], [[Tün' valdmeri|Tünen valdmeren]] suves. Sen pälidn, üks'jäine lidn da port om [[Funafuti]]-atoll.

== Istorii ==
Vozil 1892−1916 valdkundan territorijan nimi oli '''Ellisan Sared''' ([[Sur' Britanii|Suren Britanijan]] protektorat). Sid' vozil 1916−1975 — [[Gilbertan da Ellisan Sared]] (Suren Britanijan kolonii), Gilbertan Sared möhemba kändihe [[Kiribati]]kš. Vozil 1976−1978 erine britanine Tuvalu-kolonii oli olmas.

Vn 1978 redukun 1. päiväl Tuvalu tedištoiti ičeze ripmatomudes [[Sur' Britanii|Sures Britanijaspäi]]. Sil-žo päiväl vahvištadud Konstitucii tirpi udištamišt vl 2008.<ref>[http://tuvalu-legislation.tv/cms/images/LEGISLATION/PRINCIPAL/1986/1986-0001/ConstitutionofTuvalu_1.pdf Vn 1978 Tuvalun Konstitucii] ''tuvalu-legislation.tv''-saital. {{ref-en}}</ref>

Oli kaks' referendumad. Vl 1974 — ičemäričendas (jagamhas Gilbertan Sarišpäi, pozitivine satuz). Vl 2008 — ičeze kunigaznaižen pördumižes da ičeze prezidentan panendas (negativine satuz).

== Geografijan andmused ==
[[Fail:Tv-map.png|thumb|left|250px|Tuvalun geografine kart.]]
Tuvalu sijadase ühtennimižen sarišton nelläl sarel da videl atollal, suvipolehe [[ekvator]]alpäi. Sarišton piduz lodehespäi suvipäivnouzmha om 595 km. Sariden pind om vaiše 26 km², no atolloiden südäipohtiden pind om 494 km². Kaikiš suremb om [[Vaitupu]]-atoll (5,09 km²), kaikiš penemb — [[Niulakit]]-atoll (0,4 km²).

Nene valdkundad da territorijad ümbärtas Tuvalud: [[Kiribati]] pohjoižel da pohjoižpäivnouzmal, [[Tokelau]] päivnouzmal, [[Samoa]] i [[Uollis da Futun Sared]] suvipäivnouzmal, [[Fidži]] suvel, [[Solomonan Sared]] suvipäivlaskmal da päivlaskmal. Tuvalun randad lainištab [[Tün' valdmeri]]. Mererandan piduz om 24 km.

Valdkundan kaikiš korktemb čokkoim om nimetoi taho [[Niulakit]]-atollal, 4,6 m valdmeren pindan päl. Jogid eile olmas.

Klimat om valdmerine [[tropine vö|tropine]] mussonine. Voden jokstes lämuz om +26..+32 C° röunoiš. Paneb sadegid 3000..4000 mm vodes, nece om enamba mi susedvaldkundoiš. Vodes om kaks' sezonad: neps (kül'mku-sulaku) da kuiv (semendku-reduku). Murendajad [[tropine ciklon|tropižed ciklonad]] oma paksud, ned kuctas [[ližavezi]]d.

Londuseline pävara om [[kala]]. Ei löudand tarbhaižid kaivatusid.

== Politine sistem ==
[[Fail:Government office building.jpg|thumb|right|250px|Tuvalun parlamentan da ohjastusen sauvuz [[Funafuti]]š.]]
Ohjandusen form om unitarine [[konstitucine monarhii]] parlamentiženke demokratijanke. Sikš ku om vähä ristituid, ka partijoid eile olmas.

Valdkundan monarh om [[Elizavet Toine]]. Hän om valdkundan pämez', no valdatused oma väges vaiše konz hän om Tuvalun röunoiš. Konz monarhad eile valdkundan röunoiš vai hän om ravaz, ka jenaral-gubernator ({{lang-en|Governor-General of Tuvalu}}) om valdkundan pämez'. Kunigaznaine valičeb händast nelläks vodeks päministran nevondan mödhe. Ku ei voind valita päministrad (angl. ''Prime Minister of Tuvalu'') hätken, ka valdkundan pämehele sab pästta parlamentad radmaspäi. Päministr vahvištab ohjastusen ministrid. Kaik ministrad oma parlamentan ezitajad. Voib olda olmas ministrid penemb mi koumandez parlamentan ezitajiden verdaspäi. Hö ühtetas radsijid, nügüd' om ühesa ministrust Tuvalus.

Tuvalun parlament om üks'kodine ([[tuvalun kel'|tuvalun kelel]]: ''Palamene o Tuvalu'', {{lang-en|Parliament of Tuvalu}}) 12 ühtnijanke da sen enamba (järgkerdan valitihe 16 ühtnijad). Kaik rahvaz valičeb heid nelläks vodeks. Änestusen oiktuz om kaikuččel ristitul vanhemba 21 vot.

Vl 2019 sügüz'kun 9. päiväl Tuvalun Päjärgvaličendad oliba valdkundan parlamentha. Vs 2010 sulakun 16. päiväspäi nügüdläine [[Italeli Iakoba|Iakoba Taeia Italeli]]-jenaral-gubernator om valdatusiš. [[Enele Sopoaga]] om vatitud da radab päministran vs 2013 elokun 1. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Tuvalun administrativiž-territorialine jagand]].''

Tuvalu jagase 7 sar'kundaks da 1 lidnankundaks ([[Funafuti]]-pälidn).

== Eläjad ==
Tuvalus elädas [[tuvalulaižed]]. Vn 2014 heinkus valdkundan ristitišt oli 10 782 eläjad.

Rahvahad (2012): [[tuvalulaižed]] — 86,8%, segoitadud [[I-Kiribati]]nke [[tuvalulaižed]] — 5,6%, toižed segoitadud [[tuvalulaižed]] — 6,7%, toižed rahvahad — 0,9%.

Uskondan mödhe (2012): [[protestantizm|protestantad]] — 92,4% (sidä kesken Tuvalun kongregacine hristanuskondan jumalankodikund 85,7%), [[bahai]]-uskondan polenpidajad — 2,0%, [[Jehovan tundištajad]] — 1,3%, [[mormonad]] — 1,0%, toižed uskojad — 3,1%, religijatomad — 0,2%.

Tuvalu otab koumanden sijan mail'mas ristitišton penen lugumäran mödhe ([[Vatikan]]an i [[Nauru]]n jäl'ghe).

== Ižanduz ==
Tuvalun päeksport om kül'menzoittud [[kala]], [[banan]]ad, [[maplodud]], [[kokospal'm|kokospähkmed]]. Valdkundbüdžet sab äi rahoid licenzijoiden püdamha kalad möndaspäi, ičeze merimehišpäi verhiš laivoiš.

== Homaičendad ==
<references />

== Irdkosketused ==
* [http://www.tuvalu-legislation.tv/ Tuvalun käskusišton oficialine sait (''tuvalu-legislation.tv'').] {{ref-en}}
* [http://www.tuvaluislands.com/ Tuvalun sariden onlain informacine sait (''tuvaluislands.com'').] {{ref-en}}
{{Commons|Tuvalu}}

{{Valdmerimad}}

[[Kategorii:Tuvalu| ]]
