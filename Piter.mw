{{1000}}
{{Venälaižen Federacijan subjekt
|Nimi           = Piter
|Venälaine nimi = Санкт-Петербург
|Flag           = [[Fail:Flag of Saint Petersburg Russia.svg|150px|Piterin flag]]
|FSCoA          = [[Fail:Coat of Arms of Saint Petersburg (2003).svg|110px|Piterin znam]]
|FlagLnk        = Piterin flag
|CoALnk         = Piterin znam
|FSMap          = [[Fail:SPB Collage 2014.jpg|300px]]
|FSCtrWhat      = Keskuz
|FSCtrNm        = Piter
|AreaRnk        = 84
|TotArea        = 1403
|WaterPrcnt     = 7
|PopRnk         = 4
|Eläjiden lugu  = 5,351,935
|PopCtDate      = 2018
|PopDens        = 3814.64
|GDPRnk         = 2
|GDP            = 3 742,2
|GDPCtDate      = 2016
|GDP(PPP)       = 712,3
|FedDistrNm     = Lodehline
|EcRegNm        = Lodehline
|OfLangs        = [[venäkel']]
|HeadTtl        = Gubernator
|HeadNm         = [[Poltavčenko Georgii|Georgii Poltavčenko]]<br />(eloku 2011—)
|ViceTtl        = Ohjastusen pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Makarov Väčeslav|Väčeslav Makarov]]
|FSAnthem       = ''[[Piterin gimn|Gimn surele lidnale]]''
|Domain         = 
|CadNo          = 78, 98, 178, 198
|MSK            = [[UTC]]+3 ([[MSK]]+0)
}}
'''Piter''' ([[venäkel'|venäkelel]]: ''Санкт-Петербург'') om federaližen alištusen lidn [[Venäma|Venälaižes Federacijas]], sen [[Venälaižen Federacijan subjektad|subjekt]] da vägilidn.

Se om [[Lodehline federaline ümbrik|Lodehližen federaližen ümbrikon]] administrativine keskuz. Mugažo lidn om [[Leningradan agj]]an da erasiden Venäman valdkundaližen tobmuden aluzkundoiden sijaduztahoks. Vspäi 1992 [[Ripmatomiden Valdkundoiden Ühtnend|RVÜ:n]] Parlamentoidenkeskeižen assamblejan sijaduz om [[Tavrine pert'kulu]]. Vspäi 2008 [[Venälaižen Federacijan Konstitucine käskuzkund]] sijadase Piteriš.

Piter om Venäman znamasine ekonomine, tedoline da kul'turkeskuz, järed transporttesol'm.

Lidnan istorine keskuz da ühtenzoittud senke muštpachiden kompleksad oma pandud [[UNESCO|UNESCO:n]] Mail'man jäl'gusen nimikirjuteshe; se om Venäman kaikiš suremb turistine keskuz.

== Lidnan nimed ==
Lidnan istorižed nimed:
* Sankt-Piter-Burh/Sankt-Peterburg, 16 (27). semendku 1703 — 17 (30). eloku 1914;
* Petrograd, 18 (31). eloku 1914 — 25. viluku 1924;
* Leningrad, 26. viluku 1924 — 5. sügüz'ku 1991;
* Sankt-Peterburg, vodes 1991 sügüz'kun 6 päiväspäi.

Oficialižetomad nimed: «Pohjoine pälidn», «Pohjoine Pal'mir», «Pohjoine Venecii», «Lidn Neval», «Kul'turpälidn», «SPb», «Vauktoiden öiden lidn», «Revolücijan kätte (lidn)» ([[Nevondkundaline Ühtištuz|NSTÜ:n]] aigan).

== Istorii ==
[[Sur' Petr]] pani Piterin lidnan alust vl 1703. 18.-20. voz'sadoil Piter oli [[Venälaine Imperii|Venälaižen Imperijan]] pälidnan.

Vs 1993 tal'vkun 25. päiväspäi Piter om olmas Venäman federaližen alištusen lidnaks vn 1993 Venäman Konstitucijan mödhe.

Piterin Päkäskuz<ref>[http://constitution.garant.ru/region/ustav_spb/ Piterin Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 1998 14. päiväl vilukud Käskusenandajan Suiman ezitajil, allekirjutadud gubernatoral sen-žo voden 28. päiväl uhokud da om väges äiluguižidenke vajehtusidenke.

== Geografijan andmused ==
[[Fail:Saint Petersburg in Russia (special marker).svg|thumb|left|250px]]
[[Fail:Saint Petersburg 30.36553E 59.94613N.jpg|thumb|left|250px|Piterin fotokuva Man kaimdajaspäi.]]
Piter sijadase [[Pohjoine Evrop|Pohjoižes Evropas]], Venälaižen Federacijan lodehpoles, [[Baltijan meri|Baltijan meren]] [[Suomen laht]]en randpolen päivnouzmas, [[Neva]]njogen suhištos.

Federacijan subjekt röunatab [[Leningradan agj]]anke kaikil polil päiči päivlaskmpoles.

Pind om 1439 km², sidä kesken mecištutesed da [[mec]] (lidnan röunoil) ottas 310 km² (vl 2002). Znamasine jogi om [[Neva]] sen ližajogidenke (hurad — [[Ižor (jogi)|Ižor]], [[Slavänk (Nevan ližajogi)|Slavänk]], [[Murzink (Nevan ližajogi)|Murzink]]; oiktad — [[Oht (Nevan ližajogi)|Oht]] da [[Must jogihut (Suren Nevkan ližajogi)|Must jogihut]]). Lidnan röunoiš Suomen lahten kaikiš suremb sar' om [[Kotlin]].

Reljef om tazo alangoikaz. Lidnan keskuz seižub 1..5 metrad korktusil ülemb valdmeren pindad, ende ani jogavoččed sur'veded oleliba täs sihesai, kuni saudihe [[Piterin kaičendsauvusiden kompleks sur'vezišpäi|Piterin dambad]] vl 2011. Piterin pohjoižpol' sijadase 5..30 m korktusil ([[Karjalan kaglaz]]), suvipäivlaskmpol' — 5..22 m. Kaikiš korktemb čokkoim om [[Dudergofan korktused|Dudergofan korktusiden]] [[Pähkimkukkaz]] (176 m) lidnan suves [[Krasnosel'skii rajon (Piter)|Krasnosel'skijan rajonas]].

Klimat om [[ven vö|ven]] kontinentaline Baltijan meren klimatan pirdoidenke. Heinkun keskmäine lämuz om +19 C°. Vilukun da uhokun lämuz om −6 C°. Paneb sadegid 660 mm vodes, kezakus-elokus oleskeleb niid enamba (70..80 mm kus), uhokus-sulakus — vähemba (30..35 mm kus).

Londuseližed varad oma [[sauvondmaterialad]] ([[savi|saved]], [[lete|letked]], [[mouckivi]]) da [[vezi|reskvezi]].

== Administrativine jagand ==
{|
|-
|Colspan=2|Piter jagase 18 rajonaks:
|rowspan=3|[[Fail:Spb all districts 2005 abc rus.svg|right|thumb|250px|Piterin administrativine jagand]]
|-
| <br />
# [[Admiralteiskii rajon|Admiraltejskii]]
# [[Vasileostrovskii rajon|Vasileostrovskii]]
# [[Viborgan rajon (Piter)|Viborgan]]
# [[Kalininan rajon (Piter)|Kalininan]]
# [[Kirovan rajon (Piter)|Kirovan]]
# [[Kolpinon rajon|Kolpinon]]
# [[Krasnogvardeiskii rajon (Piter)|Krasnogvardeiskii]]
# [[Krasnosel'skii rajon (Piter)|Krasnosel'skii]]
# [[Kronštadtan rajon|Kronštadtan]]
| <br />
# <li value="10"> [[Kurortan rajon (Piter)|Kurortan]]
# [[Moskvan rajon (Piter)|Moskvan]]
# [[Nevan rajon|Nevan]]
# [[Petrogradan rajon|Petrogradan]]
# [[Petrodvorecan rajon|Petrodvorecan]]
# [[Merenrandaine rajon (Piter)|Merenrandaine]]
# [[Puškinan rajon (Piter)|Puškinan]]
# [[Frunzen rajon (Piter)|Frunzen]]
# [[Keskuzrajon (Piter)|Keskuzrajon]]
|-
|colspan=2|Rajoniden röunoiš sijadase 111 südäilidnalašt [[municipaline ühtnik|municipališt ühtnikad]]: 81 municipališt ümbrikod (erasil oma ičeze nimed, erasil — vaiše nomerad), 9 lidnad ([[Zelenogorsk (Piter)|Zelenogorsk]], [[Kolpino]], [[Krasnoje Selo]], [[Kronštadt]], [[Lomonosov (lidn)|Lomonosov]], [[Pavlovsk]], [[Petergof]], [[Puškin (lidn)|Puškin]], [[Sestroreck]]) i 21 žilod.
|}

== Tobmuz ==
[[Fail:St Petersburg, Mariinskiy Palace.jpg|thumb|right|250px|Piter-lidnan Käskusenandajan Suiman ištundoiden sija (''[[Mariinskii-pert'kulu]]'').]]
Lidnan pämez' nimitase gubernatoraks. [[Poltavčenko Georgii|Georgii Poltavčenko]] radab [[Piterin gubernator]]an vs 2011 elokun 31. päiväspäi. Kaik rahvaz änestab händast videks vodeks. Gubernator om mugažo lidnan Ohjastusen pämez', hän märičeb sen strukturad da paneb Ohjastusen ühtnijoid radnikusile. Ühesa varagubernatorad da Gubernatoran Administracii oma hänele abhu.

Piterin üks'kodine parlament om [[Piterin käskusenandmižsuim|Käskusenandai Suim]]. Kaik rahvaz valičeb sen 50 ezitajad videks vodeks. [[Makarov Väčeslav|Väčeslav Makarov]] radab Käskusenandajan Suiman ezimeheks vs 2011 tal'vkun 14. päiväspäi kahtenden strokun jäl'geten. Suiman ühthižtö Ohjastusenke paneb eloho gubernatoran ezitajas — Ohjastusen ühtnijas päliči.

Radonoigendai tobmuz om [[Piterin Ohjastuz]]. Federacijan subjektan komitetad, ohjandused, inspekcijad da radnikoičendad alištudas Ohjastusele.

Vn 2014 14. päiväl sügüz'kud valitihe gubernatorad, [[Poltavčenko Georgii|nügüdläine gubernator]] sai vägestust ezmäižel tural 79,3% änid satusenke da radab kahtenden strokun. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Piter om Man kaikiš pohjoižemb lidn, kudamban eläjiden lugu om enamb 1 mln eläjid. Se om [[Evrop]]an koumanz' lidn ristituiden lugun mödhe ([[Moskv]]an i [[London]]an jäl'ghe) da ühtenz' lidn, kudamb ei ole valdkundan pälidn. Se om [[Piterin aglomeracii|suren lidnaglomeracijan]] keskuz (5,9 mln vl 2015, 11,6 tuh. km² pindanke).

Vn 2010 Venäman rahvahanlugemižen mödhe eläjiden lugu oli 4 879 566 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, sidä kesken 271 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe) // Rosstat (''gks.ru''). — Lpp. 21−22.] {{ref-ru}}</ref>. Kaikiš suremb ristitišt om nügüd'. Kaik ristitud oma lidnalaižed.

Rahvahad (enamba 0,4% vl 2010): [[venälaižed]] — 79,1%, [[ukrainalaižed]] — 1,3%, [[vaugedvenälaižed]] — 0,8%, [[totarlaižed]] — 0,6%, [[evrejalaižed]] — 0,5%, [[armenijalaižed]] — 0,4%, [[azerbaidžanlaižed]] — 0,4%, toižed rahvahad — 3,5%, rahvahuden ozutandata — 13,4%.

== Transport ==
Piter om Venäman järed transportsol'm, viž päraudtestancijad om lidnas. [[Allegro (elektrojonuz)|Allegron-üläkiruhjonused]] ajadas Piterin (Suomenman päraudtestancii) da [[Hel'sinki]]n keskes, [[Sapsan (elektrojonuz)|Sapsan-üläkiruhjonused]] ajadas Piterin (Moskvan päraudtestancii) da [[Moskv]]an keskes.

Piteriš om kundališt transportad: [[Piterin avtobus|avtobusoid]], [[Piterin trolleibus|trolleibusid]], [[Piterin tramvai|tramvaid]], lidnelektrojonusid da maršrutkid. 1955. vodespäi [[Piterin metropoliten|metropoliten]] radab lidnas.

Rahvahidenkeskeine civiline ''Pulkovo''-lendimport (''LED / ПЛК'') om üks'jäine lidnas, sijadase röunanno [[Moskvan rajon (Piter)|Moskvan rajonas]], 15 km suvhe lidnan keskusespäi, tehtas reisid Evropan i Azijan äjihe maihe, mugažo om äi reisid Venämadme.

== Galerei ==
<center><gallery> 
Fail:Bronze Horseman002.jpg|[[Vas'kne raccastai|Petran I muštpacaz]] [[Senatan torg]]ul ("Vas'kne raccastai")
Fail:Kruiser Aurora.jpg|[[Avrora (kreiser)|«Avrora»]]-kreiser 
Fail:St Isaacs SPb.jpg|[[Isaakijan päjumalanpert']]
Fail:Казанский собор.jpg|[[Kazanin päjumalanpert']]
Fail:WinterPalace.jpg|[[Tal'veline pert'kulu]] ([[Ermitaž|Ermitaž-muzei]])
</gallery></center>

[[Fail:PalaceSquareNight.jpg|center|800px|thumb|<center>[[Pert'kulun torg]] öl.</center>]]

== Tetabad sündnuded ==
* [[Bulanova Tat'jana|Tat'jana Bulanova]] (sünd. 1969) — Venäman estradan pajatai, aktris.
* [[Fomenko Nikolai|Nikolai Fomenko]] (sünd. 1962) — Nevondkundaližen Ühtištusen i Venäman pajatai, akt'or, avtovoibištelii, biznesmez'.
* [[Grebenščikov Boris|Boris Grebenščikov]] (sünd. 1953) — Nevondkundaližen Ühtištusen i Venäman rokmuzikankirjutai, runokirjutai, pajatai-gitarist, radiovedäi.
* [[Grebenščikova Alisa|Alisa Grebenščikova]] (sünd. 1978) — Venäman teatran da kinon aktris.
* [[Leonidov Maksim|Maksim Leonidov]] (sünd. 1962) — Nevondkundaližen Ühtištusen i Venäman pajatai, akt'or.
* [[Malafejev Väčeslav|Väčeslav Malafejev]] (sünd. 1979) — Venäman futbolist-verainik.
* [[Mgoän Zarifa|Zara]] (sünd. 1983) — Venäman pajatai.

== Homaičendad ==
<references />

== Irdkosketused ==
;Tobmuz
* [http://gov.spb.ru/ ''Smol'nii'' — Piterin Administracijan (gubernatoran da Ohjastusen) oficialine portal (''gov.spb.ru'').] {{ref-ru}} {{ref-en}}
* [http://www.assembly.spb.ru/ Piterin Käskusenandajan Suiman oficialine sait (''assembly.spb.ru'').] {{ref-ru}} {{ref-en}}
;Toižed
* [http://www.visit-petersburg.ru/ Oficialine turistine lidnanportal (''visit-petersburg.ru'').] {{ref-ru}} {{ref-en}}
* [http://mirpeterburga.ru/ «Piterin ma» (''mirpeterburga.ru'') — internet-portal lidnan istorijan polhe.] (venäkelel)
* [http://www.encspb.ru/ru/ Piterin enciklopedii (''encspb.ru'').] {{ref-ru}} {{ref-en}}
* [http://walkspb.ru/istoriya_peterburga/ Piterin istorii da mel'heižtahod ''walkspb.ru''-saital.] (venäkelel)
* [http://www.spb4rent.ru/info/karta-rajonov/ Piterin rajoniden kart ''spb4rent.ru''-saital.] {{ref-ru}}

{{Piter}}
{{Venälaižen Federacijan subjektad}}
{{Venälaižen Federacijan subjektoiden pälidnad}}
{{Nece kirjutuz Vepsän Vikijas|[http://veps-kir.wikia.com/wiki/Питер Питер]}}

[[Kategorii:Piter| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agj|*]]
