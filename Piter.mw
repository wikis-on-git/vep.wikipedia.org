{{1000}}
{| class="infobox bordered" align=right cellpadding=4 cellspacing=0 width=275 style="clear:right; margin: 0 0 1em 1em; background: #f9f9f9;  font-size: 95%;"
|-
|colspan=2 align=center bgcolor="#BFDFFF"|<big>'''Piter'''</big>
|-
| align="center" | [[Fail:Coat of Arms of Saint Petersburg (2003).png|100px]]
| align="center" | [[Fail:Flag of St Petersburg (Russia).png|125px]]
|-
| align="center" | 
| align="center" | 
<br /><small></small>
|-
|Eläjiden lugu||  5 028 000
|-
|Pind|| 1 439 km²
|-
|Gubernator|| [[Poltavčenko Georgii|Georgii Sergejevič Poltavčenko]]
|}
'''Piter''' ([[Venäkel'|venäkelel]]: ''Санкт-Петербург'') om federativižen alištusen lidn [[Venäma|Venälaižes Federacijas]], Lodehližen federativižen ümbrikan (okrugan) pälidn, Venäman da [[Leningradan agj]]an valdkundaližen tobmuden aluskundoiden sijaduztaho. [[Sur' Petr]] pani Piterin lidnan alusen vl. 1703. XVIII—XX vozsadoiš Piter oli Venälaižen Imperijan pälidnan. 

Lidnan istorižed nimed:
* Sankt-Piter-Burh/Sankt-Peterburg, 16 (27).5.1703 — 17 (30).8.1914
* Petrograd, 18 (31).8.1914 — 25.1.1924
* Leningrad, 26.1.1924 — 5.9.1991
* Sankt-Peterburg, vodespäi 1991 sügüz'kun 6 päiväspäi.

Oficialižetomad nimed: «Pohjoine pälidn», «Pohjoine Pal'mir», «Pohjoine Venecii», «Lidn Neval», «Kul'turpälidn», «SPb», «Vauktoiden öiden lidn», «Revolücijan kätte (lidn)» ([[NSTÜ]]:n aigan) i m. e.

2013 vodel Piterin eläjiden lugu om 5 028 000 eläjäd. Piter om kaikiš pohjoižemb lidn Mas, kudamban eläjiden lugu om enamb 1 mln eläjid. Se om koumanz' lidn [[Evrop]]as ristituiden lugun mödhe ([[Moskv]]an da [[London]]an jäl'ghe) da ezmäine lidn, kudamb ei ole valdkundan pälidnan. Se om suren lidnaižen aglomeracijan keskuz. Piter sijadase Pohjoižes Evropas, Venälaižen Federacijan lodehpoles, Baltijanmeren Suomen lahten randal, [[Neva]]njogen del'tas.

Piter om Venäman znamasine ekonomine, tedoline da kul'turkeskuz, sur' transportsol'm. Allegron-üläpiguzjonused kävudas Piterin da [[Hel'sinki]]n keskes, Sapsan-üläpiguzjonused kävudas Piterin, Moskv da Alauz’lidnan (Alanovgorodan) keskes. Piteriš om kundališt transportad: [[Piterin avtobus|avtobusid]], [[Piterin trolleibus|trolleibusid]], [[Piterin tramvai|tramvajid]] da maršrutkid. 1955 vodespäi lidnas radab [[Piterin metropoliten|metropoliten]]. 

Piterin Istorine keskuz da ühtenzoittud senke muštpachiden kompleksad oma pandud UNESCO:n Man jäl’gusen nimikirjuteshe; se om kaikiš suremb turistine keskuz Venämas.

2008 vodespäi Piteriš sijadase Venälaižen Federacijan konstitucižen keskuzkundan sijaduz, 1992 vodespäi — RVÜ:n Parlamentoidenkeskeižen assamblejan sijaduz (Tavrine pert'kulu).

== Administrativine jagand ==
{|
|-
|Colspan=2|Piter jagase 18 rajonaks:
|rowspan=3|[[Fail:Spb all districts 2005 abc rus.svg|right|thumb|250px|Piterin administrativine jagand]]
|-
| <br />
# [[Admiralteiskii rajon|Admiraltejskii]]
# [[Vasileostrovskii rajon|Vasileostrovskii]]
# [[Viborgan rajon (Piter)|Viborgan]]
# [[Kalininan rajon (Piter)|Kalininan]]
# [[Kirovan rajon (Piter)|Kirovan]]
# [[Kolpinon rajon|Kolpinon]]
# [[Krasnogvardeiskii rajon (Piter)|Krasnogvardeiskii]]
# [[Krasnosel'skii rajon (Piter)|Krasnosel'skii]]
# [[Kronštadtan rajon|Kronštadtan]]
| <br />
# <li value="10"> [[Kurortan rajon (Piter)|Kurortan]]
# [[Moskvan rajon (Piter)|Moskvan]]
# [[Nevan rajon|Nevan]]
# [[Petrogradan rajon|Petrogradan]]
# [[Petrodvorecan rajon|Petrodvorecan]]
# [[Merenrandaine rajon (Piter)|Merenrandaine]]
# [[Puškinan rajon (Piter)|Puškinan]]
# [[Frunzen rajon (Piter)|Frunzen]]
# [[Keskuzrajon (Piter)|Keskuzrajon]]
|-
|colspan=2|Rajonoiden röunoiš sijadase 111 südäilidnalašt [[Municipaline ühtnik|municipališt ühtnikad]]: 81 municipališt okrugad (erasil oma ičeze nimed, erasil — vaiše nomerad), 9 lidnad ([[Zelenogorsk (Piter)|Zelenogorsk]], [[Kolpino]], [[Krasnoje Selo]], [[Kronštadt]], [[Lomonosov (lidn)|Lomonosov]], [[Pavlovsk]], [[Petergof]], [[Puškin (lidn)]], [[Sestroreck]]) i 21 žilod.
|}

== Galerei ==
<center><gallery> 
Fail:Bronze Horseman002.jpg|[[Vas'kne raccastai|Petran I muštpacaz]] [[Senatan torg]]ul ("Vas'kne raccastai")
Fail:Kruiser Aurora.jpg|[[Avrora (kreiser)|«Avrora»]]-kreiser 
Fail:St Isaacs SPb.jpg|[[Isaakijan päjumalanpert']]
Fail:Казанский собор.jpg|[[Kazanin päjumalanpert']]
Fail:WinterPalace.jpg|[[Tal'veline pert'kulu]] ([[Ermitaž|Ermitaž-muzei]])
</gallery></center>

[[Fail:PalaceSquareNight.jpg|center|800px|thumb|[[Pert'kulun torg]] öl]]

== Irdkosketused ==
* [http://www.st-petersburg.ru/ Oficialine turistine lidnanportal] (venäkelel)
* [http://gov.spb.ru/ Piterin administracijan oficialine portal] (venäkelel)
* [http://mirpeterburga.ru/ «Piterin ma» — internet-portal lidnan istorijan polhe] (venäkelel)
* [http://www.encspb.ru/ru/ Piterin enciklopedii] (venäkelel)
* [http://walkspb.ru/istoriya_peterburga/ Piterin istorii da mel'heižtahod] (venäkelel)
* [http://virtualspb.com/ Virtualine Piter] (venäkelel)

{{Nece kirjutuz Vepsän Vikijas|[http://veps-kir.wikia.com/wiki/Питер Питер]}}
{{Šablon:Venälaižen Federacijan subjektad}}

{{DEFAULTSORT:Piter}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Piter]]
