{{Rajon
| Nimi          = Kos'kenaluižen rajon<br />Подпорожский район
| Znam          = Coat of Arms of Podporozhsky rayon (Leningrad oblast).png
| Flag          = Flag of Podporozhsky rayon (Leningrad oblast).png
| Znam text     = 
| Flag text     = 
| Valdkund      = Venäma
| Pälidn        = Kos'kenaluine
| Eläjiden lugu = 30,213
| Year          = 2016
| Pind          = 7,830
| Map           = Location of Podporozhsky District (Leningrad Oblast).svg
| Map width     = 
}}
'''Kos'kenaluižen (Podporožjen) rajon''' ([[venäkel'|ven.]]: ''Подпорожский район'') om municipaline ühtnik [[Leningradan agj]]as.

Administrativine keskuz om [[Kos'kenaluine]]-lidn. Siš eläb rajonan ristitišton koume videndest.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Pöudon ümbrik]]ho ühten aigan niiden sädandanke. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik. Vozil 1932-1938 [[Važini]]-külä oli rajonan pordaigaižeks keskuseks [[Üläsüvärin GES]]:an sauvomižen tagut. Vl 1954 rajonad ühtištuihe [[Ust'kan rajon]]anke. Vspäi 1963 enččen [[Vinglan rajon]]an territorii mülüb Kos'kenaluižen rajonha. Rajon om olmas nügüdläižiš röunoiš vspäi 2006.

== Geografijan andmused ==
Kos'kenaluižen rajon om Leningradan agjan pohjoižpäivnouzmaine taho. Pind — 7 830 nellikkilometrad (ühtenz' sija agjas). Mec katab 7 200 km² vai 92% territorijad; sil-žo aigal mecmaiden fondan pind om 5550 km² vai 71% territorijad.

Om röunoid 7 Venäman rajonanke:
* päivnouzmas [[Vologdan agj]]an [[Vitegran rajon]]anke;
* suvipäivnouzmas [[Vologdan agj]]an [[Babajevon rajon]]anke;
* suves [[Leningradan agj]]an [[Tihvinan rajon]]anke;
* suvipäivlaskmas da päivlaskmas [[Leningradan agj]]an [[Pöudon rajon]]anke;
* lodehes [[Karjalan Tazovaldkund]]an [[Olonecan rahvahaline rajon|Olonecan rahvahaližen rajonanke]];
* pohjoižes [[Karjalan Tazovaldkund]]an [[Präžan rahvahaline rajon|Präžan rahvahaližen rajonanke]] da [[Änižröunan rajon]]anke.

Joged mülüdas [[Atlantine valdmeri|Atlantižen valdmeren]] basseinha. Znamasižed joged oma [[Süvär']] da sen hura [[Ojat' (jogi)|Ojat']]-ližajogi. [[Änine]] lainištab rajonan pohjoižpäivnouzmaižid randoid.

Londuseližed varad oma [[turbaz]], [[sauvondmaterialad]] ([[sauvondkivi]], [[apakkivi]], [[lete|letked]], [[savi|saved]], [[gravii]]), [[mec]], [[vezi|reskvezi]], [[gidroenergii]]. Londuseližen [[Vepsän mec]]-puišton pala om rajonan suvipäivnouzmas.

Vs 2006 vilukun 1. päiväspäi rajonan territorii alajagase 5 municipaližhe ühtnikha: 4 lidnkundad da 1 küläkund.

== Tobmuz ==
Käskusenandai tombuz om rajonan Ezitajiden Nevondkund (ven. ''Совет депутатов'') 15 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Mosihin Vasilii|Vasilii Mosihin]] radab sen ezimehen da rajonan pämehen vs 2009 redukun 23. päiväspäi kahtenden strokun jäl'geten. Ezitajiden Nevondkund valičeb rajonan administracijan pämest da paneb händast radsijha.

Vspäi 2009 kül'mkun 23. päiväspäi [[Levin Petr|Petr Levin]] om valitud i radab rajonan administracijan pämehen, se om hänen kahtenz' strok jäl'geten. Ezmäine varapämez' da nell' muite varapämest oma hänele abhu. Kahesa palakundad, koume komitetad da laudkund alištudas rajonan administracijale.

== Eläjad ==
Vn 2002 Venäman rahvahanlugemižen mödhe eläjiden lugu oli 35 157 ristitud, vl 2010 — 31 753 ristitud.

Kaik om 72 eländpunktad rajonas, sidä kesken 1 lidn, 3 lidnanvuittušt žilod, 4 žilod muite, 1 raudtestancijan žilo da 63 küläd.

Toižed sured eländpunktad oma lidnanvuiččed [[Nikol'skii (Kos'kenaluižen rajon)|Nikol'skii]]-žilo (2,8 tuh. rist. vl 2016), [[Važini]]-žilo (2,7 tuh. rist. vl 2016) da [[Ust'ka]]-žilo (2,4 tuh. rist. vl 2016), mugažo [[Vingl]]-külä (2,2 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 89,2% (28 324 rist.), [[vepsläižed]] — 2,9% (909 rist.), [[ukrainalaižed]] — 0,9% (276 rist.), [[vaugedvenälaižed]] — 0,7% (234 rist.), [[karjalaižed]] — 0,5% (149 rist.), toižed — 1,6% (514 rist.), rahvahuden ozutandata — 4,2% (1347 rist.)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 73.] {{ref-ru}}</ref>.

[[Vepsläižed]] elädas rajonan suves da päivnouzmas päpaloin.

== Ižanduz ==
Rajonan ižandusen päsarakod oma mecan varhapanend da ümbriradmine, laivoiden sauvomine da kohenduz, sildkonstrukcijoiden tehmine, tarbhaižiden kaivatusiden samine, torguind, omblend, gidroenergetik ([[Üläsüvärin GES]])<ref>[http://www.podadm.ru/city/ekonomika/sotsialno-ekonomicheskoe-razvitie/files/Invest_passport_2013.pdf Kos'kenaluižen rajonan investicine pasport (podadm.ru). — 16 lpp. — Lpp. 3, 7-8.] {{ref-ru}}</ref>.

== Homaičendad ==
<references />

== Irdkosketused ==
* [http://www.pmrsovet.ru/ Kos'kenaluižen rajonan da lidnan Ezitajiden Nevondkundan oficialine sait.] {{ref-ru}}
* [http://www.podadm.ru/ Kos'kenaluižen rajonan administracijan oficialine sait.] {{ref-ru}}

{{Vepsän küläd Leningradan agjan Kos'kenaluižen rajonas}}
{{Rajonad Leningradan agjas}}

[[Kategorii:Kos'kenaluižen rajon| ]]
