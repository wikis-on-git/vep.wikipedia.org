{{Eländpunkt
 | Nimi = Jel'n'<br/>Ельня
 | Lidnanznam = Coat of arms of Elnya.gif
 | Flag = Flag of Elnya (Smolensk oblast).png
 | Lidnanznam text = Jel'nän lidnanznam
 | Flag text = Jel'nän flag
 | Valdkund = Venäma
 | Eläjiden lugu = 8,993
 | Voz' = 2018-01-01
 | Pind = 15
 | Fail = Yelnya 20170623 181434.jpg
 | Pämez' = Irina Bogačeva<br />(viluku 2019—.<br />''velgusentäutai'')
 | Telefonkod = +7-48146-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Jel'n' ''' ({{lang-ru|Е́льня}}) om [[Venäma]]n lidn da lidnankund [[Smolenskan agj]]an lodehes. Se om [[Jel'nän rajon]]an administrativine keskuz. Om «sodahoštusen lidn»-arvnimenke vn 2007 redukuspäi.

== Istorii ==
Eländpunkt mainitaškanzihe Smolenskan Rostislav-ruhtinasen käskkirjeižes vl 1150 kuti ''Jeln'' ({{lang-ru|Елна}}), sen jändused oma kaičenus Desnan hural randal. Lidnan territorii oli ridan objektaks [[Venä]]n i [[Litvanma]]n keskes. Vspäi 1654 om Venäman palaks. Vl 1776 sai makundan lidnan statusad. [[Toine mail'man soda|Toižen mail'man sodan]] aigan lidn oli okkupiruidud (18. heinku — 6. sügüz'ku 1941 i 6. reduku 1941 — 30. eloku 1943).

Jel'n' šingotase mecanpilindal i savičtegimel.

== Geografijan andmused ==
Lidn sijadase rajonan päivlaskmas, Smolenskan-Moskvan ülüden vedenjagajal tazangištol, [[Desn (Dnepran ližajogi)|Desn]]-jogen üläjoksmusen oiktal randal tobjimalaz ([[Dnepr]]an hura ližajogi), 225 m ü.m.t. keskmäižel korktusel. Matkad [[Smolensk]]hasai om 77 km päivlaskmha-lodeheze orhal, 108 km avtotel vai 80 km raudtel. Toižed lähembaižed lidnad om [[Dorogobuž]] 38 km pohjoižhe orhal vai 41 km avtotedme, [[Spas-Demensk]] (Kalugan agj) 57 km päivnouzmha orhal, 67 km avtotedme vai raudtedme, [[Desnogorsk]] 48 km suvhe orhal vai 57 km avtotedme, i [[Počinok (lidn)|Počinok]] 52 km päivlaskmha-suvipäivlaskmha orhal, 56 km avtotedme vai 130 km raudtedme. Jel'n'-raudtestancii radab lidnan päivlaskmas «Smolensk — [[Tul]]»-keskustal. «[[Safonovo (lidn)|Safonovo]] — Počinok»-avtote ümbärdab lidnad päivlaskmaspäi.

Kaik 10 küläd mülüdas lidnankundha Jel'nän ližaks. Lidnankundan pind — 86 km².

== Eläjad ==
Vl 1939 lidnan ristitišt oli 7 132 eläjad. Vn 2010 Venäman rahvahanlugemižen mödhe lidnan eläjiden lugu oli 9 900 ristitud, rajonan seičeme kümnendest. Kaikiš suremb lidnan ristitišt oli 11 600 eläjad vll 1998.

Rahvahad (2010): [[venälaižed]] — 93,2%, [[ukrainalaižed]] — 2,3%, [[vaugedvenälaižed]] — 1,1%, toižed rahvahad — 3,4%.

Professionaližen opendusen aluzkund om Jel'nän maižanduztehnikum.<ref>[http://elnsht.narod.ru/ Jel'nän maižanduztehnikuman sait (''elnsht.narod.ru'').] {{ref-ru}}</ref>

== Galerei ==
<gallery mode="packed" heights="125px">
Ilyinskaya church in Yelnya 1.jpg|Ph. Illöi-endustajan jumalanpert'<br />(2008)
Desna river in Yelnya.jpg|Desn-jogi Jel'näs
Микрорайон Кутузовский города Ельня - panoramio.jpg|Kutuzovan lidnanlapt
Памятник М.И. Глинке напротив Ельнинского ДК - panoramio.jpg|Kul'turkeskuz i [[Mihail Glinka]]-muzikankirjutajan muštnik
Yelnya railway station 2.jpg|Jel'n'-raudtestancii
</gallery>

== Homaičendad ==
<references />

== Irdkosketused ==
* [http://elnya-gp.admin-smolensk.ru/ Lidnankundan oficialine sait ''elnya-gp.admin-smolensk.ru''-saital.] {{ref-ru}}
{{Commons|Category:Yelnya}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Jel'nän rajon|*]]
