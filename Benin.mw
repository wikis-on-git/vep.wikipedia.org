{{Valdkund
| Nimi = Beninan Tazovaldkund<br />République du Bénin
| Valdkundznam = Coat of arms of Benin.svg
| Flag = Flag of Benin.svg
| Valdkundznam text = Beninan valdkundznam
| Flag text = Beninan flag
| Pälidn = Porto Novo
| Eläjiden lugu = 11,340,504<ref>[https://www.cia.gov/library/publications/the-world-factbook/geos/bn.html Benin // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 112,622
| Kart = LocationBenin.svg
| Kel' = [[francijan kel'|francijan]]
| Valdkundan pämez' = [[Talon Patris|Patris Talon]]
| Päministr = ''ei ole olmas''
| Religii = [[hristanuskond]], [[islam]], [[paganuz]]
| Valüt = [[KFA:n frank]] (XOF)
| Internet-domen = [[.bj]]
| Telefonkod = +229
| Aigvö = [[UTC]]+1
}}
'''Benin''', täuz' oficialine nimi — '''Beninan Tazovaldkund''' ({{lang-fr|République du Bénin}}), om valdkund [[Päivlaskmaine Afrik|Päivlaskmaižes Afrikas]]. Pälidn om [[Porto Novo]]. Prezident, ohjastuz da verhiden maiden sur'oigenduzkundad sijadasoiš lähižes [[Kotonu]]s — valdkundan kaikiš surembas lidnas. Edel 1975 vot valdkundan nimi oli '''[[Dagomei]]'''.

== Istorii ==
Vn 1960 1. päiväl elokud Benin tedištoiti ripmatomudes [[Francii|Francijaspäi]].

Jäl'gmaine Konstitucii om hüvästadud kaiken rahvahan referendumal vn 1990 2. päiväl tal'vkud<ref>[https://www.constituteproject.org/constitution/Benin_1990?lang=en Beninan Konstitucijan tekst (1990). — ''Constituteproject.org''.] {{ref-en}}</ref>.

== Geografijan andmused ==
[[Fail:Benin Topography.png|thumb|left|200px|Beninan topografine kart.]]
Benin om mavaldkundröunoiš [[Togo]]nke päivlaskmas (651 km), [[Burkina Faso]]nke (386 km) da [[Niger]]anke (277 km) pohjoižes, [[Nigerii|Nigerijanke]] päivnouzmas (809 km). Röunoiden ühthine piduz om 2123 km.

Beninan suvižed randad lainištab [[Atlantine valdmeri|Atlantižen valdmeren]] [[Gvinejan laht]]en [[Benin (laht)|Benin]]-laht. Randanpird om 121 km.

Valdkundan kaikiš korktemb čokkoim om [[Sokbaro]]-mägi (658 m) lodehpoles.

Tihed jogiden verk om valdkundas. Kaks' järedad joged oma [[Veme (jogi)|Veme]] da [[Mono (jogi)|Mono]], molembad oma laivjoged.

Klimat om [[ekvatorialine vö|ekvatorialine]] man suves da [[subekvatorialine vö|subekvatorialine]] man pohjoižes.

Londuseližed pävarad oma [[kivivoi]], [[kuld]], [[raud]]kivend, [[fosfor]]itad; toižed varad oma [[mouckivi]], [[mramor]], [[mec]] (otab territorijan kaks' videndest).

== Tobmuz ==
[[Fail:Palais Des Congres De Cotonou.jpg|thumb|right|250px|Parlamentan pert' [[Porto Novo]]s.]]
Ohjandusen form om [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' prezident, hän-žo om ohjastusen-ki pämez'. Prezident paneb päministrad da toižid ministrid radnikusile. Kaik rahvaz valičeb händast videks vodeks, kahtenden strokun voimuz om olmas.

Parlament om üks'kodine Nacionaline Suim ({{lang-fr|Assemblee Nationale}}). Kaik rahvaz valičeb sen 83 ühtnijad nelläks vodeks.

Beninan parlamentan ühtnijoiden järgenduseližed valičendad oliba vn 2019 28. päiväl sulakud. Valitihe prezidentad järgkerdan vn 2016 6. i 20. päivil keväz'kud, nügüdläine [[Patris Talon]]-prezident sai vägustust (24,8% ühtendes turas 2. sijanke, 66,13% kahtendes turas), se om hänen ezmäine strok. Vll 1998−2011 ei olend i vspäi 2016 ei ole olmas päministran radnikust, [[Zinsu Lionel'|Lionel' Zinsu]] radoi jäl'gmäižeks päministraks vs 2015 kezakun 18. päiväspäi vn 2016 sulakun 6. päivhäsai.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Beninan administrativiž-territorialine jagand]].''

Benin jagase 12 agjaks (departamentaks, {{lang-fr|département}}), ned alajagasoiš 77 kommunha (fr.: ''commune'').

== Eläjad ==
Beninas elädas [[beninalaižed]].

Vl 2014 Beninan eläjiden lugu oli 10 160 556 ristitud. Kaikiš suremb ristitišt om nügüd'.

Valdkundan sured lidnad (enamba 150 tuh. ristituid vl 2010, surembaspäi penembha): [[Kotonu]] (ižandusen päkeskuz da ohjastusen olendsija), [[Abomei Kalavi]], [[Porto Novo]] (oficialine pälidn), [[Džugu]], [[Paraku]].

== Ižanduz ==
Beninan päeksport om [[kuld]] (19%), [[puvill]] (17%), [[pähkim|pähkmed]] (17%: kokospal'man, brazilijan da kešju), ümbriratud [[kivivoi]] (16%), [[pu (material)|pu]] parzil (10%); toine eksport — [[vas'k]] (5%), [[raud]] (4%), [[alüminii]] (2%), [[sahar (produkt)|rogosahar]] (1%). [[Kitai]] om pätorguindühtnijaks (eksportan videndez da importan läz pol't).

== Homaičendad ==
<references />

== Irdkosketused ==
* [http://www.presidence.bj/ Beninan prezidentan sait (''presidence.bj'').] {{ref-fr}}
* [http://sgg.gouv.bj/ Beninan Tazovaldkundan ohjastusen Generaline Sekretariat (''sgg.gouv.bj'').] {{ref-fr}}
* [http://assemblee-nationale.bj/ Beninan Parlamentan oficialine sait (''assemblee-nationale.bj'').] {{ref-fr}}
{{Commons|Benin}}

{{Afrik}}

[[Kategorii:Benin| ]]
