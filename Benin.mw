{{Valdkund
| Nimi = Beninan Tazovaldkund<br />République du Bénin
| Valdkundznam = Coat of arms of Benin.svg
| Flag = Flag of Benin.svg
| Valdkundznam text = Beninan valdkundznam
| Flag text = Beninan flag
| Pälidn = Porto Novo
| Eläjiden lugu = 10,160,556<ref>[https://www.cia.gov/library/publications/the-world-factbook/geos/bn.html Benin. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 112,622
| Kart = LocationBenin.svg
| Kel' = [[francijan kel'|francijan]]
| Valdkundan pämez' = [[Boni Jaji|Jaji Boni]]
| Päministr = [[Zinsu Lionel'|Lionel' Zinsu]]
| Religii = [[hristanuskond]], [[islam]], [[paganuz]]
| Valüt = [[KFA:n frank]] (XOF)
| Internet-domen = [[.bj]]
| Telefonkod = +229
| Aigvö = [[UTC]]+1
}}
'''Benin''', täuz' oficialine nimi — '''Beninan Tazovaldkund''' ([[francijan kel'|franc.]] ''République du Bénin''), om valdkund [[Päivlaskmaine Afrik|Päivlaskmaižes Afrikas]]. Pälidn om [[Porto Novo]]. Prezident, ohjastuz da verhiden maiden sur'oigenduzkundad sijadase lähižes [[Kotonu]]s — valdkundan surembaižes lidnas. Edel 1975 vot valdkundan nimi oli '''[[Dagomei]]'''.

== Istorii ==
Vl 1960 elokun 1. päiväl Benin tedoti ripmatomudes [[Francii|Francijaspäi]].

Jäl'gmaine Konstitucii oli hüvästadud kaiken rahvahan referendumal vl 1990 tal'vkun 2. päiväl<ref>[https://www.constituteproject.org/constitution/Benin_1990.pdf Beninan Konstitucijan tekst (1990). — Constituteproject.org.] {{ref-en}}</ref>.

== Geografijan andmused ==
[[Fail:Benin Topography.png|thumb|left|200px|Beninan topografine kart.]]
Benin om mavaldkundröunoiš [[Togo]]nke päivlaskmas (651 km), [[Burkina Faso]]nke (386 km) da [[Niger]]anke (277 km) pohjoižes, [[Nigerii|Nigerijanke]] päivnouzmas (809 km). Röunoiden ühthine piduz om 2123 km.

Beninan suvižed randad lainištab [[Atlantine valdmeri|Atlantižen valdmeren]] [[Gvinejan laht]]en [[Benin (laht)|Benin]]-laht. Randanpird om 121 km.

Valdkundan korktembaine čokkoim om [[Sokbaro]]-mägi (658 m) lodehpoles.

Tihed jogiden verk om valdkundas. Kaks' järedad joged oma [[Veme (jogi)|Veme]] da [[Mono (jogi)|Mono]], molembad oma laivjoged.

Klimat om [[ekvatorialine vö|ekvatorialine]] man suves da [[subekvatorialine vö|subekvatorialine]] man pohjoižes.

Londuseližed pävarad oma [[kivivoi]], [[kuld]], [[raud]]kivend, [[fosfor]]itad; toižed varad oma [[mouckivi]], [[mramor]], [[mec]] (otab 40% territorijad).

== Tobmuz ==
[[Fail:Parliament building of Benin, 2007.jpg|thumb|right|250px|Parlamentan pert' [[Porto Novo]]s.]]
Ohjandusen form om [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' prezident, hän-žo om ohjastusen-ki pämez'. Prezident paneb päministrad da toižid ministrid radnikusile. Kaik rahvaz valičeb händast videks vodeks, kahtenden strokun om voimuz.

Parlament om üks'kodine Nacionaline Suim ([[francijan kel'|fr.]] ''Assemblee Nationale''). Kaik rahvaz valičeb sen 83 ühtnijad nelläks vodeks.

Beninan parlamentan järgvaličendad oliba vl 2011 sulakun 30. päiväl. Prezidentad valitihe järgkerdan vl 2011 keväz'kun 13. päiväl, nügüdläine [[Boni Jaji|Jaji Boni]]-prezident sai 53,18%, se om hänen kahtenz' strok. [[Zinsu Lionel'|Lionel' Zinsu]] radab päministraks vs 2015 kezakun 18. päiväspäi. Edel händast vspäi 2013 päministran radnikust ei olend olmas.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Beninan administrativiž-territorialine jagand]].''

Benin alajagase 12 agjaha (departamentha, [[francijan kel'|fr.]]: ''département''), ned — 77 kommunha ([[francijan kel'|fr.]]: ''commune'').

== Eläjad ==
Beninas elädas [[beninalaižed]].

Valdkundan sured lidnad (enamba 150 tuh. ristitud vl 2010, surembaspäi penembha): [[Kotonu]] (ižandusen päkeskuz da ohjastusen olendsija), [[Abomei Kalavi]], [[Porto Novo]] (oficialine pälidn), [[Džugu]], [[Paraku]].

== Ižanduz ==
Beninan päeksport om [[kuld]] (19%), [[puvill]] (17%), [[pähkim|pähkmed]] (17%: kokospal'man, brazilijan da kešju), ümbriratud [[kivivoi]] (16%), [[pu (material)|pu]] parzil (10%); toine eksport — [[vas'k]] (5%), [[raud]] (4%), [[alüminii]] (2%), [[sahar (produkt)|rogosahar]] (1%). [[Kitai]] om pätorguindühtnijaks (eksportan videndez da importan läz pol't).

== Homaičendad ==
<references />

== Irdkosketused ==
* [http://www.boniyayi.bj/ Beninan prezidentan sait.] {{ref-fr}}
* [http://www.gouv.bj/ Beninan Tazovaldkundan oficialine portal.] {{ref-fr}}
* [http://www.gouv.bj/institutions/assemblee-nationale Beninan parlamentan lehtpol'.] {{ref-fr}}

{{Commons|Benin}}
{{Afrik}}

[[Kategorii:Benin| ]]
