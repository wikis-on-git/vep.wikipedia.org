{{Eländpunkt
 | Nimi = Monterrei<br />Monterrey
 | Lidnanznam = MonterreyEscudo.png
 | Flag = Bandera de Monterrey, Nuevo León, México.svg
 | Lidnanznam text = Monterrein lidnanznam
 | Flag text = Monterrein flag
 | Valdkund = Meksik
 | Eläjiden lugu = 1,109,171
 | Voz' = 2015
 | Pind = 969.7
 | Fail = Monterrey montage.jpg
 | Pämez' = Bernardo Haime Gonsales Garsa<br />(kül'mku 2018—)
 | Telefonkod = +52-81
 | Aigvö = tal'vel [[UTC]]−6,<br />kezal [[UTC]]−5
}}
'''Monterrei''' ({{lang-es|Monterrey}}) om [[Meksik]]an lidn valdkundan pohjoižpäivnouzmas. Se om [[Nuevo Leon]]-štatan administrativine keskuz da kaikiš suremb lidn.

== Istorii ==
Eländpunktan aluz om pandud vl 1596 [[ispanijalaižed|ispanijalaižil]] sirdanuzil mehil, om nimitadud Ispanijan penen Monterrei-lidnan mödhe (nüg. Portugalijan pohjoižröunanno). Kolonialižen aigan eländpunktan ristitišt oli severz'-se sadad eläjid. Ripmatomuden sandan jäl'ghe lidn ozutihe tarbhaižeks sidokeskuseks [[Amerikan Ühtenzoittud Valdkundad|AÜV:oiden]] Tehasan lidnoidenke i [[Mehiko]]nke.

Monterrei šingotase [[raud]]an metallurgijal, sauvondmaterialiden tehmižel (sidä kesken cement — [[Cemex]], koumanz' mail'mas), kivivoinhimijal, sömtegimištol (olud, limonadan [[FEMSA]]-kompanijan päfater, kukuruzjauh) i avtopaloiden pästandal.

== Geografijan andmused ==
Lidn sijadase štatan keskuzpalan päivlaskmas, 540 m ü.m.t. keskmäižel korktusel. Om korktoid mägid ani suvipäivlaskmha i pohjoižhe lidnaspäi. Santa-Katarin-jogi ({{lang-es|Santa Catarina}}) läbitab lidnad, sid' sen päivnouzmaižid ezilidnoid, i lankteb San Huan-jogehe huralpäi ([[Rio Grande]]n oigedpol'ne bassein). El'-Kučil'jo-padosein sädab vezivaradimen San Huan-jogel, veden purde Monterrein täht.

Matkad [[Mehiko]]hosai om 700 km suvhe orhal vai 910 km avtotedme.

== Eläjad ==
Vl 2010 lidnan eläjiden lugu oli 1 130 960 ristitud, lidnaglomeracijan — 4,1 mln ristituid (koumanz' surtte valdkundas, štatan 85%).

== Transport ==
Avtobusad, kiruhavtobusad (''Ecovia'') da taksid oma kundaližeks transportaks. Vspäi 1991 metropoliten radab lidnas, se om kebn tobjimalaz (2 jonod, 31 stancijad, 32 km raudted). [[Panamerikaine avtote]] läbitab lidnad. Raudteühtenzoituz radab vaiše jüguiden täht.

Rahvahidenkeskeine Mariano Eskobedo-jenaralan nimel nimitadud lendimport (''MTY'', 9,7 mln passažiroid vl 2017) sijadase 20 km pohjoižpäivnouzmha orhal lidnan keskusespäi Apodak-ezilidnan taga, matkad avtotedme 32 km. Tehtas reisid AÜV:oiden äjihe lidnoihe i Keskuzamerikan maihe, mugažo Meksikan äjihe lidnoihe. Toine pen' privatine Pohjoine lendimport (''NTR'') sijadase pohjoižes ezilidnas.

== Irdkosketused ==
* [http://www.monterrey.gob.mx/ Lidnan oficialine sait (''monterrey.gob.mx'').] {{ref-es}}
{{Commons|Monterrey}}

[[Kategorii:Monterrei| ]]
[[Kategorii:Meksikan lidnad]]
[[Kategorii:Eländpunktad kirjamišton mödhe]]
[[Kategorii:Nuevo Leon|*]]
