{{Valdkund
| Nimi = Slovenijan Tazovaldkund<br />Republika Slovenija
| Valdkundznam = Coat of arms of Slovenia.svg
| Flag = Flag of Slovenia.svg
| Valdkundznam text = Slovenijan valdkundznam
| Flag text = Slovenijan flag
| Pälidn = Lüblän
| Eläjiden lugu = 2,102,126<ref>[https://www.cia.gov/library/publications/the-world-factbook/geos/si.html Slovenijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 20,273<ref>[http://www.stat.si/letopis/2010/01_10/01-03-10.htm Površina ozemlja in pokrovnost tal, določena planimetrično, 2005 (Märitud planimetrižikš territorijan pind, 2005). — Slovenijan Tazovaldkundan statistikan radnikoičend (''stat.si'').] {{ref-sl}} {{ref-en}}</ref>
| Kart = EU-Slovenia.svg
| Kel' = [[slovenijan kel'|slovenijan]]
| Valdkundan pämez' = [[Pahor Borut|Borut Pahor]]
| Päministr = [[Šarec Marjan|Marjan Šarec]]
| Religii = [[hristanuskond]], [[ateizm]]
| Valüt = [[evro]] (€) (EUR)<ref>Edel 2007 vot — [[slovenijan tolar]].</ref>
| Internet-domen = [[.si]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +386
| Aigvö = tal'vel [[UTC]]+1,<br />kezal [[UTC]]+2
}}
'''Slovenii''' ({{lang-sl|Slovenija}}), oficialine nimituz — '''Slovenijan Tazovaldkund''' ({{lang-sl|Republika Slovenija}}), om valdkund [[Keskuzevrop]]as. Sen pälidn da kaikiš suremb lidn om [[Lüblän]].

Vn 2004 29. päiväl keväz'kud kändihe [[Pohjoižatlantižen kožundkirjutesen organizacii|PAKO:n]] ühtnijaks. Vs 2004 semendkun 1. päiväspäi om [[Evropan Ühtištuz|EÜ:n]] ühtnijaks.

== Istorii ==
Vn 1991 25. päiväl kezakud Slovenii tedištoiti ripmatomudes [[Jugoslavii|Jugoslavijaspäi]].

== Geografijan andmused ==
Valdkund sijadase [[Balkanan pol'sar'|Balkanan pol'saren]] lodehes, sen [[Al'pad|Edelal'piden]] palas.

Slovenii om mavaldkundröunoiš [[Italii|Italijanke]] päivlaskmas (röunan piduz — 280 km), [[Avstrii|Avstrijanke]] pohjoižes (röun om 318 km pitte), [[Mad'jaranma]]nke pohjoižpäuvnouzmas (102 km), [[Horvatii|Horvatijanke]] (670 km) päuvnouzmas da suves. Röunoiden kuivmadme ühthine piduz om 1370 km. Slovenijan suvipäivlaskmaižed randad lainištab [[Adriatine meri]] (randanpird om 43 km).

Kaikiš korktemb čokkoim om [[Triglav (mägi)|Triglav]]-mägenoc, 2864 m kortte meren pindan päl.

Londuseližed varad oma [[mec]] (territorijan enamba pol't), [[bur hil']], metalloiden kivendod ([[hahktin]], [[cink]], [[artut']], [[uran (himine element)|uran]], [[hobed]]), sauvondkivi.

== Politine sistem ==

Ohjandusen form om unitarine konstitucine [[parlamentine tazovaldkund|parlamentine]] tazovaldkund. Prezident om valdkundan pämeheks, valitas händast videks vodeks kaikel rahvahal.

Parlament om kaks'kodine, paneb päministrad radsijha. Parlamentan üläkodi om Valdkundaline Nevondkund ({{lang-sl|Državni svet}}) 40 ezitajanke, se tob kohendusid alakodin aktoihe i vaiše nevondfunkcii om sil. Sijaližed minicipalitetad i rahvahaližed organizacijad valitas üläkodin ühtnijoid videks vodeks. Alakodi om Valdkundaline Suim ({{lang-sl|Državni zbor}}) 90 ühtnijanke, pandas heid nelläks vodeks ühthižil valičendoil.

Nügüdläine prezident om [[Pahor Borut|Borut Pahor]] vn 2012 tal'vkuspäi (vll 2008−2012 radoi päministran). Prezidentan järgenduseližed valičendad oliba vn 2017 22. päiväl redukud (ühtenz' tur, sai 47,21%) i 12. päiväl kül'mkud (kahtenz' tur, 53,09%, vl 2012 — 67,37%). Üläkodin nügüdläine mülükund zavodi radod vs 2017 tal'vkun 12. päiväspäi. Parlamentan alakodin ühtnijoiden järgenduseližed valičendad oliba vn 2018 3. päiväl kezakud. [[Marjan Šarec]] om vahvištadud päministran radsijha vn 2018 13. päiväl sügüz'kud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Slovenijan administrativiž-territorialine jagand]].''

Slovenii jagase 212 kundha ({{lang-sl|občina}}), niišpäi 11 oma lidnan statusanke. Nene kundad ühtnedas 12 statistižhe regionha ([[slovenijan kel'|slovenijaks]] ''regija'').

== Eläjad ==
Vl 2014 valdkundan eläjiden lugu oli 2,061,085 ristitud.<ref>[http://www.stat.si/eng/novica_prikazi.aspx?id=6200 Vn 2014 vilikun 1. päivän Slovenijan ristitišt. — Slovenijan Tazovaldkundan statistikan radnikoičend (''stat.si'').] {{ref-en}}</ref>

Slovenijas elädas [[slovenijalaižed]].

Valdkundan toižed järedad lidnad (enamba 30 tuh. ristituid vn 2013<ref>[http://www.stat.si/eng/krajevnaimena/pregledi_naselja_najvecja_prebivalci.asp Kaikiš surembad eländpunktad ristitišton lugun mödhe vn 2013 1. päiväl vilukud. — Slovenijan Tazovaldkundan statistikan radnikoičend (''stat.si'').] {{ref-en}}</ref>, surembaspäi penembha): [[Maribor]], [[Cele]], [[Kran']]. Kaik om 67 lidnad Slovenijas (2011. voz').

== Ižanduz ==
Slovenijan päeksport om [[avto]]d, transportmašiništ, [[söm|söndtavarad]] da [[himižed heretused]].

== Homaičendad ==
<references />

== Irdkosketused ==
* [http://www.gov.si/ Slovenijan Tazovaldkundan institucijoiden oficialine sait (''gov.si'').] {{ref-sl}} {{ref-en}}
{{Commons|Slovenia}}

{{Evrop}}

[[Kategorii:Slovenii| ]]
