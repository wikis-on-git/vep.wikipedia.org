{{10000}}{{A10000}}
{{Znamoičendad|Indii (znamoičendad)}}
[[Fail:Indium.jpg|thumb|left|150px|Puhtaz indii]]
{{Himine element|49|Indii|In|114,818|Metall|2|8|18|18|3|0|0|}}
'''Indii''' (''In'' — ''indium'' latinan kelel) om 49nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandestoštkümnendes gruppas (vanhtunuden klassifikacijan mödhe — koumanden gruppan päalagruppas), tabluden videndes periodas.

== Ühthine ümbrikirjutand ==
Element vasttase Man kores koume kerdad paksumb mi [[hobed]], indijan pala — 0,21 grammad tonnas, voib löuta sidä puhthas olendas.

Germanijalaižed Ferdinand Raih- i Teodor Rihter-himikad avaižiba indijan vl 1863 spektroskopijal, erigoitiba puhtast metallad vodes sen jäl'ghe. Om nimitadud [[indigo (muju)|indigo]]-mujun jonon spektras tagut.

== Fizižed ičendad ==
Indii om tagokaz, lujas pehmed hobedaižvauged [[metall]]. Kändase üläveimeks 3,41 K lämudel.

Atommass — 114,818. Ninevuz (normaližiš arvoimižiš) — 7,31 g/sm³. Suladandlämuz — 429,75 K (156,6 C°). Kehundlämuz — 2345 K (2072 C°).

Londuseline indii kogoneb kahtes izotopaspäi: stabiline <sup>113</sup>In (4,29%) i β-vähänradioaktivine <sup>115</sup>In (95,71%, T<sub>½</sub> — 4,4 × 10<sup>14</sup> vot). Sen ližaks tetas 37 ratud radioaktivišt izotopad 97..112, 114, 116..135 atommassanke i niiden 47 izomärad.

== Himižed ičendad ==
Indijan himižed ičendad lujas koskudas [[alüminii|alüminijan]] da [[gallii|gallijan]] ičendoihe. Eile reakcijoid muglidenke. Muigotandmär oleleb +1..+3. Palab siniženke leskusenke il'mas enamba 800 C° lämudel i sädab hapandust.

== Samine da kävutand ==
Sadas indijad [[cink]]an kivendon ümbriradmiženke tobjimalaz. Kävutadas metallan enamba pol't tehmaha sensorekranid. Pätegijad vl 2016 — Kitai (290 tonnad) i Suvikorei (195 tonnad), arv — 240 US$ kilogrammas (2016).

Ei ole löutud indijan biologišt rolid.

== Irdkosketused ==
* [http://www.webelements.com/webelements/elements/text/In/key.html Indii ''webelements.com''-saital.] {{ref-en}}
* [http://n-t.ru/ri/ps/pb049.htm Kirjutuz indijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Indium}}

{{Periodine tablut}}

[[Kategorii:Himižed elementad kirjamišton mödhe]]
