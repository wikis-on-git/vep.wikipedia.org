{{Eländpunkt
 | Nimi = Arzamas<br/>Арзамас
 | Lidnanznam = Coat of arms of Arzamas (Nizhny Novgorod oblast).svg
 | Flag = Flag of Arzamas (Nizhny Novgorod oblast).svg
 | Lidnanznam text = Arzamasan lidnanznam
 | Flag text = Arzamasan flag
 | Valdkund = Venäma
 | Eläjiden lugu = 104,547
 | Voz' = 2017
 | Pind = 41.74
 | Fail = Arzamas Montage.jpg
 | Pämez' = Aleksandr Ščolokov<br />(tal'vku 2018—)
 | Telefonkod = +7-83147-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Arzamas''' ({{lang-ru|Арзама́с}}, {{lang-myv|Эрзямас ош}}) om [[Venäma]]n lidn, lidnümbrik da transporttesol'm [[Alalidnan agj]]an suves. Se om agjan koumanz' lidn eläjiden lugun mödhe, [[Arzamasan rajon]]an administrativižeks keskuseks mugažo (ei mülü sihe).

== Istorii ==
Ristitun eländsijad oliba lidnan territorijal amussai. [[Mordvinalaižed|Mordvinalaižiden]] žilod oliba olmas 13. voz'sadaspäi i eliba tünäs kor'ben taga. 1578. voz' lugese nügüdläižen eländpunktan alusen vodeks oficialižen versijan mödhe, Arzamas mainitase sil vodel jo kuti röunlidnuz i ümbrišton keskuz. Saudihe lidnust [[Ivan Grazii]]-carin vn 1552 käskön mödhe. Nimituz libub [[erzän kel'|erzä-heimospäi]]. Lidnanznam i flag ozutadas lidnan kaičendznamoičendad. Arzamas sai makundan lidnan statusad vl 1781.

Pertišton plan oli vajehtadud vn 1823 lämoipalon jäl'ghe. 19. voz'sadan augotižes kümnehesai teid läbitihe lidnad. Vl 1901 raudte tuli lidnha [[Alauz'lidn]]aspäi (''Arzamas-1''-stancii), vl 1909 «Moskv — Kazan'»-raudte radaškanzi (''Arzamas-2''-stancii). Vll 1954−1957 lidn oli Arzamasan agjan keskuseks.

Arzamas šingotase avtosauvomižel tegimil (sodasomuzavtod, kommunaližed avtod), ladimensauvomižen tegimel i avtopaloiden edheotandoil, sömtegimištol (leibtegim) i turizmal, mugažo kebnan mašinansauvomižen tegim (avtomatižed taignad, metizad, lämoipalonvastaine ladimišt, iknoiden i uksiden furnitur) i [[hob]]an fabrik ratas lidnas.

== Geografijan andmused ==
Lidn sijadase Töš-jogen korktal oiktal randal ({{lang-ru|Тёша}} 311 km pitte, [[Okanjogi|Okan]] oiged ližajogi), 150 m ü.m.t. keskmäižel korktusel. Matkad [[Alauz'lidn]]hasai om 104 km pohjoižhe orhal, 112 km avtotedme vai 110 km raudtedme. Lähembaine lidn om [[Perevoz]] 50 km pohjoižpäivnouzmha orhal, 58 km avtotel vai raudtel.

«Alauz'lidn — [[Saransk]]»-mante ümbärdab lidnad päivnouzmaspäi, raudted — päivlaskmaspäi i pohjoižespäi.

Arzamas om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 106 362 ristitud. Kaikiš suremb lidnan ristitišt oli 112 tuhad eläjid vll 1991−1997. [[Ortodoksine hristanuskond|Ortodoksižen hristanuskondan]] viž jumalankodid (nüg. kaks' oma avaitud), Eläbzdusen päjumalanpert' i ühesa jumalanpertid oma olmas.

Rahvahad (2010): [[venälaižed]] — 98,1%, toižed rahvahad — 1,9%.

Professionaližen opendusen aluzkundad oma Arzamasan ladimensauvomižen i medicinine<ref>[http://arzmedcol.ru/ Arzamasan medicinižen kolledžan sait (''arzmedcol.ru'').] {{ref-ru}}</ref> kolledžad, Arzamasan kommertiž-tehnine tehnikum, Arzamasan politehnine institut i verhiden lidnoiden üläopendusen aluzkunoiden nell' filialad (Alalidn, Moskv) oma avaitud lidnas.

== Homaičendad ==
<references />

== Irdkosketused ==
* [http://арзамас.рф/ Lidnan tobmuden oficialine portal (''арзамас.рф'').] {{ref-ru}}
{{Commons|Арзамас}}

{{Alalidnan agjan lidnad}}

[[Kategorii:Arzamas| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Alalidnan agjan lidnümbrikod]]
[[Kategorii:Arzamasan rajon|*]]
