{{Eländpunkt
 | Nimi = Arzamas<br/>Арзамас
 | Lidnanznam = Arzamas COA (1993).svg
 | Flag = Flag of Arzamas (Nizhny Novgorod oblast).svg
 | Lidnanznam text = Arzamasan lidnanznam
 | Flag text = Arzamasan flag
 | Valdkund = Venäma
 | Eläjiden lugu = 102,664
 | Voz' = 2022
 | Pind = 41.74
 | Fail = Arzamas Montage.jpg
 | Pämez' = Aleksandr Ščolokov<br />(tal'vku 2018—)
 | Telefonkod = +7-83147-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Arzamas''' ({{lang-ru|Арзама́с}}, {{lang-myv|Эрзямас ош}}) om [[Venäma]]n lidn, lidnümbrik da transporttesol'm [[Alalidnan agj]]an suves. Se om agjan koumanz' lidn eläjiden lugun mödhe, [[Arzamasan rajon]]an administrativižeks keskuseks mugažo (ei mülü sihe).

== Istorii ==
Ristitun eländsijad oliba lidnan territorijal amussai. [[Mordvinalaižed|Mordvinalaižiden]] žilod oliba olmas 13. voz'sadaspäi i eliba tünäs kor'ben taga. 1578. voz' lugese nügüdläižen eländpunktan alusen vodeks oficialižen versijan mödhe, Arzamas mainitase sil vodel jo kuti röunlidnuz i ümbrišton keskuz. Saudihe lidnust [[Ivan Grazii]]-carin vn 1552 käskön mödhe. Eländpunktan nimi libub [[erzän kel'|erzä-heimon]] nimitusespäi. Lidnanznam i flag ozutadas lidnan kaičendznamoičendad. Arzamas sai makundan lidnan statusad vl 1781.

Pertišton ezmäine plan oli pandud eloho vn 1823 lämoipalon jäl'ghe. 19. voz'sadan augotižes kümnehesai traktad zavodihe lidnas. Vl 1901 raudte tuli lidnha [[Alauz'lidn]]aspäi (''Arzamas-1''-stancii), vl 1909 «Moskv — Kazan'»-raudte radaškanzi (''Arzamas-2''-stancii). Vll 1954−1957 lidn oli Arzamasan agjan keskuseks.

Arzamas šingotase avtosauvomižel tegimil (sodasomuzavtod, kommunaližed avtod), ladimensauvomižen tegimel i avtopaloiden edheotandoil, sömtegimištol (leibtegim) i turizmal, mugažo kebnan mašinansauvomižen tegim (avtomatižed taignad, metizad, lämoipalonvastaine ladimišt, iknoiden i uksiden furnitur) i [[hob]]an fabrik ratas lidnas.

== Geografijan andmused ==
Lidn sijadase Töš-jogen korktal oiktal randal ({{lang-ru|Тёша}} 311 km pitte, [[Okanjogi|Okan]] oiged ližajogi), 150 m ü.m.t. keskmäižel korktusel. Matkad [[Alauz'lidn]]hasai om 104 km pohjoižhe orhal, 112 km avtotedme vai 110 km raudtedme. Lähembaine lidn om [[Perevoz (Alalidnan agj)|Perevoz]] 50 km pohjoižpäivnouzmha orhal, 58 km avtotel vai raudtel.

«Alauz'lidn — [[Saransk]]»-mante ümbärdab lidnad päivnouzmaspäi, raudted — päivlaskmaspäi i pohjoižespäi. Kaks' päraudtestancijad: Arzamas-1 lodehližel röunal i Arzamas-2 pohjoižpäivnouzmaižel röunal.

Arzamas om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 26 tuhad eläjid, vl 1959 — 41 518 eläjad. Vn 2010 Venäman rahvahanlugemižen mödhe eläjiden lugu oli 106 362 ristitud. Kaikiš suremb lidnan ristitišt oli 112 tuhad eläjid vll 1991−1997.

Rahvahad (2010): [[venälaižed]] — 98,1%, toižed rahvahad — 1,9%.

[[Ortodoksine hristanuskond|Ortodoksižen hristanuskondan]] Spasan Toižetamižen mez'jumalankodin ansambl' Arzamasan keskuzpalas, nell' tošt jumalankodid (nüg. kaks' oma avaitud) pühäpertidenke<ref>[http://sobory.ru/geo/locat/481 Arzamasan pühäpertid ''sobory.ru''-saital.] {{ref-ru}}</ref>, Eläbzdusen päjumalanpert', kaks'toštkümne jumalanpertid i kaks' časounäd oma olmas lidnas.

Professionaližen opendusen aluzkundad oma Arzamasan ladimensauvomižen<ref>[http://www.apk.edusite.ru/ Arzamasan ladimensauvomižen kolledžan P.I. Plandinan nimed sait (''apk.edusite.ru'').] {{ref-ru}}</ref> i medicinine<ref>[http://arzmedcol.ru/ Arzamasan medicinižen kolledžan sait (''arzmedcol.ru'').] {{ref-ru}}</ref> kolledžad, Arzamasan kommertiž-tehnine tehnikum, Arzamasan politehnine institut i verhiden lidnoiden üläopendusen aluzkunoiden nell' filialad (Alalidn, Moskv) oma avaitud lidnas.

== Galerei ==
<gallery mode="packed" heights="125px">
Town Council - panoramio.jpg|Lidnan Duman sauvuz (2011)
33.Ил.33 (И).jpg|Sündun Eläbzdusen päjumalanpert' i Jumalanmaman «Eläbzoitai purde»-jumalaižen pühäpert' (oiktalpäi), vn 2005 nägu
АМЗ - panoramio - Arzy Arzamas (1).jpg|Arzamasan mašinansauvomižen tegim vl 2009
You're face to face - panoramio (1).jpg|Arzamasan ladimensauvomižen tegim vl 2015
Polytechnic Institute - panoramio (1).jpg|Arzamasan politehnine institut (2012)
Arzamas Dramatische Theater - panoramio.jpg|Arzamasan dramteatr (2015)
Plaza trade center - panoramio (1).jpg|«Plaza»-torguindkeskuz (2011)
Arzamas, Nizhny Novgorod Oblast, Russia - panoramio (67).jpg|Arzamas-1-päraudtestancii vl 2014
Арзамас 2 - panoramio.jpg|Arzamas-2-päraudtestancii vl 2010
</gallery>

== Homaičendad ==
<references />

== Irdkosketused ==
* [http://арзамас.рф/ Lidnan tobmuden oficialine portal (''арзамас.рф'').] {{ref-ru}}
{{Commons|Арзамас}}

{{Alalidnan agjan lidnad}}

[[Kategorii:Arzamas| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Alalidnan agjan lidnümbrikod]]
[[Kategorii:Arzamasan rajon|*]]
