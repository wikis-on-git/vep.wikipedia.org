{{Eländpunkt
 | Nimi = Čusovoi<br />Чусовой
 | Lidnanznam = Coat of Arms of Chusovoi (Perm krai).png
 | Flag = Flag of Chusovoy (Perm krai).png
 | Lidnanznam text = Čusovoin lidnanznam
 | Flag text = Čusovoin flag
 | Valdkund = Venäma
 | Eläjiden lugu = 43,299
 | Voz' = 2021
 | Pind = 58
 | Fail = Chusovoy.jpg
 | Pämez' = Vadim Tacii<br />(eloku 2016—)
 | Telefonkod = +7-34256-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
[[Fail:Этнографический парк истории реки Чусовой.jpg|thumb|left|250px|Čusovai-jogen istorijan etnografine puišt]]
'''Čusovoi''' ({{lang-ru|Чусовой}}, {{lang-koi|Чусва кар}}) om [[Venäma]]n lidn [[Permin rand]]an päivnouzmas. Se om [[Čusovoin lidnümbrik]]on (edel 2019. vot — rajonan) administrativine keskuz.

== Istorii ==
Eländpunktan aluz om pandud vl 1878 kuti raudan [[metallurgii|metallurgijan]] tegim da žilo senno, nimitihe jogen mödhe. Čusovoi-žilo sai lidnan statusad vn 1933 20. päiväl kezakud.

Čusovoi šingotase teraraudan, kaugedraudan da ferroühthesuladusiden metallurgižel tehmižel, pästtas avtovanundad, kaikenvuiččid resoroid i [[vanadii|vanadijan]] ühtnendoid, mugažo mecan ümbriradmižen (mebel') i sömtegimišton (leibkombinat, maidtegim) edheotandad ratas lidnas.

== Geografijan andmused ==
Lidn sijadase [[Čusovajanjogi|Čusovajanjogen]] randoil süväs alangištos, 170 m ü.m.t. keskmäižel korktusel, oiged randpol' om ümbärtud [[Uralmäged|mägil]]. «Perm' — [[Alatagil]]»-avtote i raudte läbitadas Čusovoid. Matkad [[Perm'|Permihesai]] om 97 km päivlaskmha orhal vai 135 km avtotedme. Lähembaine lidn om [[Lis'v]] 22 km suvhe orhal vai avtol.

Lidnanvuitte Lämino-žilo (4 471 rist. vl 2017), Koškovo-külä (13 rist. vl 2010) i Kazarm 120 km-žilo kaikenaigaižeta ristitištota mülüihe lidnankundha Čusovoin ližaks edel 2019. vot. Lidnankundan pind oli 135,64 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 46 375 ristitud, lidnankundan — 51 346 ristitud, rajonan (nüg. lidnümbrik) seičeme kümnendest. Kaikiš suremb lidnan ristitišt oli 63 tuhad eläjid vll 1962−1967. Vl 2017 kaik 45 291 ristitud elihe lidnas i 49 778 ristitud kaikes lidnankundas.

Professionaližen opendusen aluzkundad oma Čusovoin industrialine tehnikum<ref>[http://chustech.ru/ Čusovoin industrialižen tehnikuman sait (''chustech.ru'').] {{ref-ru}}</ref> i Uralan medicinižen kolledžan ([[Gubah]]) filial.

== Galerei ==
<gallery mode="packed" heights="125px">
Chusovoi Cityhall.jpg|Lidnümbrikon administracijan sauvuz (2020)
Church of the Protection of the Theotokos (Chusovoi)-3.jpg|Jumalanmaman Katken pühäpert', nägu vn 2020 semendkus
Mosque in Chusovoi.jpg|Islaman pühäpert', vn 2020 nägu
Чусовой - panoramio (1).jpg|Čusovoin metallurgine tegim vl 2011
World War II memorial in Chusovoi-2.jpg|Kul'turkeskuz i sodamemorial (2020)
</gallery>

== Homaičendad ==
<references />

== Irdkosketused ==
* [http://chusokrug.ru/ Lidnan i lidnümbrikon tobmuden aluzkundoiden sait (''chusokrug.ru'').] {{ref-ru}}
* [http://chus-info.ru/ Lidnan informacine sait (''chus-info.ru'').] {{ref-ru}}
{{Commons|Category:Chusovoi}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Čusovoin lidnümbrik|*]]
