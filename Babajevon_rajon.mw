{{Rajon
| Nimi          = Babajevon rajon<br />Бабаевский район
| Znam          = Gerb Babaevo Vologda 1.png
| Flag          = Flag Babaevo.png
| Znam text     =
| Flag text     =
| Valdkund      = Venäma
| Pälidn        = Babajevo
| Eläjiden lugu = 20,150
| Year          = 2015
| Pind          = 9,200
| Map           = Vologda-Oblast-Babaevo.png
| Map width     = 
}}
'''Babajevon rajon''' ([[venäkel'|ven.]]: ''Бабаевский район'') om [[rajon]] [[Vologdan agj]]as.

Administrativine keskuz om [[Babajevo]]-lidn (rajonan ristitišton kuz' kümnendest).

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Čerepovecan ümbrik]]os. Vl 1930 heinkun 23. päiväl heitihe ümbrikod, i vhesai 1937 rajon mülüi Leningradan agjaha kuti administrativine ühtnik. Vs 1937 sügüz'kun 23. päiväspäi mülüb Vologdan agjaha. Rajon om olmas nügüdläižiš röunoiš vspäi 1965.

== Geografijan andmused ==
Babajevon rajon om Vologdan agjan päivlaskmaine taho. Pind — 9 200 km² (kahtenz' surtte agjas). Sen piduz pohjoižespäi suvhe — 200 km, päivlaskmaspäi päivnouzmha — 50 km. [[Mec]] otab territorijan 61%<ref>[http://www.babaevo-adm.ru/?page_id=170 Babajevon rajonan investicine pasport (babaevo-adm.ru). — Lp. 7.] {{ref-ru}}</ref>.

Om röunoid 8 Venäman rajonanke:
* pohjoižpäivnouzmas [[Vologdan agj]]an [[Belozerskan rajon]]anke;
* päivnouzmas [[Vologdan agj]]an [[Kadujan rajon]]anke;
* suvipäivnouzmas [[Vologdan agj]]an [[Ustüžnan rajon]]anke;
* suves [[Vologdan agj]]an [[Čagodoščan rajon]]anke;
* suvipäivlaskmas [[Leningradan agj]]an [[Boksitogorskan rajon]]anke;
* päivlaskmas [[Leningradan agj]]an [[Tihvinan rajon]]anke;
* lodehes [[Leningradan agj]]an [[Kos'kenaluižen rajon]]anke;
* pohjoižes [[Vologdan agj]]an [[Vitegran rajon]]anke.

Znamasižed joged oma [[Sud (jogi)|Sud]] sen ližajogidenke ([[Kolp' (Sudan ližajogi)|Kolp']] da [[Šogd (jogi)|Šogd]]), mugažo Sudan sädajad joged: [[Nožem]] da [[Kološm (jogi)|Kološm]]. Läz kaik joged mülüdas [[Volg]]an ([[Kaspijan meri|Kaspijan meren]]) basseinha, pen' pala lodehes — [[Ojat'|Ojatin]] ([[Atlantine valdmeri|Atlantižen valdmeren]]) basseinha. Läz 200 järved om soiden kesked.

Reljef om tazo da alangoikaz tobjimalaz. [[Vepsän ülüz]] seižub rajonan pohjoižpalas.

Londuseližed varad oma [[turbaz]], [[sauvondmaterialad]] ([[mouckivi]], [[lete|letked]], [[savi|saved]], [[gravii]]), mineraližed [[muju]]d, [[mec]], [[vezi|reskvezi]].

Vs 2015 sulakun 28. päiväspäi rajonan territorii alajagase 7 municipaližhe ühtnikha: 1 lidnkund, 5 küläkundad da [[Vepsän rahvahaline küläkund|1 rahvahaline küläkund]].

== Tobmuz ==
Vs 2013 sügüz'kuspäi [[Kuznecov Igor'|Igor' Kuznecov]] radab rajonan da sen administracijan pämehen. 4 ohjandust, 2 komitetad da 5 palakundad alištudas rajonan administracijale.

Käskusenandai tobmuz om rajonan parlament — Ezitajiden Suim (ven. ''Представительное Собрание'') 18 ühtnijanke. [[Korotišev Nikolai|Nikolai Korotišev]] radab Suiman ezimehen vl 2015. Kaik rahvaz valičeb ezitajid nelläks vodeks.

== Eläjad ==
Vn 2010 Venäman rahvahanlugemižen mödhe eläjiden lugu oli 22 853 ristitud.

Kaik om 273 eländpunktad rajonas, sidä kesken 1 lidn, 13 žilod, 253 küläd, 2 raudtestancijad, 1 raudtesarak da 3 futorad.

Toine sur' eländpunkt om [[Borisovo Sudal]]-külä (1,9 tuh. rist. vl 2002).

== Ižanduz ==
Rajonan ižandusen päsarakod oma raudte- da gazanveimtransport, maižanduz da sömtegimišt, mecan ümbriradmine da turizm.

== Homaičendad ==
<references />

== Irdkosketused ==
* [http://www.babaevo-adm.ru/ Babajevon rajonan administracijan oficialine sait.] {{ref-ru}}
* [http://vologda-oblast.ru/municipalitety/babaevskiy_rayon/ Babajevon rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Babajevon rajon| ]]
