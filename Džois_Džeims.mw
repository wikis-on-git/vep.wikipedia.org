{{1000}}{{A10000}}
{{Personalii
| изображение = James Joyce by Alex Ehrenzweig, 1915 cropped.jpg
| описание изображения = Džeims Džois vl 1915
}}
'''Džeims Ogastin Aloišes Džois''' ({{lang-en|James Augustine Aloysius Joyce}}; sünd. 2. uhoku 1882, [[Dublin]], [[Irlandii]] — kol. 13. viluku 1941, [[Cürih]], [[Šveicarii]]) oli [[irlandijalaižed|irlandijalaine]] kirjutai da runokirjutai, 20. voz'sadan [[modernizm]]an edestai, lehtezmez'. Kirjuti anglijan kelel tobjimalaz, mugažo [[francijan kel'|francijan]], [[italijan kel'|italijan]] i [[latinan kel'|latinan]] kelil.

== Sädused ==
Džois kirjuti 15 sanutesen «Dublinalaižed»-kogodust (1914, {{lang-en|Dubliners}}), i tetabid romanid:
* «Uliss» (1914−1921, {{lang-en|Ulysses}}), äistilistine roman, modernizman kvintessencii.
* «Pirdajan portret hänen norudes» (1907−1914, angl. ''A Portrait of the Artist as a Young Man''), avtobiografine roman
* «Muštmižed Finneganan polhe» (1923−1939, angl. ''Finnegans Wake''), eksperimentaline sanoidensädai, mifilogine i komine roman
* «Stiven-vägimez'» (1905, angl. ''Stephen Hero''), jänu kesken roman, om publikoitud avtoran surman jäl'ghe, käzikirjutesen pala oli likvidiruidud hänel. Necen romanan paradused oliba ottud ezitegeseks «Pirdajan portret hänen norudes»-romanan täht

Vspäi 2012 kirjutajan radod oma maksutomaks kundaližeks varaks. Džeims Džoisan kumardelijad oigetas Blumsdei:d ({{lang-ga|Lá Bloom}}, {{lang-en|Bloomsday}}) mail'madme jogo vodel 16. kezakud, tehtas «Uliss»-romanan lugemižid, Dublinas kävudas romanan Leopol'd Blum-pähengen maršrutadme.

== Biografii ==
Džeims Džois oli sündnu Dublinan suvižhe Ratgar-rajonha, Džon Stanislas Džois-tatan i Meri Džein Marri-maman äjiden lapsiden keskes. Kirjutajan laps'aig mäni gollüdes, mi om ozutadud hänen sädusiš. Openui Dublinan Bel'veder-kolledžas vll 1893−1897, sid' Dublinan universitetas (Universitetan kolledž, 1898−1902). Vl 1902 sirdi elämhä Parižas, vl 1904 — [[Triest]]-lidnas (Italii). Vl 1904 tegi tundmust Dublinan adivpertin Nora Barnakl-honusenkaičijanke i eli hänenke kaiken elon (oliba naižiš vspäi 1931), vl 1907 sündutihe Lüčija Džois-tütärt, tuleban aigan kirjutai da kargaidai. Matkazihe Evropadme elon hätkte.

== Homaičendad ==
<references/>

== Irdkosketused ==
* [http://jamesjoyce.ie/ Keskuz Džeims Džoisan muštoks (''jamesjoyce.ie'').] {{ref-en}}

{{stub}}
[[Kategorii:Irlandijan kirjutajad]]
[[Kategorii:Irlandijan runokirjutajad]]
[[Kategorii:Kirjutajad kirjamišton mödhe]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Dublinha]]
[[Kategorii:Sündnuded Irlandijha]]
