{{1000}}
{{Valdkund
| Nimi = Saudan Arabijan Kunigahuz<br />المملكة العربية السعودية <small>(arab.)</small><br /><small>''(al' Mamläkatu al' Arabijatu as Saudijatu)''</small>
| Valdkundznam = Emblem of Saudi Arabia.svg
| Flag = Flag of Saudi Arabia.svg
| Valdkundznam text = Saudan Arabijan valdkundznam
| Flag text = Saudan Arabijan flag
| Pälidn = Rijad
| Eläjiden lugu = 33,091,113<ref>[https://www.cia.gov/library/publications/the-world-factbook/geos/sa.html Saudan Arabijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 2,149,690
| Kart = LocationSaudiArabia.svg
| Kel' = [[araban kel'|araban]]
| Valdkundan pämez' = [[Salman ibn Abdul Aziz Al' Saud|Salman ibn Abdul Aziz]]
| Päministr = ''hän-žo''
| Religii = [[islam]]
| Valüt = [[saudan rial]] (SR) (SAR)
| Internet-domen = [[.sa]], [[السعودية.]]
| Telefonkod = +966
| Aigvö = [[UTC]]+3
}}
'''Saudan Arabii''', täuz' oficialine nimituz — '''Saudan Arabijan Kunigahuz''' ({{lang-ar|المملكة العربية السعودية}}, vepsän transkripcii: ''al' Mamläkatu al' Arabijatu as Saudijatu''), om kaikiš järedamb valdkund [[Arabijan pol'sar'|Arabijan pol'sarel]]. Se sijadase [[Suvipäivlaskmpol'ne Azii|Suvipäivlaskmpol'žen Azijan]] territorijal. Pälidn da kaikiš suremb lidn om [[Rijad]].

Saudan Arabii om araban kahtenz' valdkund ičeze ristitišton lugun mödhe ([[Alžir]]an jäl'ghe).

== Istorii ==
Vn 1932 23. päiväl sügüz'kud nügüd'aigaižen valdkundan aluz om pandud.

Saudan Arabijan päkäskuz om [[Koran]], sid' [[Sunn]] i valdkundan konstitucii<ref>[https://en.wikisource.org/wiki/Basic_Law_of_Saudi_Arabia Saudan Arabijan päkäskusen tekst Vikiaitas.] {{ref-en}}</ref>. Konstitucii ({{lang-ar|النظام الأساسي للحكم‎}} ''Al Nizam Al Asasi lil Hukm'') om vahvištadud kunigahal da om publikoitud vn 1992 31. päiväl vilukud.

== Geografijan andmused ==
[[Fail:Saudi Arabia Topography.png|thumb|left|250px|Saudan Arabijan topografine kart.]]
Saudan Arabii röunatab [[Iordanii|Iordanijanke]] (röunan piduz — 731 km), [[Iran]]anke (811 km) da [[Kuveit]]anke (221 km) pohjoižes, [[Katar]]anke (87 km) da [[Araban Ühtenzoittud Emiratad|Araban Ühtenzoittud Emiratoidenke]] (457 km) päivnouzmas, [[Oman]]anke suvipäivnouzmas (658 km) da [[Jemen]]anke suves (1307 km). Ühthine röunoiden piduz om 4272 km. Saudan Arabijan randad lainištab [[Persijan laht]] pohjoižpäivnouzmas da [[Rusked meri]] päivlaskmas. Ühthine randanpird — 2640 km.

Mäged oma man päivlaskmal, letkesižed rahvahatomad mad oma valdkundan päivnouzmpolel. Kaikiš korktemb čokkoim om [[Džabal' Savd]]-mägi (3133 m). Kaikiš madalamb om valdmeren tazopind. Ei ole surid kaikenaigaižid jogid, no om äi ojandehid. Ei ole olmas mecoid. Maižandusele sättujan territorijan pind om 1,8%.

Londuseližed pävarad oma [[kivivoi]], [[londuseline gaz]] i metallad ([[raud|raudkivend]], [[vas'k]], [[kuld]]).

== Politine sistem ==
[[Fail:Ministry of Islamic Affairs.JPG|thumb|right|250px|Saudan Arabijan Islaman azjoiden ministrusen pert' [[Rijad]]as.]]
Ohjandusen form om unitarine islamine [[absolütine monarhii]]. Valdkundan pämez' om kunigaz ({{lang-ar|ملك‎}} ''m’alik''). Kaik koume tobmuden sarakod alištudas hänele. Kunigaz paneb kaikid niiden ülembaižiden organoiden ühtnijoid radnikusele. Nügüdläine kunigaz om [[Salman ibn Abdul Aziz Al' Saud|Salman ibn Abdul Aziz]] vs 2015 vilukun 23. päiväspäi, hän-žo om päministraks. Radonoigendai tobmuz om Ministriden Nevondkund (ministrišt) sen ezimehenke. Kaik ministrad oma kunigahan heimolaižed. Vaiše kunigahale sab vahvištada valdkundan käskusid i vaiše islaman [[šariat]]an da [[Koran]]an ramuziš.

Käskusenandai tobmuz om Konsul'tativine Suim ({{lang-ar|Medžlis aš Šura}}, parlamentan sijas) 150 ühtnijanke, kunigaz paneb kaikid heid radsijihe nelläks vodeks, vspäi 2011 voib naižid-ki.

Käskuzkundaline tobmuz om religiozižiden käskuzkundoiden sistem [[šariat]]anke oiktusiden aluseks. Sen pä om Ülembaine käskuzkundaline nevondkund (12 ristitud).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Saudan Arabijan administrativiž-territorialine jagand]].''

Administrativiž-territorialižikš Saudan Arabii jagase 13 agjaha (vai provincijha, {{lang-ar|mintakah}}).

== Eläjad ==
Vl 2013 valdkundan eläjiden lugu oli 29 994 272 ristitud.<ref>[http://www.cdsi.gov.sa/english/ Kingdom of Saudi Arabia — Central Department of Statistics & Information: 2013 (''cdsi.gov.sa'').] {{ref-en}}</ref><ref>Sidä kesked läz 5,6 mln. verazmaižid radnikoid.</ref>

Saudan Arabijas elädas [[arabalaižed]] ([[saudalaižed]]).

Saudan Arabijan lidnad-millionerad (2013<ref>[http://www.cdsi.gov.sa/english/index.php?option=com_content&view=article&id=56&Itemid=147 Facts About Kingdom (Faktad kunigahuses). — Central Department of Statistics and Informations (''cdsi.gov.sa'').] {{ref-en}}</ref>): [[Rijad]] (pälidn), [[Džidd]], [[Mekk]], [[Medin]], [[Dammam]], [[Taif]].

== Ižanduz ==
Saudan Arabii tegeb [[kivivoi]]n üks' kaikiš suriš eksportoišpäi mail'mas. Kivivoi da sen produktad ottas ühesa kümnendest valdkundan eksportad. Vl 2012 [[Amerikan Ühtenzoittud Valdkundad|AÜV]], [[Kitai]], [[Japonii]], [[Suvikorei]] da [[Indii]] oliba pätorguindühtnijoikš (60% eksportad da pol'importad).

== Homaičendad ==
<references />

== Irdkosketused ==
* [http://www.saudi.gov.sa/ Saudan Arabijan ohjastusen oficialine sait (''saudi.gov.sa'').] {{ref-ar}}
* [http://www.saudinf.com/ Saudan Arabijan ohjastusen informacine portal (''saudinf.com'').] {{ref-en}}
* [http://www.shura.gov.sa/ Saudan Arabijan Konsul'tativižen Suiman oficialine sait (''shura.gov.sa'').] {{ref-ar}} {{ref-en}}
{{Commons|Saudi Arabia}}

{{Azii}}

[[Kategorii:Saudan Arabii| ]]
