{{Eländpunkt
 | Nimi = Kotlas<br />Котлас
 | Lidnanznam = Coat of Arms of Kotlas (Arkhangelsk oblast) 2007.png
 | Flag = Flag of Kotlas (Arkhangelsk oblast).png
 | Lidnanznam text = Kotlasan lidnanznam
 | Flag text = Kotlasan flag
 | Valdkund = Venäma
 | Eläjiden lugu = 61,902
 | Voz' = 2017
 | Pind = 68.04
 | Fail = Sovetov square, Kotlas.jpg
 | Pämez' = Andrei Bral'nin<br />(sügüz'ku 2013—)
 | Telefonkod = +7-81837-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
'''Kotlas''' ({{lang-ru|Котлас}}) om [[Venäma]]n lidn [[Arhangel'skan agj]]an suvipäivnouzmas. Se om agjan koumanz' lidn eläjiden lugun mödhe, järed raudtesol'm. Om municipaližen «Kotlas»-ühtnikan (lidnümbrikon) administrativižeks keskuseks, mugažo [[Kotlasan rajon]]an-ki (ei mülü rajonha).

== Istorii ==
Ende [[komilaižed|komilaižiden]] ''Piras''-eländpunkt ({{lang-ru|Пырас}}) da kund oliba olmas Kotlasan sijas 14.-18. voz'sadoil. ''Kotlas-külä'' (vai ''Kodlas'') mainitase eziauguižešti Stroganovan kirjeižes (1617−1625 voded) i Alamaiden kartal (1634), nimitihe lähižen penen jogen mödhe. Külä šingotaškanzihe transporttesol'meks vspäi 1899, saudihe «[[Perm']] — [[Kirov|Vätk]] — Kotlas»-raudted.

Vn 1917 kezakuspäi om lidnan statusanke. Repressijoiden vozil (1930−1950-nded voded) oli järedaks oigenduzkeskuseks türmatud ristituiden täht. Raudtesild om saudud Pohjoižes Dvinas päliči nenil ristituil [[Toine mail'man soda|Toižen mail'man sodan]] aigan. Avtotesild Pohjoižes Dvinas päliči sijadase 2 km pohjoižemb, se om saudud vl 2001.

Kotlas šingotase raudten edheotandoil, mecpilindan i mecan ümbriradmižen kombinatal (sauvondmaterialad, tehnologine pärzak), Limendan laivansauvomižen tegimel, elektromehanižel tegimel (erazvuiččed gazballonad i metallan ümbriradmine), sömtegimištol (leib, jauh, jomad, lihaproduktad).

== Geografijan andmused ==
Lidn sijadase [[Pohjoine Dvin|Pohjoižen Dvinan]] oiktal korktal randal i [[Vičegd]]an hural randal, jogiden ühthejoksmusen sijas, 80 m keskmäižel korktusel valdmeren pindan päl. Matkad [[Arhangel'sk]]hasai om 600 km lodeheze orhal, oiged te om vetme vai il'madme. Lähembaižed lidnad oma [[Sol'vičegodsk]] 17 km päivnouzmha-pohjoižpäivnouzmha orhal, [[Koräžm]] 28 km päivnouzmha orhal, 34 km avtotel vai raudtel, [[Krasavino]] (Vologdan agj) 34 km suvhe orhal vai 44 km avtotedme.

Klimat om [[ven vö|ven]]. Voden keskmäine lämuz om +2,0 C°. Paneb sadegid 576 mm vodes, kezaližil kuil enamba kaiked (207 mm koumes kus).

Koume eländpunktad mülüdas municipaližhe «Kotlas»-ühtnikha lidnan ližaks: kaks' pen't küläd (94 rist. vl 2010) i järed raudteradnikoiden lidnanvuitte [[Vičegodskii]]-žilo (12 786 eläjad vl 2017).

== Eläjad ==
Vl 1939 lidnan ristitišt oli 17 300 eläjad, vl 1959 — 52 608 eläjad. Vn 2010 Venäman rahvahanlugemižen mödhe lidnan eläjiden lugu oli 60 562 ristitud, lidnümbrikon — 73 517 ristitud. Kaikiš suremb lidnan ristitišt oli 69 tuhad eläjid vozil 1986 da 1987. [[Ortodoksine hristanuskond|Ortodoksižen hristanuskondan]] kaks' jumalanpertid i časoun'<ref>[http://sobory.ru/geo/locat/7557 Kotlasan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 97,4%, toižed rahvahad — 2,6%.

Professionaližen opendusen aluzkundad oma Kotlasan pedagogine kolledž<ref>[http://kotlas-college.ru/ Kotlasan pedagogižen kolledžan sait (''kotlas-college.ru'').] {{ref-ru}}</ref> i Kotlasan elektromehanine tehnikum<ref>[http://www.pl-20-kotlas.ru/ Kotlasan elektromehanižen tehnikuman sait (''pl-20-kotlas'').] {{ref-ru}}</ref>.

== Transport ==
Avtobusad i ezilidnjonused oma kundaližeks transportaks lidnas da sen ümbrištos. Koume raudtestancijad ratas lidnas: Kotlas-Suvine, Kotlas-Pohjoine i Kotlas-Sol'm. Raudteedheotandan päfater sijadase [[Vičegodskii]]-žilos. Jogiport om avaitud lidnas.

Tatanmaine Kotlas-lendimport (''КТС / KSZ'', 10,7 tuh. passažiroid vl 2016) sijadase ani lidnan suvipäivnouzmaižen röunan taga, sišpäi tehtas reisid [[Arhangel'sk]]ha, [[Siktivkar]]ha i [[Piter]]ihesai.

== Galerei ==
<gallery mode="packed" heights="125px">
Мэрия Котласа.JPG|Lidnan administracijan sauvuz (merii, 2012)
Saint Stephen of Perm Church (Kotlas) (01).JPG|Ph. Stefanan Permalaižen jumalanpert', vn 2013 nägu
Электромеханический завод, Котлас.JPG|Elektromehanine tegim (2010)
Stolitca, Kotlas (01).jpg|«Stolica»-torguindkeskuz vl 2019
Kotlas-Iujnyi railroad station, 2016 (01).JPG|Päraudtestancijan sauvuz<br />(Kotlas-Suvine)
</gallery>

== Homaičendad ==
<references />

== Irdkosketused ==
* [http://www.kotlas-city.ru/ Municipaližen «Kotlas»-ühtnikan oficialine sait (''kotlas-city.ru'').] {{ref-ru}}
{{Commons|Category:Kotlas}}

{{Arhangel'skan agjan lidnad}}

[[Kategorii:Kotlas| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
[[Kategorii:Arhangel'skan agjan lidnümbrikod]]
