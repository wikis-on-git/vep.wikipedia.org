{{Eländpunkt
 | Nimi = Kotlas<br />Котлас
 | Lidnanznam = Coat of Arms of Kotlas (Arkhangelsk oblast) 2007.png
 | Flag = Flag of Kotlas (Arkhangelsk oblast).png
 | Lidnanznam text = Kotlasan lidnanznam
 | Flag text = Kotlasan flag
 | Valdkund = Venäma
 | Eläjiden lugu = 61,902
 | Voz' = 2017
 | Pind = 68.04
 | Fail = Вокзал, Котлас.jpg
 | Pämez' = Andrei Bral'nin (2013—)
 | Telefonkod = +7-81837-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
'''Kotlas''' ({{lang-ru|Котлас}}) om [[Venäma]]n lidn [[Arhangel'skan agj]]an suvipäivnouzmas. Se om agjan koumanz' surtte lidn, järed raudtesol'm. Om municipaližen «Kotlas»-ühtnikan administrativižeks keskuseks, mugažo [[Kotlasan rajon]]an-ki (ei mülü rajonha).

== Istorii ==
Ende [[komilaižed|komilaižiden]] ''Piras''-eländpunkt ({{lang-ru|Пырас}}) da kund oliba olmas Kotlasan sijas 14.-18. voz'sadoil. ''Kotlas-külä'' (vai ''Kodlas'') mainitase eziauguižešti Stroganovan kirjeižes (1617—1625 voded) i Alamaiden kartal (1634), nimitihe lähižen penen jogen mödhe. Külä šingotaškanzihe transporttesol'meks vspäi 1899, sauvoihe raudted «[[Perm']] — [[Kirov|Vätk]] — Kotlas».

Vspäi 1917 (kezaku) om lidnan statusanke. Repressijoiden vozil (1930—1950-nded voded) oli järedaks oigenduzkeskuseks türmatud ristituiden täht. Raudtesild Pohjoižes Dvinas päliči om saudud nenil ristituil [[Toine mail'man soda|Toižen mail'man sodan]] aigan. Avtotesild Pohjoižes Dvinas päliči om pohjoižemb, se om saudud vl 2001.

== Geografijan andmused ==
Lidn sijadase [[Pohjoine Dvin|Pohjoižen Dvinan]] oiktal korktal randal i [[Vičegd]]an hural randal, jogiden ühthejoksmusen sijas, 80 m keskmäižel korktusel valdmeren pindan päl. Matkad [[Arhangel'sk]]hasai om 600 km lodeheze orhal, oiged te om vetme vai il'madme. Lähembaižed lidnad oma [[Sol'vičegodsk]] i [[Koräžm]] päivnouzmha, [[Krasavino]] (Vologdan agj) suvhe.

Klimat om [[ven vö|ven]]. Voden keskmäine lämuz om +2,0 C°. Paneb sadegid 576 mm vodes, kezakuil enamba kaiked (207 mm koumes kus).

Koume eländpunktad mülüdas municipaližhe «Kotlas»-ühtnikha lidnan ližaks: kaks' pen't küläd (94 rist. vl 2010) i järed raudteradnikoiden lidnanvuitte [[Vičegodskii]]-žilo (12 786 eläjad vl 2017).

== Eläjad da transport ==
Vn 2010 Venäman rahvahanlugemižen mödhe lidnan eläjiden lugu oli 60 562 ristitud, lidnanümbrikon — 73 517 ristitud. Kaikiš suremb lidnan ristitišt oli vozil 1986 da 1987, 69 tuhad eläjid.

Avtobusad i ezilidnjonused oma kundaližeks transportaks lidnas da sen ümbrištos. Koume raudtestancijad om lidnas. Raudteedheotandan päfater sijadase [[Vičegodskii]]-žilos. Jogiport om lidnas. Tatanmaine Kotlas-lendimport (''КТС / KSZ'') sijadase ani lidnan suvipäivnouzmaižen röunan taga, sišpäi tehtas reisid [[Arhangel'sk]]ha, [[Siktivkar]]ha i [[Piter]]ihesai.

== Irdkosketused ==
* [http://www.kotlas-city.ru/ Municipaližen «Kotlas»-ühtnikan oficialine sait (''kotlas-city.ru'').] {{ref-ru}}
{{Commons|Category:Kotlas}}

{{Arhangel'skan agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
