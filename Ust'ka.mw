{{Eländpunkt
 | Nimi = Ust'ka<br />Вознесенье
 | Lidnanznam = Coat of Arms of Voznesenye (Leningrad oblast).jpg
 | Flag = Flag of Voznesenye, Leningrad Region, Russia.jpg
 | Lidnanznam text = Ust'kan lidnanznam
 | Flag text = Ust'kan flag
 | Valdkund = Venäma
 | Eläjiden lugu = 2,442
 | Voz' = 2015
 | Pind = 
 | Fail = Voznesenjen kirkko.JPG
 | Pämez' = [[Fatejeva Ol'ga|Ol'ga Fatejeva]] (2014-)
 | Telefonkod = +7-81365
 | Avtokod = 47
 | Aigvö = [[UTC]]+3 ([[MSK]]+0)
}}
'''Ust'ka''' ([[venäkel'|ven.]]: ''Вознесенье'') om [[Venäma]]n lidnanvuitte žilo [[Leningradan agj]]as, [[Kos'kenaluižen rajon]]an pohjoižpäivnouzmpoles.

Lähembaižed lidnad oma [[Kos'kenaluine]] (91 km) da [[Vitegr]].

== Istorii ==
Žilon aluz om pandud 19. voz'sadan keskel kuti külä [[Änižen kanal]]an sauvondan tagut. Vl 1935 elokun 20. päiväl külä tegihe žiloks.

Vozil 1927-1954 Ust'ka oli [[Ust'kan rajon|ühtennimižen rajonan]] administrativižeks keskuseks.

[[Toine mail'man soda|Toižen mail'man sodan]] aigan vodhesai 1944 žilo oli okkupacijan al.

== Geografijan andmused ==
Žilo om Leningradan agjan kaikiš edahamb Piterišpäi lidnalaine eländpunkt.

Ust'ka-žilo seižub [[Süvär']]-jogen muugotil randoil da [[Änine|Änižjärven]] randištol, 39 metrad valdmeren pindan päl keskkorktusel. Ehtatim ühtenzoitab jogen randad.

Matkad [[Piter]]ihesai om 356 kilometrad.

Ust'kan lidnankundan pind om 1722 km². Se mülütab Ust'ka-žilod da 9 küläd. Niiden tobj pala sijadase läz Änižrandad.

== Tobmuz ==
Lidnkund alajagase 2 valičemižümbrikho. Lidnkundan pämez' om [[Fatejeva Ol'ga|Ol'ga Fatejeva]] vs 2014 sügüz'kun 23. päiväspäi. Sen Ezitajiden Nevondkund mülütab 10 deputatad.

== Eläjad ==
Vn 2010 kaiken Venäman rahvahanlugemižen mödhe 2425 ristitud elädas žilos, 3029 — kaikes lidnkundas.

Vn 2002 kaiken Venäman rahvahanlugemižen mödhe 30 [[vepsläižed|vepsläšt]] elädas žilos.

Mülüjad lidnkundha küläd (Äniženrandan mödhe, pohjoižespäi suvhe):
* [[Kukagd']]
* [[Heimd'ogi]]
* [[Kall' (külä)|Kall']]
* [[Rusked Bor (Kos'kenaluižen rajon)|Rusked Bor]]
* Ust'ka-žilo
* [[Bogdanovo (Leningradan agj)|Bogdanovo]]
* [[Kiprušino]]

Seižutadud Juksovon järven randal küläd lidnkundan suvipäivlaskmas:
* [[Agj (Kos'kenaluižen rajon)|Agj]]
* [[Rodionovo (Leningradan agj)|Rodionovo]]
* [[Sobolevščin (Leningradan agj)|Sobolevščin]]

== Ižanduz ==
Jogiport, laivišton kohenduzbaz da mectegimišton edheotand oma žilos.

== Transport ==
Kundal'ne transport om avtobusoiden lidnankeskeižed reisad [[Piter]]ihesai da [[Kos'kenaluine|Kos'kenaluižhe]].

Lähembaine sur' raudtestancii passažiroiden täht om [[Kos'kenaluine|Kos'kenaluižes]], se sijadase 102 kilometras päivlaskmpolehe avtotedme.

== Homaičendad ==
<references />

== Irdkosketused ==
* [http://admvoznesenie.ru/ Ust'ka-žilon lidnkundan oficialine sait.] {{ref-ru}}

[[Kategorii:Kos'kenaluižen rajon]]
[[Kategorii:Venäman žilod]]
[[Kategorii:Eländpunktad kirjamišton mödhe]]
[[Kategorii:Leningradan agj]]
