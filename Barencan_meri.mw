[[Fail:Barentszzee.PNG|thumb|right|300px|Barencan meren röunad.]]
'''Barencan meri''' ({{lang-no|Barentshavet}}, {{lang-ru|Баренцево море}}), edel 1853 vot '''Murmanmeri''' (ven. ''Мурман'', ''Мурманское море'') om olmas [[Evrazii|Evrazijan]] pohjoižes laptas. Sijadase [[Pohjoine Evrop|Pohjoižen Evropan]] pohjoiženno randanno. Mülütadas mert [[Jävaldmeri|Jävaldmeren]] basseinha.

== Ühthižed andmused ==
Pind — 1 424 tuh. km².

Veden mülü — 282 tuhad km³.

Keskmäine süvüz — 222 metrad, kaikiš suremb süvüz — 600 m.

== Etimologii ==
Meri om udesnimitadud vl 1853 alamalaižen [[Barenc Villem|Villem Barenc]]-merimatkadajan oiktastuseks. Ende verazmalaižed lugiba mert [[Norvegine meri|Norvegižen meren]] palaks. Nügüdläine Norvegine meri mülüb [[Atlantine valdmeri|Atlantižhe valdmerhe]].

== Geografijan andmused ==
Barencan meri lainištab [[Venäma]]n da [[Norvegii|Norvegijan]] randad. Valdkundröun mäneb meredme. Läz kaik meri sijadase kontinentaližel [[šel'f]]al. [[Uz' Ma]] om päivnouzmaižeks röunaks, [[Karan Verajad]] da [[Vaigač]]-sar' erigoittas Barencan mert [[Karan meri|Karan merespäi]] suvipäivnouzmas, [[Vauged meri]] (kuviteldud jono [[Pühä Nena]]- da [[Kanin Nena]]-pol'sariden keskes om röunaks) da Evrop-kontinentan randišt oma suves, [[Norvegine meri]] om päivlaskmas, [[Špicbergen]] om lodehes, [[Francan Iosifan ma]] om pohjoižpäivnouzmaižeks röunaks.

[[Pohjoine merite]] avaidase kezoidme meren pohjoižes, pohjoižpolehe Udes Maspäi.

Barencan meren järedad lahted (častomaraižen mödhe): [[Haipudir]]-, [[Pečoran laht|Pečoran]], [[Čošan laht|Čošan]] lahted da [[Varanger-fjord]].

Sured erižed sared: [[Pit'k sar']] (106 km², Nencan avtonomine ümbrik), [[Kolgujev sar'|Kolgujev]] (3495 km², Nencan avtonomine ümbrik), [[Mageröi]] (436 km², Norvegii), [[Kondjansar' (Norvegii)|Kondjansar']] (180 km², Norvegii).

Langenijad Barencan merhe znamasižed joged (basseinan suruz, častomaraižen mödhe): [[Pečor (jogi)|Pečor]]- (322 000 km²), [[Voronj]]- (9940 km²) da [[Tulomanjogi|Tulom]] (21 500 km²).

Järedad meriportad (päiväižen mödhe): [[Varandei]] (jädub), [[Nar'jan Mar]] (jädub), [[Ostrovnoi]], [[Severomorsk]], [[Murmansk]], [[Kirkenes]] (Norvegii), [[Vadsö]] (Norvegii), [[Vardö]] (Norvegii).

== Gidrologii ==
Meren pohjoižpala om kattud jäl vodes ümbri tobjimalaz. Sulakul jädub meren koume nelländest, elokul jä voib sulata täuzin. Meren suvipäivlaskmaine pala om jädumatoi [[Gol'fstrim]]an tagut — lämän [[Nordkapan joksmuz|Nordkapan joksmusen]] taguiči. Nece-žo joksmuz segoitab veden meres, pindanno — častomarašt vaste. Kezal läz randad veden lämuz voib olda +11..+12 C° süvuzil 5..8 metrhasai.

[[Vezinouzend]]an korktuz sase 0,6..4,7 metrhasai, kaikiš suremb vezinouzend om [[Kolan pol'sar'|Kolan pol'saren]] randanno — 6,1 metrhasai. [[Sumeg]] meren päl om järgeližeks säks.

== Homaičendad ==
<references/>

{{Commons|Barents Sea}}

[[Kategorii:Barencan meri| ]]
[[Kategorii:Jävaldmeren mered]]
[[Kategorii:Mered kirjamišton mödhe]]
[[Kategorii:Norvegijan mered]]
[[Kategorii:Venäman mered]]
[[Kategorii:Arhangel'skan agjan geografii]]
[[Kategorii:Murmanskan agj]]
[[Kategorii:Nencan avtonomine ümbrik]]
