{{Eländpunkt
 | Nimi = Jarčalli<br />Набережные Челны <small>(ven.)</small><br />Яр Чаллы / Yar Çallı <small>(tot.)</small>
 | Lidnanznam = Coat of Arms of Naberezhnye Chelny (Tatarstan).svg
 | Flag = Flag of Naberezhnye Chelny (Tatarstan).png
 | Lidnanznam text = Jarčallin lidnanznam
 | Flag text = Jarčallin flag
 | Valdkund = Venäma
 | Eläjiden lugu = 524,444
 | Voz' = 2015
 | Pind = 171
 | Fail = Chelny photos.jpg
 | Pämez' = Najil' Magdejev (2014-)
 | Telefonkod = +7-8552-xxx-xxx
 | Avtokod = 16. 116
 | Aigvö = [[UTC]]+3 ([[MSK]]+0)
}}
'''Jarčalli''' ([[venäkel'|ven]].: ''Набережные Челны'', [[totaran kel'|tot]].: ''Яр Чаллы / Yar Çallı'' vai muite ''''Чаллы / Çallı'', vozil 1982-1988 — ''Brežnev'') om [[Venäma]]n lidn [[Tatarstanan Tazovaldkund]]an pohjoižpäivnouzmas. Se om tazovaldkundan kahtenz' surtte lidn, mülüb Alakaman lidnaglomeracijha (1,1 mln rist.), om konurbacijas [[Nižnekamsk]]anke.

== Istorii ==
Nügüd'aigaižen eländpunktan aluz om pandud 17. voz'sadal kuti ''Berežnije Čalni-külä''. Vl 1930 sidä ühtištuihe läheližen Rusttad Čalni-külänke da anttihe lidnan statusad uden nügüdläižen nimenke.

== Geografijan andmused ==
Lidn sijadase [[Kam (jogi)|Kamanjogen]] hural randal ([[Alakaman vezivaradim]]), 100 m keskkorktusel. Matkad [[Kazan'|Kazanihesai]] om 237 km päivlaskmha avtotedme. Jarčalli alajagase koumhe administrativižhe rajonha: Avtozavodan, Komsomolan da Keskuzrajon.

== Ižanduz da transport ==
Ižandusen päsarak om avtosauvomine ([[KAMAZ]]:an da [[Sollers]]:an tegimed). Kaks' sijališt universitetad da nell' üläopendusen tošt aluskundad (institutad) om lidnas. Jarčalli om sur' avtote- da raudtesol'm kahten stancijanke: Jarčalli-päraudtestancii da Krugloje Pole-sortiruindstancii («Kehker Pöud»). Järed jogiport om lidnas. Rahvahidenkeskeine civiline ''Begiševo''-lendimport (tot.: ''Бигеш Халыкара һава аланы'') (''NBC / НЖК'') sijadase 28 km suvipäivlaskmha Jarčallin keskusespäi.

== Eläjad ==
Vl 2010 eläjiden lugu oli 513 193 ristitud. Lidnas om islaman üks'toštkümne da hristanuskondan nell' pühäpertid.

Rahvahad (enamba 0,4%, vn 2010 Venäman rahvahanlugemižen mödhe): [[totarlaižed]] — 47,4%, [[venälaižed]] — 44,9%, [[čuvašalaižed]] — 1,9%, [[ukrainalaižed]] — 1,3%, [[baškiralaižed]] — 1,2%, [[marilaižed]] — 0,7%, [[udmurtalaižed]] — 0,4%, [[mordvinalaižed]] — 0,4%; toižed — 1,8%.

== Irdkosketused ==
* [http://www.nabchelny.ru/ Jarčalli-lidnan oficialine sait.] {{ref-ru}} {{ref-tt}}

{{Tatarstanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tatarstanan Tazovaldkundan lidnad]]
