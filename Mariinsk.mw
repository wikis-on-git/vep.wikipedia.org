{{Eländpunkt
 | Nimi = Mariinsk<br />Мариинск
 | Lidnanznam = Mariinsk-herb.png
 | Flag =
 | Lidnanznam text = Mariinskan lidnanznam
 | Flag text =
 | Valdkund = Venäma
 | Eläjiden lugu = 39,031
 | Voz' = 2017
 | Pind = 57.2
 | Fail = Mariinsk (15405744145).jpg
 | Pämez' = Vladimir Bobrov<br />(heinku 2012—)
 | Telefonkod = +7-38443-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Mariinsk''' ({{lang-ru|Мариинск}}) om [[Venäma]]n lidn da lidnankund [[Kemerovon agj]]an pohjoižes. Se om [[Mariinskan rajon]]an administrativine keskuz.

== Istorii ==
Ende čuliman totarlaižed elihe lidnan sijas. Vl 1698 venälaižed paniba ''Kijskoje-žilon'' alust Moskvan počtantraktal. Vl 1856 žilo sai lidnan statusad.

Vl 1857 udesnimitihe Kijskoje-lidnad [[Aleksandr II Päzutai|Aleksandr II]]-imperatoran Marija Aleksandrovna-akad (1824−1880) oiktastuseks. [[Transsib]] läbiti lidnad 19. voz'sadan lopus, saudihe raudtesildad joges päliči vl 1895. Ortodoksižen hristanuskondan ph. Mikulai-čudonsädajan päjumalanpert' i kaumžoman puine časoun', katoline i judaizman pühäpertid oliba lidnas ende. Om kaičenus äi torgovanoiden kivižid pertid.

Lidn šingotase raudten edheotandoil i turizmal, [[etilspirt]]an tehmine i alkogoližiden jomižiden kaks' tegint ratas. Transsibirin kivivoinveim om saudud lidnanno.

== Geografijan andmused ==
Lidn sijadase Kii-jogen ({{lang-ru|Кия}}) hural randal ([[Čulim (Obin ližajogi)|Čuliman]] hura ližajogi), 130 m ü.m.t. keskmäižel korktusel. Reljef om tazo. Matkad [[Kemerovo]]hosai om 141 km suvipäivlaskmha orhal, 168 km avtol vai 225 km raudtedme. Lähembaine lidn om [[Anžero-Sudžensk]] 110 km päivlaskmha orhal, 145 km avtotedme vai Trassibadme.

Mariinsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 40 526 ristitud, rajonan seičeme kümnendest. Ristitišton lugu vajehtab 39..43 tuh. eläjid röunoiš vspäi 1959 (43 000 rist. vl 2003).

Mariinskan politehnine tehnikum om professionaližen opendusen aluzkundaks.

== Irdkosketused ==
* [http://www.gorod-mariinsk.ru/ Lidnan tobmuden aluzkundoiden oficialine sait (''gorod-mariinsk.ru'').] {{ref-ru}}
{{Commons|Category:Mariinsk}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Mariinskan rajon|*]]
