{{Eländpunkt
 | Nimi = Tihoreck<br />Тихорецк
 | Lidnanznam = Coat of Arms of Tikhoretsk (Krasnodar krai).png
 | Flag = Flag of Tikhoretsk (Krasnodar krai).png
 | Lidnanznam text = Tihoreckan lidnanznam
 | Flag text = Tihoreckan flag
 | Valdkund = Venäma
 | Eläjiden lugu = 58,982
 | Voz' = 2017
 | Pind = 46.02
 | Fail = Ко Гостиный двор.jpg
 | Pämez' = Sergei Koräkin<br />(sügüz'ku 2015—)
 | Telefonkod = +7-86196-xx-xxx
 | Avtokod = 23. 93. 123
 | Aigvö = [[UTC]]+3 (MSK+0)
}}
'''Tihoreck''' ({{lang-ru|Тихорецк}}) om [[Venäma]]n lidn da lidnankund [[Krasnodaran rand]]an pohjoižpäivnouzmas. Se om [[Tihoreckan rajon]]an administrativine keskuz, mülüb sihe vspäi 2008.

== Istorii ==
''Tihoreckai-raudtestancii'' ({{lang-ru|станция Тихорецкая}}) om olmas vn 1874 semendkuspäi «[[Rostov Donal|Rostov]] — [[Vladikavkaz]]»-jonol, nimitihe lähižen Tihoreckai-stanican mödhe (7 km pohjoižpäivnouzmha, udesnimitihe vl 1930 Fastoveckajaks putlikoičendad vaste). Ühtenzoittihe Tihoreckii-futorad i žilod raudtestancijanno, kätihe lidnaks vn 1926 1. päiväl keväz'kud, nimitihe nügüdläižikš. Vspäi 1961 alištihe lidnad randan tobmudele oikti. Lidn šingotase sömtegimišton da raudten edheotandoiden keskuseks, mugažo mašiništonsauvomižen tegim radab, se pästab raudteiden kohenduztehnikad.

== Geografijan andmused ==
Lidn sijadase Čelbas-jogen oiktal randpolel (lakteb soho Azovmeren randal, om sidodud [[Azovmeri|Azovmerenke]] solakahiden limanoiden kal't), 3 kilometras jogespäi, 80 m ü.m.t. keskmäižel korktusel. Matkad [[Krasnodar]]hasai om 128 km suvipäivlaskmha orhal vai 155 km avtol ajaden, mugažo voib sadas oiktadme raudtedme. Lähembaine lidn om [[Kropotkin (Krasnodaran rand)|Kropotkin]] 63 km suvipäivnouzmha raudtedme vai «Kavkaz»-avtotedme.

Kaks' žilod mülüdas lidnankundha Tihoreckan ližaks. Lidnankundan pind — 76,03 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 61 823 ristitud, lidnankundan — 63 295 ristitud, rajonan pol'. Vl 2017 kaik 60 445 ristitud elädas lidnankundas. Kaikiš suremb lidnan ristitišt oli 70 300 eläjad vl 1996.

Rahvahad (lidnan eläjad, enamba 1,0% vl 2010): [[venälaižed]] — 94,5%, [[armenijalaižed]] — 1,6%, [[ukrainalaižed]] — 1,4%, toižed rahvahad — 2,2%, rahvahuden ozutandata — 0,3%.

== Transport ==
Avtobusad da taksid oma kundaližeks transportaks lidnas. «Kavkaz»-avtote (R-217) om lidnan pohjoižpäivnouzmaižeks röunaks.

== Irdkosketused ==
* [http://www.tihoretsk-gorod.ru/ Lidnan tobmuden aluzkundoiden oficialine sait (''tihoretsk-gorod.ru'').] {{ref-ru}}
{{Commons|Category:Tikhoretsk}}

{{Krasnodaran randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnodaran randan lidnad]]
[[Kategorii:Tihoreckan rajon|*]]
