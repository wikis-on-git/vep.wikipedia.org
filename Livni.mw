{{Eländpunkt
 | Nimi = Livni<br />Ливны
 | Lidnanznam = Coat of arms of Livny.svg
 | Flag = Flag of Livny.svg
 | Lidnanznam text = Livnin lidnanznam
 | Flag text = Livnin flag
 | Valdkund = Venäma
 | Eläjiden lugu = 47,221
 | Voz' = 2018-01-01
 | Pind = 32.1
 | Fail = DuhScho.JPG
 | Pämez' = Sergei Trubicin<br />(uhoku 2018—)
 | Telefonkod = +7-48677-xx-xxx
 | Avtokod = 57
 | Aigvö = [[UTC]]+3 ([[MSK]]+0)
}}
'''Livni''' ({{lang-ru|Ли́вны}}) om [[Venäma]]n lidn da lidnümbrik [[Orelan agj]]an suvipäivnouzmas. Se om agjan kahtenz' lidn eläjiden lugun mödhe, om [[Livnin rajon]]an administrativižeks keskuseks, ei mülü sihe.

== Istorii ==
Edeline eländpunkt mainitase ezmäižen kerdan vl 1177 kuti järgeline varmitadud žilo, arheologad nimitihe sidä ''Klüčevk-lidneihut''. Kaivandused sijadasoiš 4 km pohjoižhe lidnaspäi, kaikiš amuižembad kul'turšoidud datiruišoiš 3.-2. voz'tuhal EME. Žilo oli [[Livnin ruhtinazkund]]an keskuseks, alištui Räzanin tobmudele. Om pandud mantazole i okaidud 13. voz'sadal [[Batii|Batijan]] matkan aigan.

Nügüdläižen eländpunktan aluz om pandud severz'-se kilometrid suvhe edeližespäi kuti lidn da lidnuz Venäman suviröunal vl 1586 [[Födor I Čudokaz]]-carin käskön mödhe, ühtel aigal [[Voronež]]anke sen varalidnuseks. Nimitihe vanhan lidneihuden tahondan mödhe Pöudlivni- i Meclivni-jogiden ühthejoksmusenno. Livni sai makundan lidnan statusad vl 1778. Šingotihe [[tal'jank]]oiden tehmižel i padanikoiden pramozlal edel Oktäbrin revolücijad. [[Toine mail'man soda|Toižen mail'man sodan]] aigan Livni oli okkupiruidud nacistoil (25. kül'mku — 7. tal'vku 1941), sid' alištui bombardiruindoile, i lidnan tobj pala oli pandud mantazole.

Livni šingotase mašinansauvomižen tegimil (pompad, fil'trad, lämoipalonvastaižed ladlused, kivivoibazoiden mašiništ i benzintäutmed), elektrotegesiden i lämuzpidatimiden tegimel, sömtegimištol (konditerine fabrik).

== Geografijan andmused ==
Lidn sijadase kesked rajonad, [[Hered Sosn]]-jogen hural randal tobjimalaz ({{lang-ru|Быстрая Сосна}}, vai muite ''Сосна'', 296 km pitte, [[Don]]an üläjoksmusen oiged ližajogi), 126..191 m korktusil, 150 m ü.m.t. keskmäižel korktusel. Livenk-jogi (ven. ''Ливенка'' 32 km pitte) lankteb Sosnaha lidnas. Matkad [[Orel]]hasai om 120 km lodeheze orhal, 140 km avtotel vai 154 km raudtel. Toine lähembaine lidn om [[Jelec]] (Lipeckan agj) 63 km päivnouzmha-pohjoižpäivnouzmha orhal, 74 km avtotedme vai 164 km raudtedme. «Orel — [[Lipeck]]»-avtotekeskust läbitab lidnan pohjošt. ''Livni I''- (pohjoižes) i ''Livni II''- (suvipäivlaskmas) raudtestancijad ratas «Verhovje — Marmiži»-keskustal.

Livni om lidnümbrikon üks'jäine eländpunkt. Lidnümbrikon pind — 32,1 km².

== Eläjad ==
Vl 1897 lidnan ristitišt oli 20 400 eläjad, vl 1939 — 11 982 eläjad. Vn 2010 Venäman rahvahanlugemižen mödhe lidnan eläjiden lugu oli 50 343 ristitud. Kaikiš suremb lidnan ristitišt 50..53 tuhad eläjid vll 1986−2011 (53 800 rist. vl 2000). [[Ortodoksine hristanuskond|Ortodoksižen hristanuskondan]] ph. Sergii Radonežalaižen päjumalanpert' (1692), seičeme jumalanpertid i kaks' časounäd<ref>[http://sobory.ru/geo/locat/24277 Livnin pühäpertid ''sobory.ru''-saital.] {{ref-ru}}</ref> oma olmas lidnas, mugažo [[protestantizm]]an koume pühäpertid ([[baptizm]]an kaks' i [[seičemenden päivän adventistoiden jumalankodikund]]an üks').

Rahvahad (2010): [[venälaižed]] — 98,0%, toižed rahvahad — 2,0%.

Professionaližen opendusen aluzkundad oma Livnin sauvondtehnikum<ref>[http://lst-liv.ucoz.ru/ Livnin sauvondtehnikuman sait (''lst-liv.ucoz.ru'').] {{ref-ru}}</ref> i Orelan valdkundaližen universitetan Livnin filial.

== Galerei ==
<gallery mode="packed" heights="125px">
MuzeumLiv.JPG|Kodirandantedištandmuzei vl 2010
Sergievskaya Church in Livny, July 07, 2009.jpg|Ph. Sergii Radonežalaižen päjumalanpert'<br />(vn 2009 nägu)
Промприбор административное здание.JPG|«Prompribor»-tegim<ref>[http://www.prompribor.ru/ «Prompribor»-tegimiden portal (''prompribor.ru'').] {{ref-ru}}</ref> vl 2011, administrativine sauvuz om ezimal
GorPark.JPG|Tulend lidnan puištho
Вокзал станции Ливны-1.jpg|''Livni-I''-päraudtestancijan sauvuz<br />(2016)
</gallery>

== Homaičendad ==
<references />

== Irdkosketused ==
* [http://adminliv.ru/ Lidnümbrikon tobmuden aluzkundoiden sait (''adminliv.ru'').] {{ref-ru}}
{{Commons|Category:Livny}}

{{Orelan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orelan agjan lidnad]]
[[Kategorii:Orelan agjan lidnümbrikod]]
[[Kategorii:Livnin rajon|*]]
