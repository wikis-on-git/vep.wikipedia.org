{{Eländpunkt
 | Nimi = Šäuläi<br />Šiauliai
 | Lidnanznam = Coat of arms of Šiauliai Grand (Lithuania).svg
 | Flag = Flag of Šiauliai.svg
 | Lidnanznam text = Šäuläin lidnanznam
 | Flag text = Šäuläin flag
 | Valdkund = Litvanma
 | Eläjiden lugu = 100,618
 | Voz' = 2018
 | Pind = 81.13
 | Fail = Siauliai view.jpg
 | Pämez' = Arturas Visockas<br />(sulaku 2015—)
 | Telefonkod = +370-41
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Ayuntamiento de Siauliai, Lituania, 2012-08-09, DD 02.JPG|thumb|left|250px|Lidnan tobmuden pert' vn 2012 elokus.]]
'''Šäuläi''' ({{lang-lt|Šiauliai}}, {{lang-de|Schaulen}}, {{lang-pl|Szawle}}, {{lang-ru|Шяуляй}}, edel 1917 vot — ''Шавли'' (''Šavli''), edel 1795 — ''Сауле'' (''Saule'')) om lidn [[Litvanma]]n pohjoižes. Se om valdkundan nellänz' surtte lidn eläjiden lugun mödhe.

== Istorii ==
Eländpunkt mainitase ezmäižen kerdan Livonijan rifmuidud aigkirjas vl 1236 kuti žilo toranno, konz sijaližed vägestiba mekankandajiden ricariden ordenad. Saule sai lidnan statusad vl 1713.

Vll 1795−1918 lidn mülüi [[Venäman imperii|Venälaižhe imperijha]], oli nahkan ümbriradmižen keskuseks. [[Ezmäine mail'man soda|Ezmäižen mail'man sodan]] aigan vn 1915 keväz'kus Germanijan imperijan sodaväged mureniba lidnan sauvusiden kaks' koumandest. [[Toine mail'man soda|Toižen mail'man sodan]] aigan vn 1944 elokus pertiden nell' videndest oli pandud mantazole. [[NSTÜ|Nevondkundaližen aigan]] (1944−1991) lidn šingotihe elektronikan keskuseks, mecan i sauvomižen edheotandoil, velosipedantegimel, järedal sodail'mbazal.

Vspäi 1996 joudjaline ekonomine zon mülütab metallan, plastikan, tekstilin i elektronikan edheotandoid. Lidn šingotase turizmal mugažo i radvägen eksportal Evropan maihe.

== Geografijan andmused ==
Rekivanjärven (litv. ''Rėkyvos ežeras, Rėkyvà'') randad oma lidnan suves. Lidn sijadase 103..150 m korktusil valdmeren pindan päl. Matkad [[Vil'nüs]]hasai om 214 km suvipäivnouzmha, [[Kaunas]]hasai — 142 km suvhe, [[Klaiped]]hasai — 161 km päivlaskmha. Lähembaine järed lidn om [[Rig]] 128 km pohjoižpäivnouzmha.

== Eläjad da transport ==
Vn 2011 rahvahanlugemižen mödhe eläjiden lugu oli 109 328 ristitud, heišpäi 93,6% oma [[litvalaižed]], 4,1% — [[venälaižed]]. Kaikiš suremb ristitišt oli 149 083 eläjad vl 1992.

Avtobusad, taksid da ezilidnelektrojonused oma kundaližeks transportaks. Rahvahidenkeskeine lendimport (''SQQ'') sijadase lidnan suvipäivnouzmas 7 km keskusespäi, Zokniai-rajonas, vspäi 2004 [[PAKO|PAKO:n]] sodaaviacii kävutab sidä mugažo.

== Sport ==
* [[FC Šiauliai]]
* [[FC Gintra]]
* [[FA Šiauliai]]

== Irdkosketused ==
* [http://www.siauliai.lt/ Lidnan tobmuden oficialine sait (''siauliai.lt'').] {{ref-lt}} {{ref-en}}
{{Commons|Šiauliai}}

{{Litvanman agjad}}

[[Kategorii:Šäuläi| ]]
[[Kategorii:Litvanman lidnad]]
[[Kategorii:Eländpunktad kirjamišton mödhe]]
[[Kategorii:Šäuläin agj|*]]
