{{Eländpunkt
 | Nimi = Suonenjogi<br />Suonenjoki <small>(suom. i roč.)</small>
 | Lidnanznam = Suonenjoki coat of arms.svg
 | Flag =
 | Lidnanznam text = Suonenjogin lidnanznam
 | Flag text = Suonenjogin flag
 | Valdkund = Suomenma
 | Eläjiden lugu = 7,060
 | Voz' = 2020-01-01
 | Pind = 862.34
 | Fail = Suonenjoki - Asemakatu 3.jpg
 | Pämez' = Juha Piiroinen<br />(sügüz'ku 2013—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Suonenjogi''' ([[suomen kel'|suom]]. i {{lang-sv|Suonenjoki}}, suomen virkand: [ˈsuo̯nenjoki]) om [[Suomenma]]n lidn da lidnankund valdkundan suvipalan keskuses. Se om [[Pohjoižsavo]]-agjan kaikiš penemb lidnankund videspäi eläjiden lugun mödhe.

== Istorii ==
Municipalitetan aluz om pandud vl 1865. Raudte läbiti kundan keskust vl 1889. Kätihe lidnanvuiččeks ({{lang-fi|kauppala}}) vl 1967, anttihe lidnan statusad (''kaupunki'') vl 1977.

Suonenjogi šingotase temašiništon pästandal («Arctic Machine»), kleidüd brusan tegimel («Finland Laminated Timber»), mecpilindan tegimel («Iisveden Metsä Oy»), sömtegimištol (maidtegim i [[keitiž|keitišen]] tegim). [[Sadmanzikaine|Sadmanzikaižen]] avar kazvatand mäneb 1940-nziš vozišpäi, äi ristitud ajeltas poimdä sidä kezal kaikes valdkundaspäi i verhiš maišpäi. Suomenman mectedoinstitutan alajaguz i koume muzejad ratas kundas mugažo.

== Geografijan andmused ==
Lidn sijadase agjan suviröunanno, Suontienselkä–Paasvezi-järven randišton lodehližes čogas ({{lang-fi|Suontienselkä–Paasvesi}} 58 km² pindanke, 99 m ü.m.t.). Matkad agjan [[Kuopio]]-keskushesai om 41 km pohjoižpäivnouzmha orhal, 52 km avtol vai raudtel, [[Hel'sinki]]-pälidnhasai om 297 km suvhe-suvipäivlaskmha orhal, 334 km avtotedme vai raudtedme. Toižed lähembaižed lidnad oma [[Varkaus]] 52 km suvipäivnouzmha orhal vai 66 km avtotedme, [[Pieksamägi]] (Suvisavo) 37 km suvhe orhal, 42 km avtotedme vai raudtedme, i [[Jüväskülä]] (Kesksuomenma) 83 km suvipäivlaskmha orhal vai 97 km avtol. Suonenjogin raudtestancii radab «[[Iisalmi]] — [[Kouvol]]»-keskustal.

Vl 2020 lidnankundan pind — 862,34 km², sidä kesken kuivma 713,55 nellikkilometrad, vezi i sokaz tahond ottas 148,79 km². Lidnankund jagase 27 valičemižtahoks. Kaik 16 kundan keskusen rajonad i 31 küläd alištudas lidnan tobmudele.

== Eläjad ==
Vl 1980 eläjiden lugu oli 9 110 ristitud (kaikiš suremb ristitišt vspäi 1980), vl 2010 — 7 598 ristitud. Koume ristitud nelläspäi elädas lidnankundan keskuzpalas.

Vn 2016 andmusiden mödhe, suomen kel' oli mamankeleks 97,7% täht lidnalaižišpäi, toižed keled — 2,3%.

Olavi Ruotsalainen radoi edeližen lidnanpämehen vn 2013 sügüz'kuhusai, hän om Suonenjogin kundan suiman ezimez' vn 2017 heinkuspäi.

== Galerei ==
<gallery mode="packed" heights="125px">
Suonenjoen kirjasto ja Kellarigalleria - Olavi Leskisen katu 12 - Suonenjoen keskusta - Suonenjoki.jpg|Lidnan kirjišt i čomamahtoline galerei
Suonenjoki Church 2.jpg|Suonenjogin lüteranine jumalanpert' (om saudud vl 1865,<br />vn 2017 nägu)
Suonenjoen terveyskeskus - Sairaalapolku 6 - Suonenjoki - 1.jpg|Tervhudenkaičendan keskuz
Suonenjoen rautatieasema 2019.jpg|Suonenjogin raudtestancii<br />vl 2019
</gallery>

== Homaičendad ==
<references />

== Irdkosketused ==
* [http://www.suonenjoki.fi/ Lidnan oficialine sait (''suonenjoki.fi'').] {{ref-fi}}
{{Commons|Category:Suonenjoki}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižsavo]]
