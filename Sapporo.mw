{{10000}}
{{Eländpunkt
 | Nimi = Sapporo<br />札幌市<br /><small>''(Sapporo-si)''</small>
 | Lidnanznam = Symbol of Sapporo, Hokkaido.svg
 | Flag = Flag of Sapporo, Hokkaido.svg
 | Lidnanznam text = Sapporon lidnanznam
 | Flag text = Sapporon flag
 | Valdkund = Japonii
 | Eläjiden lugu = 1,955,115
 | Voz' = 2018-09-30
 | Pind = 1,121.12
 | Fail = Hokkaido University.jpg
 | Pämez' = Kacuhiro Akimoto<br />(秋元 克広.<br />2015—)
 | Telefonkod = +81-(0)11
 | Aigvö = [[UTC]]+9
}}
'''Sapporo''' ({{lang-ja|札幌市}} ''Sapporo-si'') om [[Japonii|Japonijan]] nellänz' surtte lidn. Se om [[Hokkaido]]-prefekturan (gubernatorkundan) administrativine keskuz da kaikiš suremb lidn. Sijadase [[Isikari (subprefektur)|Isikari]]-subprefekturas.

Sapporo om Hokkaidon ižandusen, opendusen da turizman kaikiš järedamb keskuz (14 mln turistoid vl 2006). Jogavozne [[Lumifestival' (Sapporo)|Lumifestival']] mäneb lidnas, [[Japonijan ičtazkaičendan väged]] sätas sen skul'pturiden tobjan palan.

== Etimologii ==
Edehko lidnan alust vl 1866 merikanal läbiti nenid tahoid. Sapporon nimituz sündui [[ainun kel'|ainun kelen]] sanoišpäi: ''sat poro pet'' (サッ・ポロ・ペッ), kändase «kuiv sur' jogi».

== Istorii ==
Eländpunktan aluz om pandud vl 1868 Hokkaidon udeks pälidnaks, sikš ku vanh [[Hakodate]]-pälidn oli londoile alastui.

Sapporon irdoiden planiruind om oigedsaumaine.

== Geografijan andmused ==
Lidn sijadase [[Hokkaido (sar')|Hokkaido-saren]] suvipäivlaskmas. Se seižub läz [[Japonijan meri|Japonijan meren]] randištod, [[Tojohir]]anjogen molembil randoil, 5 m ü.m.t. keskmäižel korktusel. Matkad valdkundan [[Tokio]]-pälidnaspäi om läz 900 km pohjoižhe.

Klimat om kontinentaline neps. Elokun keskmäine lämuz om +22 C°, vilukun — −4 C°. Vodenkeskeine lämuz om +8,5 C°. Paneb sadegid 1100 mm vodes, niid om penemba sulakus-kezakus (40..60 mm kus). Tal'v om lujas lumekaz, paneb lunt läz 6 metrad vodes.

Sapporo jagase 10 administrativižhe lidnanlaptha (jap. 区 ''ku'').

== Eläjad ==
Vl 2005 eläjiden lugu oli 1 880 863 ristitud. Kaikiš suremb lidnan ristitišt om nügüd'. Läz 4,0 mln ristituid elädas lidnaglomeracijas.

== Transport ==
Sapporo om Hokkaido-saren avtote- da raudtesol'm. Lidnan merine avanport om [[Otaru]].

Avtobusad, tramvaid, funikulörad da lidnelektrojonused oma kundaližeks transportaks lidnan südäimes. Metro radab vspäi 1971 (vl 2015 om 3 jonod, 49 stancijad, 48 km raudted, se om manalaine, jonused ajadas räzinaitud kezroil).

Rahvahidenkeskeine civiline «Uz' Titose»-lendimport (''CTS'') sijadase 48 kilometras suvipäivnouzmha lidnan keskusespäi. Sišpäi tehtas reisid [[Azii|Azijan]] äjihe verhiže maihe, mugažo Japonijadme. Toine soda- da civiline lendimport om Okadam (''OKD'') Hokkaido-saredme reisiden täht, se sijadase 7 km pohjoižhe Sapporon keskusespäi.

== Sport ==
Vn 1972 3.-13. päivil uhokud Sapporo vastsi 11. [[Tal'volimpiad|Tal'veližid Olimpiadvändoid]]. Ned oliba Azijas ezmäižen kerdan.

Vozil 1986 da 1990 lidn oli Azijan tal'vvändoiden pälidnaks, vn 2017 uhokul vastsi niid möst.

== Homaičendad ==
<references />

== Irdkosketused ==
* [http://www.city.sapporo.jp/ Lidnan ohjastusen oficialine portal (''city.sapporo.jp'').] {{ref-ja}} {{ref-en}} {{ref-zh}} {{ref-ko}} {{ref-ru}}
{{Commons|Sapporo}}

[[Kategorii:Sapporo| ]]
[[Kategorii:Japonijan lidnad]]
[[Kategorii:Eländpunktad kirjamišton mödhe]]
[[Kategorii:Hokkaido|*]]
