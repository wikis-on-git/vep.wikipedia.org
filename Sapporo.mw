{{Eländpunkt
 | Nimi = Sapporo<br />札幌市<br /><small>''(Sapporo-si)''</small>
 | Lidnanznam = Symbol of Sapporo, Hokkaido.svg
 | Flag = Flag of Sapporo, Hokkaido.svg
 | Lidnanznam text = Sapporon lidnanznam
 | Flag text = Sapporon flag
 | Valdkund = Japonii
 | Eläjiden lugu = 1,933,787
 | Voz' = 2014
 | Pind = 1,121.12
 | Fail = Sapporo montage.JPG
 | Pämez' = [[Akimoto Kacuhiro|Kacuhiro Akimoto]] (秋元 克広, 2015-)
 | Telefonkod = +81-(0)11
 | Aigvö = [[UTC]]+9
}}
'''Sapporo''' ([[japonijan kel'|jap.]]: 札幌市 ''Sapporo-si'') om [[Japonii|Japonijan]] nellänz' surtte lidn, [[Hokkaido]]-prefekturan (gubernatorkundan) administrativine keskuz da surembaine lidn.

Lidn sijadase läz 900 km pohjoižhe valdkundan [[Tokio]]-pälidnaspäi, [[Isikari (subprefektur)|Isikari]]-subprefekturas, läz [[Japonijan meri|Japonijan meren]] randištod.

Sapporo om Hokkaidon surembaine ižandusen, opendusen da turizman keskuz (vl 2006 14 mln turistad). Jogavozne [[Lumifestival' (Sapporo)|Lumifestival']] mäneb lidnas, [[Japonijan ičtazkaičendan väged]] sätas sen skul'pturiden tobjan palan.

Läz 4,0 mln ristituid elädas lidnaglomeracijas.

== Etimologii ==
Edehko lidnan alust vl 1866 merikanal läbiti nenid tahoid. Sapporon nimituz sündui [[ainan kel'|ainan kelen]] sanoišpäi: ''sat poro pet'' (サッ・ポロ・ペッ), kändase «kuiv sur' jogi».

== Istorii ==
Lidnan aluz om pandud vl 1868 Hokkaidon udeks pälidnaks, sikš ku vanh [[Hakodate]]-pälidn oli londoile alastui.

Sapporon irdoiden planiruind om oigedsaumaine.

== Geografijan andmused ==
Sapporo sijadase [[Hokkaido (sar')|Hokkaido-saren]] suvipäivlaskmas, seižub [[Tojohir]]anjogen molembil randoil.

Klimat om kontinentaline neps. Elokun keskmäine lämuz om +22°C, vilukun — -4°C. Vodenkeskeine lämuz om +8,5°C. Paneb sadegid 1100 mm vodes, niid om penemba sulakus-kezakus (40-60 mm kus). Tal'v om lujas lumekaz, paneb lunt läz 6 metrad vodes.

Sapporo alajagase 10 administrativižhe lidnanlaptha (jap. 区 ''ku'').

== Transport ==
Sapporo om Hokkaido-saren avtote- da raudtesol'm. Lidnan merine avanport om [[Otaru]].

Avtobusad, tramvaid, funikulörad da lidnelektrojonused oma kundaližeks transportaks lidnan südäimes. Metro radab vspäi 1971 (vl 2015 om 3 jonod, 49 stancijad, 48 km raudted, se om manalaine, jonused ajadas räzinaitud kezroil).

Rahvahidenkeskeine civiline «Uz' Titose»-lendimport (''CTS'') sijadase 48 kilometras suvipäivnouzmha lidnan keskusespäi. Sišpäi tehtas reisid [[Azii|Azijan]] äjihe verhiže maihe, mugažo Japonijadme. Toine soda- da civiline lendimport om Okadam (''OKD'') Hokkaido-saredme reisiden täht, se sijadase 7 km pohjoižhe Sapporon keskusespäi.

== Sport ==
Vl 1972 uhokun 3.-13. päivil Sapporo vastsi XI [[Tal'volimpiad|Tal'veližid Olimpiadvändoid]]. Ned oliba Azijas ezmäižen kerdan.

Vozil 1986 da 1990 lidn oli Azijan tal'vvändoiden pälidnaks, vl 2017 vastaškandeb niid möst.

== Homaičendad ==
<references />

== Irdkosketused ==
* [http://www.city.sapporo.jp/ Sapporo-lidnan ohjastusen oficialine portal.] {{ref-ja}} {{ref-en}} {{ref-zh}} {{ref-ko}} {{ref-ru}}

[[Kategorii:Sapporo| ]]
[[Kategorii:Hokkaido|*]]
[[Kategorii:Japonijan lidnad]]
[[Kategorii:Eländpunktad kirjamišton mödhe]]
