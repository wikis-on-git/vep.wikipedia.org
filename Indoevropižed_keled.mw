{{10000}}{{A10000}}
[[Fail:Indo-European branches map.svg|thumb|right|250px|Indoevropižiden keliden nügüdläine leviganduz Evrazijas gruppoidme:
{{legend|#00d400|[[Baltižed keled]]}}
{{legend|#d40000|[[Germanižed keled]]}}
{{legend|#000080|[[Indoiranižed keled]]}}
{{legend|#ffa600|[[Kel'tižed keled]]}}
{{legend|#977f12|[[Romanižed keled]]}}
{{legend|#008000|[[Slavižed keled]]}}
{{legend|#00cdff|[[Albanijan kel']]}}
{{legend|#800080|[[Armenijan kel']]}}
{{legend|#FFDD55|[[Grekan kel']]}}
{{legend|#c0c0c0|Toižed kel'kundad}}
Jonoikahad tarhad ozutadas [[mul'tilingvizm]]an levigandust.]]
[[Fail:IE countries.svg|thumb|right|400px|Indoevropižed keled valdkundoiš:
{{legend|green|Ristituiden tobj pala pagižeb i kel' om oficialine}} {{legend|lime|Kel' om oficialine, no pagižijad oma vähembuses}} {{legend|aqua|Kel' om oficialižeta statusata, no znamasižed vähembused pagištas}}]]
'''Indoevropižed keled''' oma kaikiš znamasižemb kel'kund nügüd'aigan. Sen keled oma levitadud kaikidme [[kontinent]]idme i oma lujas erazvuiččed.

Keled leviganziba [[Evrazii|Evrazijadme]] eziauguižešti. [[Evrop]]an keliden enambuz mülüb indoevropižhe kel'kundha. Pagižijoiden lugu om enamba mi 3,2 milliardad ristituid mamankeleks, mail'man ristitišton nell' ühesandest. 

== Keled ==
Kel'kundas om 445 eläbad kel't, sidä kesken 313 oma indoiranižed keled. Sen ližaks, erased keled oma kolnuded jo.

Kaikiš surembad oma jäl'ghižed gruppad:
* [[germanižed keled]]: [[anglijan kel']], [[saksan kel']], [[danijan kel']], [[norvegijan kel']], [[islandijan kel']] da tž.;
* [[slavižed keled]] i [[baltižed keled]] (meletadas, miše niil kelil ühthine ezitat om olmas, om äi ühthižid sanoid da pirdoid): [[venän kel']], [[ukrainan kel']], [[serban kel']], [[pol'šan kel']], [[latvijan kel']], [[litvan kel']] da toižed;
* [[indoiranižed keled]]: [[sanskrit]], [[hindi]], [[bengali]], [[persijan kel']], [[kurdižed keled]], [[osetijan kel']] da tž.;
* [[romanižed keled]] (kaiked tuliba [[latinan kel'|latinan kelespäi]]): [[francijan kel']], [[italijan kel']], [[ispanijan kel']], [[portugalijan kel']], [[romanijan kel']] da toiž.;
* [[kel'tižed keled]]: [[šotlandijan kel' (kel'tine)|kel'tine šotlandijan kel']], [[irlandijan kel']], [[uel'san kel']], [[bretanin kel']], [[menan kel']], [[kornan kel']] da toižed. Kaks' jäl'gmäšt kel't oli kolnu 20. voz'sadal, no nügüde ned elädas möst. Kel'tižiden keliden enambusen pagižijoiden lugu om pen' lujas.

[[Albanijan kel']], [[grekan kel']] i [[armenijan kel']] sätas erigoittud gruppid indoevropižed keliden keskes. 

== Grammatik ==
Kaik indoevropižed keled oma flektivižed keled.

Keliden enambusel om kändoid, no niiden kändoiden lugu el olend mugoine sur' nikonz uraližiden keliden rindataden. Erasil ei ole kändoid: anglijan keles i ispanijan keles. Indoevropižiden keliden enambusel sugun kategorii om olmas tobjimalaz, ei ole sugud armenijan i persijan keliš.

== Homaičendad ==
<references />

[[Kategorii:Indoevropižed keled| ]]
