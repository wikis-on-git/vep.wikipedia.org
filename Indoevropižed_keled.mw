'''Indoevropižed keled''' oma kaikiš tarbhaižemb kel'kund tämbäi, sikš miše nene keled oma levitadud kaikidme [[Kontinent|kontinentoidme]]. Evropan keliden enambuz mülüb sihe kundha. 

Nene keled oma lujas erazvuiččed. 

Pagižijoiden lugu om enamba mi 2,5 milliardad ristituid. 

== Keled ==

Sil kel'kundal om lujas äi kelid; erased oma kolnuded jo.

Kaikiš tobjembad oma jäl'ghižed gruppad:

* [[germanižed keled]]: [[anglijan kel']], [[saksan kel']], [[danijan kel']], [[norvegijan kel']], [[islandijan kel']] da toižed;
* [[slavižed keled]] da [[baltižed keled]] (meletadas, miše niil kelil om ühthine ezitat, sikš miše hö jagadas äi ühthižid sanoid da pirdoid): [[venän kel']], [[Ukrain|ukrainan kel']], [[serbijan kel']], [[polonijan kel']], [[latvijan kel']], [[litvanman kel']] da toižed;
* [[indoiranižed keled]]: [[sanskrit]], [[hindi]], [[bengali]], [[persijan kel']], [[kurdižed keled]], [[osetijan kel']] da toižed;
* [[romanižed keled]] (kaiked tuliba [[Latinan kel'|latinan kelelpäi]]): [[francijan kel']], [[italijan kel']], [[ispanijan kel']], [[portugalijan kel']], [[romanijan kel']] da toižed;
* [[kel'tižed keled]]: [[kel'tine šotlandijan kel']], [[irlandijan kel']], [[uel'san kel']], [[bretanin kel']], [[menan kel']], [[kornan kel']] (kaks' jälgmäšt kel't oli kolnu 20. voz'sadal, no tämbäi om eläb möst; kel'tižiden keliden enambusen pagižijoiden lugu om lujas pen' tämbäi) da toižed.

[[Albanijan kel']], [[Grekan kel'|grecijan kel']] da [[armenijan kel']] sätas erigoittud gruppid indoevropižed keliden keskes. 

== Gramatik ==

Kaik indoevropižed keled oma flektivižed keled.

Enambusel om kändoid, no kändoiden lugu el ole mugoine tobj nikonz, kuti, ozutesikš, uraližiš keliš. Niišpäi erasil ei ole kändoid: anglijan kelel da ispanijan kelel, ozutesikš. Enambusel om sugu mugažo; indoevropižed keled, kudambil ei ole suguid, oma armenijan kel' da persijan kel'.

== Homaičendad ==
<references />

[[Kategorii:Indoevropižed keled]]
[[Kategorii:Keled i dialektad kirjamišton mödhe]]
[[Kategorii:Venäman keled]]
