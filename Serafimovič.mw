{{Eländpunkt
 | Nimi = Serafimovič<br />Серафимович
 | Lidnanznam = 
 | Flag = Flag of Serafimovich (Volgograd oblast).png
 | Lidnanznam text = 
 | Flag text = Serafimovičun flag
 | Valdkund = Venäma
 | Eläjiden lugu = 8,987
 | Voz' = 2017
 | Pind = 30.57
 | Fail = Колокольня Воскресенской церкви.jpg
 | Pämez' = Tat'jana Il'jina (2014—)
 | Telefonkod = +7-84464-xx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
'''Serafimovič''' ({{lang-ru|Серафимович}}) om [[Venäma]]n lidn [[Volgogradan agj]]an päivlaskmas. Se om [[Serafimovičun rajon]]an lidnankund da administrativine keskuz.

== Istorii ==
Eländpunktan aluz om pandud vl 1589 kuti ''Ust'-Medvedickaja-stanic'' [[Don]]an hural randal. Aigan mändes Medvedic-lidnut sirdihe korktha oiktaha randha sur'veziden tagut. Vl 1933 se sai lidnan statusad nügüdläiženke nimenke, [[Serafimovič Aleksandr|Aleksandr Serafimovič]]-kirjutajan oiktastuseks.

== Geografijan andmused ==
Lidn sijadase [[Don]]-jogen oiktal randal, 110 m keskmäižel korktusel valdmeren pindan päl. Reljef om vanoikaz. [[Medvedic (Donan ližajogi)|Medvedic]]-jogensu om vastrandal, 8 kilometras Don-ülezjogen. Matkad [[Volgograd]]hasai om 160 km suvipäivnouzmha orhal vai 260 km avtotedme. Lähembaine lidn om [[Frolovo]] 70 km päivnouzmha orhal vai 120 km avtotedme [[Mihailovk (Volgogradan agj)|Mihailovk-lidnan]] kal't.

Serafimovič om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 9 368 ristitud, rajonan ristitišton kaks' videndest. Kaikiš suremb ristitišt oli vozil 1979—1998, enamba 10 tuhad eläjid (vl 1996 — 10 200 rist.). Koume [[ortodoksine hristanuskond|ortodoksižen hristanuskondan]] sauvust om lidnas: Ust'-Medvedican naižjumalankodi Kazanin päjumalanpertinke da Voskresenskaja-jumalanpert'.

== Ižanduz da transport ==
Ižandusen päsarakod oma sömtegimišt da turizm. Specialižen keskopendusen aluzkund om maižandusen mehanizacijan tehnikum.

Avtobusad, maršruttaksid da taksid oma kundaližtransportaks lidnas da sen ümbrištos. Avtotesild ühtenzoitab Donan randoid lidnan pohjoižen röunan taga. Lähembaine ''Sebräkovo-raudtestancii'' sijadase [[Mihailovk (Volgogradan agj)|Mihailovk-lidnas]] 84 km pohjoižpäivnouzmha avtotedme.

== Irdkosketused ==
* [http://www.serafimadmin.ru/ Serafimovičun lidnankundan tobmuden aluzkundoiden ofcialine sait (''serafimadmin.ru'').] {{ref-ru}}
* [http://www.serafimovich.org/ Lidnan informacine sait (''serafimovich.org'').] {{ref-ru}}
{{Commons|Category:Serafimovich}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Serafimovičun rajon|*]]
