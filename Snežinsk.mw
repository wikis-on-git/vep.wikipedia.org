{{Eländpunkt
 | Nimi = Snežinsk<br />Снежинск
 | Lidnanznam = Gerb Snezhinsk.svg
 | Flag = Flag of Snezhinsk (Chelyabinsk oblast).png
 | Lidnanznam text = Snežinskan lidnanznam
 | Flag text = Snežinskan flag
 | Valdkund = Venäma
 | Eläjiden lugu = 51,751
 | Voz' = 2021
 | Pind = 35
 | Fail = Площадь Ленина в г. Снежинск.jpg
 | Pämez' = Igor' Saprikin<br />(tal'vku 2015—)
 | Telefonkod = +7-35146-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Snežinsk''' ({{lang-ru|Сне́жинск}}, mugažo [[totaran kel'|totaran]] i [[baškiran kel'|baškiran]] kelil) om [[Venäma]]n [[sauptud administrativiž-territorialine ühtnik|sauptud]] lidn [[Čeläbinskan agj]]an pohjoižes. Se om Snežinskan lidnümbrikon administrativine keskuz.

== Istorii ==
Eländpunktan aluz om pandud vl 1955 kuti ''Eländžilo nomer 2'' ({{lang-ru|Жилой посёлок № 2}}) tedoidamha da sädamha [[atombomb|südäitukuižšlibakoid]]. Se sai lidnan statusad vn 1957 23. päiväl semendkud ''[[Kasli]]-2''-nimitusenke. Nimitihe lidnad ''Čeläbinsk-50'' vll 1959−1966, ''Čeläbinsk-70'' vll 1966−1993. Vspäi 1993 lidn om olmas nügüdläiženke nimenke oficialižikš. Sen perimetr kaičese seičemel ambundpalakundal.

Snežinsk šingotase Venäman südäitukuižkeskusel — tehnižen fizikan tedoinstitutal (läz 9 tuhad radnikoid), elektroladimiden tegimel, sauvondmaterialiden pästandal (keramine ozrikkivi, betonantegim), maižandusen abuedheotandal.

== Geografijan andmused ==
Lidn sijadase ümbrikon pohjoižpalas, [[Uralmäged|Keskuralan]] päivnouzmaižel ezimägištol, 270 m ü.m.t. keskmäižel korktusel. Sinar-järv ({{lang-ru|Синара}}, 24 km²) om lidnan pohjoižrandaks, Silač-järv — suvirandaks ({{lang-ba|Илашты}}, 18 km²). Matkad [[Sverdlovskan agj]]ahasai om 17 km pohjoižhe orhal, [[Čeläbinsk]]hasai om 111 km suvipäivnouzmha-suvhe orhal vai 128 km avtotel. Lähembaine lidn om [[Kasli]] 22 km suvhe orhal vai 27 km avtotedme.

Lidn ühtenzoitase kümnekilometrižel sarakol «[[Jekaterinburg]] — Čeläbinsk»-avtotenke. Avtonomine raudte radab Snežinskas tegimišton täht.

Lähine Randžilo ({{lang-ru|Ближний Береговой}}, 275 rist. vl 2010) i Klüči-külä (101 rist. vl 2010) mülüdas lidnümbrikho Snežinskan ližaks. Lidnümbrikon pind — 357,36 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 48 810 ristitud, lidnümbrikon — 49 186 ristitud. Vspäi 1996 lidnan ristitišt vajehtase 48..50 tuhad eläjad röunoiš (50 500 rist. vll 2003−2005, 50 759 rist. vl 2017), kaikiš suremb ristitišt om nügüd'. Kaik 51 113 eläjad oli lidnümbrikos vl 2017.

Rahvahad (2010): [[venälaižed]] — 90,4%, [[totarlaižed]] — 3,6%, [[baškiralaižed]] — 2,9%, [[ukrainalaižed]] — 1,6%, toižed rahvahad — 1,5%.

Professionaližen opendusen aluzkundad oma: keskopendusen — Ozörskan tehnižen kolledžan Snežinskan filial<ref>[http://www.spt.snzsite.ru/ Ozörskan tehnižen kolledžan Snežinskan filialan sait (''spt.snzsite.ru'').] {{ref-ru}}</ref>, üläopendusen om Snežinskan fiziž-tehnine institut — Nacionaližen MIFI-südäitukuižtedoiduzkeskusen filial (MIFI-6).

== Galerei ==
<gallery mode="packed" heights="125px">
Office building on Lenin Square (Snezhinsk).jpg|Lidnümbrikon administracijan sauvuz Leninan torgul (2014)
Chapel Reigning Mother of God.JPG|Jumalanmaman «Deržavnai»-jumalaižen časoun', vn 2014 nägu
Управление РФЯЦ ВНИИТФ.jpg|Venäman südäitukuižkeskuz — tehnižen fizikan tedoinstitut vl 2017 (ohjastusen sauvuz)
Музыкальная школа, мозаика, стена с окнами.jpg|Lapsiden muzikškol (2017)
СГФТА фасад 1.jpg|Snežinskan fiziž-tehnine institut (vl 2009 akademii oli)
</gallery>

== Homaičendad ==
<references />

== Irdkosketused ==
* [http://www.snzadm.ru/ Lidnümbrikon oficialine sait (''snzadm.ru'').] {{ref-ru}} <small>''(+ äikel'ne avtomatine känduz)''</small>
* [http://sd.snzadm.ru/ Lidnümbrikon Ezitajiden Nevondkundan sait (''sd.snzadm.ru'').] {{ref-ru}}
{{Commons|Category:Snezhinsk}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
[[Kategorii:Sauptud administrativiž-territorialižed ühtnikad]]
