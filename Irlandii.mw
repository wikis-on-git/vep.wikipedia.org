{{Valdkund
| Nimi = Irlandii<br />Éire <small>(irl.)</small><br />Ireland <small>(angl.)</small>
| Valdkundznam = Coat of arms of Ireland.svg
| Flag = Flag of Ireland.svg|border
| Valdkundznam text = Irlandijan valdkundznam
| Flag text = Irlandijan flag
| Pälidn = Dublin
| Eläjiden lugu = 4.593.100<ref>[http://www.cso.ie/en/releasesandpublications/er/pme/populationandmigrationestimatesapril2013/#.Uh9cIhuTiG8 Irlandii: ristitišton da migracijan endustuz vl 2013 sulakus. — Cso.ie.] {{ref-en}}</ref>
| Voz' = 2013
| Pind = 70.273<ref>[https://www.cia.gov/library/publications/the-world-factbook/geos/ei.html Irlandijan pind. — Mail'man faktoiden kirj (cia.gov).] {{ref-en}}</ref>
| Kart = EU-Ireland.svg
| Kel' = [[irlandijan kel'|irlandijan]], [[anglijan kel'|anglijan]]
| Valdkundan pämez' = [[Higgins Maikl|Maikl D. Higgins]]
| Päministr = [[Kenni Enda|Enda Kenni]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[irlandijan funt]].</ref>
| Internet-domen = [[.ie]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +353
| Aigvö = tal'vel [[UTC]],<br />kezal [[UTC]]+1
}}
'''Irlandii''' ([[irlandijan kel'|irl.]]: ''Éire'', [[anglijan kel'|angl.]]: ''Ireland''), nece om oficialine nimi, mugažo '''Irlandijan Tazovaldkund'''-nimituz kävutadas ([[irlandijan kel'|irl.]] ''Poblacht na hÉireann'', [[anglijan kel'|angl.]] ''Republic of Ireland''), om valdkund [[Evrop]]an pohjoižes. Pälidn da kaikiš suremb lidn om [[Dublin]], sen aglomeracii mülütab man ristitišton koumandest.

Valdkund eile [[PAKO]]:n ühtnii, a neitraline om. Vspäi 1973 om [[EÜ]]:n ühtnijaks.

== Etimologii ==
Valdkundan nimi sündui irlandijan kelen «Éire»-sanaspäi, kudamb «valdkund» znamoičeb-ki.

== Istorii ==
Vl 1922 tal'vkun 6. päiväl Irlandii sai [[dominion]]-statusan [[Sur' Britanii|Sures Britanijaspäi]]. Täuden ripmatomuden päiv oli vl 1931 11. tal'vku.

Vl 1937 tal'vkun 29. päiväl valdkundan Konstitucii ([[irlandijan kel'|irl.]]: ''Bunreacht na hÉireann'') oli pandud eloho kaiken rahvahan referenduman jäl'ghe. Se om väges, vl 1996 tundujiden vajehtusidenke<ref>[https://www.constitution.ie/Documents/Bhunreacht_na_hEireann_web.pdf Irlandijan Tazovaldkundan Konstitucii 2012 kahtil kelil (constitution.ie).] {{ref-ga}} {{ref-en}}</ref>.

== Geografijan andmused ==
Irlandii otab [[Irlandii (sar')|Irlandii]]-saren tobmad palad. Valdkund sijadase [[Atlantine valdmeri|Atlantižen valdmeren]] [[Kel'tan meri|Kel'tan]] da [[Irlandijan meri|Irlandijan]] meriden randoil. Irlandijal oma mavaldkundröunad [[Sur' Britanii|Sur' Britanijanke]] (443 km). Randanpird — 1448 km.

Kaikiš korktemb čokkoim om [[Karantuill]]-mägi, 1041 m valdmeren pindan päl.

Klimat om [[ven vö|ven]] mererandaline. Tal'v om hobed, kezal om viluhk.

Londuseližed varad oma [[cink]], [[hahktin]], [[hobed]], [[vas'k]], [[kuld]], [[londuseline gaz]], [[turbaz]].

== Politine sistem ==
[[Fail:Leinsterhouse.jpg|thumb|right|250px|Irlandijan parlamentan pert' [[Dublin]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund.

Valdkundan pämez' om prezident.

Parlament ([[irlandijan kel'|irl.]] ''Oireachtas'', virktas «Erahtas») om kaks'kodine.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Irlandijan administrativiž-territorialine jagand]].''

Vl 1994 Dublin-grafkundan sijas tegihe 3 grafkundad da 1 lidn ([[Dublin]]). Vspäi 2014 valdkundas om 31 administrativišt ühtnikad sijaližen ohjastusenke: 26 grafkundad ([[anglijan kel'|angl.]] ''county''), 2 lidnad-grafkundad ([[Limerik]], [[Uoterford]]) da 3 lidnad ([[Dublin]], [[Kork]], [[Goluei]]). Sen ližaks, nügüd' municipaližiden ümbrikoiden sistem om peniden lidnnevondkundoiden sijas.

Istorižikš Irlandijan Tazovaldkund alajagase 4 agjaha ([[anglijan kel'|angl.]] ''province''): [[Lenster]], [[Manster]], [[Konnaht]], [[Ol'ster]]. Mugažo valdkund alajagase 8 planiruindan regionha.

== Eläjad ==
Irlandijas elädas [[irlandijalaižed]].

Toižed järedad lidnad (enamba 50 tuh. ristitud vn 2011 rahvahanlugemižen mödhe<ref>[http://www.cso.ie/en/census/census2011reports/census2011populationclassifiedbyareaformerlyvolumeone/ Vn 2011 rahvahanlugemine: Klassificiruidud ristitišt territorijan mödhe (Enzne Ezmäine tom). — Irlandijan statistikan radnikoičend (cso.ie).] {{ref-en}}</ref>): [[Kork]], [[Limerik]], [[Goluei]], [[Uoterford]].

== Ižanduz ==
Vl 2012 Irlandijan päeksport oli [[zell'|zelläd]] (läz 60%), [[elektromašiništ]] (13%), medicinižed instrumentad (7%); toine eksport — [[olud]], [[argvoi]], [[lehm|lehmänliha]]. [[Sur' Britanii]] da [[AÜV]] oma torguindan päühtnijad.

== Praznikad ==
Irlandijan praznikad alajagase oficialižihe da oficialitomihe. Nened jäl'gmäižed praznikad jäiba [[paganuz|paganičiden]] aigoišpäi, praznuitas niid paksus oficialižen praznikanke ühtel päiväl.

Kaičenus paganudessai praznikad znamoitud ''kon'akol šriftal'' alakirjutadud tabludes.

{|class="wikitable" style="text-align: left"
|+ Irlandijan praznikad
|- bgcolor="#efefef"
! |Kunpäiv
! |Vepsän nimi
! |Sijaline nimi
! |Kommentarijad
|----
| [[1. viluku]]
| [[Uz' voz']]
| ''La Caille or La Bliana Nua''
| —
|----
| [[1. uhoku]]
| [[Ph. Brigittan päiv]], ''[[Imbolk]]''
| ''La 'le Bhride''
| Keväden ezmäine päiv
|----
| [[17. keväz'ku]]
| [[Ph. Patrikan päiv]]
| ''La Fheile Padraig''
| Kaikiš znamasižemb nacionaline praznik
|----
| jäl'gmäine videnz'päiv edel [[Äipäiv]]äd
| Pühä Videnz'päiv
| —
| —
|----
| ezmäine ezmärg [[Äipäiv|Äipäivän]] jäl'ghe
| Äipäivän Ezmärg
| ''Luan Cásca''
| —
|----
| semendkun ezmäine ezmärg
| Semendkun praznik
| ''La an Lucht Oibre''
| —
|----
| [[1. semendku]]
| ''[[Bel'tain]]''
| ''La Bealtaine''
| Kezan ezmäine päiv
|----
| kezakun ezmäine ezmärg
| Kezakun praznik
| ''La Saoire i mi Mheitheamh''
| —
|----
| elokun ezmäine ezmärg
| Elokun praznik
| ''La Saoire i mi Lunasa''
| —
|----
| [[1. eloku]]
| ''[[Lugnassad]]''
| ''La Lunasa''
| Sügüzen ezmäine päiv, satusen keradand
|----
| [[22. sügüz'ku]]
| ''[[Mabon]]''
| —
| Sügüz'ližen vauktantazostusen päiv 
|----
| redukun jäl'gmäine ezmärg
| Redukun praznik
| ''La Saoire i mi Dheireadh Fomhair''
| —
|----
| [[31. reduku]]
| ''[[Samain]]''
| ''Oiche Samhna''
| Kaikiden pühiden päivän kanun, Enzne Uz' Voz'
|----
| [[25. tal'vku]]
| [[Karačun]]
| ''La Nollag''
| —
|----
| [[26. tal'vku]]
| [[Ph. Stefanan päiv]]
| ''La Fheile Stiofain'' vai ''La an Dreoilin''
| —
|+
|}

== Homaičendad ==
<references />

== Irdkosketused ==
* [http://www.president.ie/ Irlandijan prezidentan sait.] {{ref-en}} {{ref-ga}}
* [http://www.taoiseach.gov.ie/ Irlandijan päministran oficialine sait.] {{ref-ga}} {{ref-en}}
* [http://www.gov.ie/ «Irlandijan ohjastuz onlain»-sait.] {{ref-ga}} {{ref-en}}
* [http://www.oireachtas.ie/ Irlandijan parlamentan sait.] {{ref-ga}} {{ref-en}}

{{Commons|Ireland - Éire}}
{{Evrop}}

[[Kategorii:Irlandii| ]]
