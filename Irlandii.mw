{{10000}}{{A10000}}
{{Valdkund
| Nimi = Irlandii<br />Éire <small>(irl.)</small><br />Ireland <small>(angl.)</small>
| Valdkundznam = Coat of arms of Ireland.svg
| Flag = Flag of Ireland.svg|border
| Valdkundznam text = Irlandijan valdkundznam
| Flag text = Irlandijan flag
| Pälidn = Dublin
| Eläjiden lugu = 5,068,050<ref>[https://www.cia.gov/library/publications/the-world-factbook/geos/ei.html Irlandijan ristitišton endustuz vn 2018 heinkul // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 70,273
| Kart = EU-Ireland.svg
| Kel' = [[irlandijan kel'|irlandijan]], [[anglijan kel'|anglijan]]
| Valdkundan pämez' = [[Higgins Maikl|Maikl D. Higgins]]
| Päministr = [[Martin Mikal|Mikal Martin]]
| Religii = [[hristanuskond]]
| Valüt = [[evro]] (€) (EUR)<ref>Edel 1999 vot — [[irlandijan funt]].</ref>
| Internet-domen = [[.ie]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +353
| Aigvö = tal'vel [[UTC]],<br />kezal [[UTC]]+1
}}
'''Irlandii''' ({{lang-ga|Éire}} [ˈeːɾʲə], {{lang-en|Ireland}} [ˈaɪərlənd], sijaline [ˈaɾlənd]), nece om oficialine nimi, kävutadas '''Irlandijan Tazovaldkund'''-nimitust mugažo ({{lang-ga|Poblacht na hÉireann}}, {{lang-en|Republic of Ireland}}), om valdkund [[Evrop]]an pohjoižes. Pälidn da kaikiš suremb lidn om [[Dublin]], sen aglomeracii mülütab man ristitišton koumandest.

Valdkund eile [[Pohjoižatlantižen kožundkirjutesen organizacii|PAKO:n]] ühtnii, no neitraline om. Vspäi 1973 om [[Evropan Ühtištuz|EÜ:n]] ühtnijaks.

== Etimologii ==
Valdkundan nimi sündui irlandijan kelen «Éire»-sanaspäi, kudamb «valdkund» znamoičeb-ki.

== Istorii ==
Vn 1922 6. päiväl tal'vkud Irlandii sai [[dominion]]-statusan [[Sur' Britanii|Sures Britanijaspäi]]. Täuden ripmatomuden päiv oli vn 1931 11. tal'vku.

Valdkundan ezmäine Konstitucii ({{lang-ga|Bunreacht na hÉireann}}) oli olmas vspäi 1919. Irlandijan koumanz' lugul Konstitucii<ref>[https://www.constitution.ie/Documents/Bhunreacht_na_hEireann_web.pdf Irlandijan Tazovaldkundan Konstitucii 2012 kahtel kelel. — ''Constitution.ie''.] {{ref-ga}} {{ref-en}}</ref><ref>[http://www.constituteproject.org/ontology/Ireland?lang=en Irlandijan Konstitucijan tekst ''constituteproject.org''-saital.] {{ref-en}}</ref> om pandud eloho vn 1937 29. päiväl tal'vkud kaiken rahvahan referenduman jäl'ghe. Se om väges äiluguižidenke kohendusidenke, vn 1996 tundujidenke vajehtusidenke.

== Geografijan andmused ==
Irlandii otab [[Irlandii (sar')|ühtennimižen saren]] tobmad palad. Valdkund sijadase [[Atlantine valdmeri|Atlantižen valdmeren]] [[Kel'tan meri|Kel'tan]] da [[Irlandijan meri|Irlandijan]] meriden randoil. Irlandijal om mavaldkundröunoid [[Sur' Britanii|Surenke Britanijanke]] (443 km). Randanpird — 1448 km.

Kaikiš korktemb čokkoim om [[Karantuill]]-mägi, 1041 m valdmeren pindan päl.

Klimat om [[ven vö|ven]] mererandaline. Tal'v om hobed, kezal om viluhk.

Londuseližed varad oma [[cink]], [[hahktin]], [[hobed]], [[vas'k]], [[kuld]], [[londuseline gaz]], [[turbaz]].

== Politine sistem ==
[[Fail:Leinsterhouse.jpg|thumb|right|250px|Irlandijan parlamentan pert' [[Dublin]]as]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-ga|Uachtarán na hÉireann}}, {{lang-en|President of Ireland}}), kaik rahvaz valičeb händast seičemeks vodeks, voib valitas kahtišti.

Parlament ({{lang-ga|Oireachtas}}, virktas «Erahtas», znamoitas «nevondkund») om kaks'kodine, prezident om parlamentan ühtnijan mugažo. Üläkodi om Irlandijan Senat ({{lang-ga|Seanad Éireann}}) 60 ühtnijanke, heišpäi päministr paneb radnikusele 11 mest, Rahvahaline i Dublinan universitetad valitas 6 mest, valičijoiden kollegii kundoiden nimikirjutesišpäi — 44 ristitud, täuz'valdoiktusiden strok om seičemehe vodhesai. Alakodi om Irlandijan Suim ({{lang-ga|Dáil Éireann}}) 158 ühtnijanke, kaik rahvaz valičeb heid videks vodeks.

Parlamentan alakodin ühtnijoiden järgenduseližed valičendad oliba vn 2016 26. päiväl uhokud. [[Higgins Maikl|Maikl D. Higgins]] radab prezidentan vs 2011 kül'mkun 11. päiväspäi (56,8% änid kahtendes turas) kahtenden strokun, sai 55,8% änid ezmäižes turas vn 2018 valičendoil. [[Martin Mikal|Mikal Martin]] radab päministran vn 2020 kezakun 27. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Irlandijan administrativiž-territorialine jagand]].''

Vl 1994 Dublin-grafkundan sijas tegihe 3 grafkundad da 1 lidn ([[Dublin]]). Vspäi 2014 valdkundas om 31 administrativišt ühtnikad sijaliženke ohjastusenke: 26 grafkundad ({{lang-en|county}}), 2 lidnad-grafkundad ([[Limerik]], [[Uoterford]]) da 3 lidnad ([[Dublin]], [[Kork]], [[Goluei]]). Sen ližaks, nügüd' municipaližiden ümbrikoiden sistem om peniden lidnnevondkundoiden sijas.

Istorižikš Irlandijan Tazovaldkund jagase nelläks agjaks ({{lang-en|province}}): [[Lenster]], [[Manster]], [[Konnaht]], [[Ol'ster]]. Mugažo valdkund jagase kahesaks planiruindan regionaks.

== Eläjad ==
Irlandijas elädas [[irlandijalaižed]]. Vl 2013 valdkundan eläjiden lugu oli 4 593 100 ristitud<ref>[http://www.cso.ie/en/releasesandpublications/er/pme/populationandmigrationestimatesapril2013/#.Uh9cIhuTiG8 Irlandii: ristitišton da migracijan endustuz vn 2013 sulakus. — Irlandijan statistikan radnikoičend (''cso.ie'').] {{ref-en}}</ref>. Kaikiš suremb ristitišt oli 6 528 799 eläjad vl 1841 i om nügüd'. Ende se poleni näl'gan da emigracijan tagut, minimaline ristitišt oli 2 818 341 eläjad vl 1961.

Uskondan mödhe (2016): riman [[katoline jumalankodikund|katolikad]] — 78,3%, [[Irlandijan jumalankodikund]] — 2,7%, toižed [[hristanuskond|hristanuskojad]] — 1,6%, [[ortodoksine hristanuskond|ortodoksižed hristanuskojad]] — 1,3%, [[islam]]anuskojad — 1,3%, toižed uskojad — 2,4%, religijatomad — 9,8%, märhapanendata — 2,6%.

Toižed järedad lidnad (enamba 50 tuh. ristituid vn 2011 rahvahanlugemižen mödhe<ref>[http://www.cso.ie/en/census/census2011reports/census2011populationclassifiedbyareaformerlyvolumeone/ Vn 2011 rahvahanlugemine: Klassificiruidud ristitišt territorijan mödhe (Enzne Ezmäine tom). — Irlandijan statistikan radnikoičend (''cso.ie'').] {{ref-en}}</ref>): [[Kork]], [[Limerik]], [[Goluei]], [[Uoterford]]. Lidnalaižiden pala om 63,7% (2020).

== Ižanduz ==
Vl 2012 Irlandijan päeksport oli [[zell'|zelläd]] (läz 60%), [[elektromašiništ]] (13%), medicinižed instrumentad (7%); toine eksport — [[olud]], [[argvoi]], [[lehm|lehmänliha]]. [[Sur' Britanii]] da [[Amerikan Ühtenzoittud Valdkundad|AÜV]] oma torguindan päühtnijad.

== Praznikad ==
Irlandijan praznikad alajagasoiš oficialižihe da oficialitomihe. Nened jäl'gmäižed praznikad jäiba [[paganuz|paganičiden]] aigoišpäi, praznuitas niid paksus oficialiženke praznikanke ühtel päiväl.

Kaičenus paganudessai praznikad oma znamoitud ''kon'akol šriftal'' alemba kirjutadud tabludes.

{|class="wikitable" style="text-align: left"
|+ Irlandijan praznikad
|- bgcolor="#efefef"
! |Kunpäiv
! |Vepsän nimi
! |Sijaline nimi
! |Kommentarijad
|----
| [[1. viluku]]
| [[Uz' voz']]
| ''Lá Caille or Lá na Bliana Nua''
| —
|----
| [[1. uhoku]]
| [[Ph. Brigittan päiv]], ''[[Imbolk]]''
| ''Lá Fhéile Bríde''
| Keväden ezmäine päiv
|----
| [[17. keväz'ku]]
| [[Ph. Patrikan päiv]]
| ''Lá Fhéile Pádraig''
| Kaikiš znamasižemb nacionaline praznik
|----
| jäl'gmäine videnz'päiv edel [[Äipäiv]]äd
| Pühä Videnz'päiv
| —
| —
|----
| ezmäine ezmärg [[Äipäiv|Äipäivän]] jäl'ghe
| Äipäivän Ezmärg
| ''Luan Cásca''
| —
|----
| semendkun ezmäine ezmärg
| Semendkun praznik
| ''Lá an Lucht Oibre''
| —
|----
| [[1. semendku]]
| ''[[Bel'tain]]''
| ''Lá Bealtaine''
| Kezan ezmäine päiv
|----
| kezakun ezmäine ezmärg
| Kezakun praznik
| ''Lá Saoire i mí an Mheithimh''
| —
|----
| elokun ezmäine ezmärg
| Elokun praznik
| ''Lá Saoire i mí Lúnasa''
| —
|----
| [[1. eloku]]
| ''[[Lugnassad]]''
| ''Lá Lúnasa''
| Sügüzen ezmäine päiv, satusen keradand
|----
| [[22. sügüz'ku]]
| ''[[Mabon]]''
| —
| Sügüz'ližen vauktantazostusen päiv 
|----
| redukun jäl'gmäine ezmärg
| Redukun praznik
| ''Lá Saoire i mí Dheireadh Fómhair''
| —
|----
| [[31. reduku]]
| ''[[Samain]]''
| ''Oíche Shamhna''
| Kaikiden pühiden päivän kanun, Enzne Uz' Voz'
|----
| [[25. tal'vku]]
| [[Karačun]]
| ''Lá Nollag''
| —
|----
| [[26. tal'vku]]
| [[Ph. Stefanan päiv]]
| ''Lá Fhéile Stiofáin'' vai ''Lá an Dreoilín''
| —
|+
|}

== Homaičendad ==
<references />

== Irdkosketused ==
* [http://www.president.ie/ Irlandijan prezidentan sait (''president.ie'').] {{ref-en}} {{ref-ga}}
* [http://www.taoiseach.gov.ie/ Irlandijan päministran oficialine sait (''taoiseach.gov.ie'').] {{ref-ga}} {{ref-en}}
* [http://www.gov.ie/ «Irlandijan ohjastuz onlain»-sait (''gov.ie'').] {{ref-ga}} {{ref-en}}
* [http://www.oireachtas.ie/ Irlandijan parlamentan sait (''oireachtas.ie'').] {{ref-ga}} {{ref-en}}
{{Commons|Ireland - Éire}}

{{Evrop}}

[[Kategorii:Irlandii| ]]
