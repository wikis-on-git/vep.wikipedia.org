{{Eländpunkt
 | Nimi = Lids<br />Leeds
 | Lidnanznam = Leeds Bridge arms MF.jpg
 | Flag = Flag of Leeds Utd 3D.png
 | Lidnanznam text = Lidsan lidnanznam
 | Flag text = Lidsan flag
 | Valdkund = Sur' Britanii
 | Eläjiden lugu = 781,700
 | Voz' = 2016
 | Pind = 551.72
 | Fail = Leeds Montage.jpg
 | Pämez' = Grem Latti<br />(''Graham Latty'',<br />semendku 2018 — semendku 2019)
 | Telefonkod = +44-(0)113
 | Aigvö = tal'vel [[UTC]]+0,<br />kezal [[UTC]]+1
}}
'''Lids''' ({{lang-en|Leeds}} [ˈliːdz]) om [[Sur' Britanii|Suren Britanijan]] da [[Anglii|Anglijan]] koumanz' lidn eläjiden lugun mödhe. Se om [[Uest Jorkšir]]-grafkundan administrativine keskuz i kaikiš suremb lidn.

== Istorii ==
Eländpunkt mainitase ezmäižen kerdan «Opakon käskuzkundan kirjas» vl 1086. Se sai lidnan statusad vl 1207 kuti torguindlidn.

Vl 1758 ezmäine [[raudte]] mail'mas (ezmäks raižunke puspäi) ühtenzoiti lidnan keskust kivihil'kaivuzidenke lidnan suves. Vl 1767 [[sodjom]] om tehtud melel täs. Kaikiš amuižemb kaičenus «[[Scen Raundhei-sadus]]»-fil'm (1888) om tehtud neciš lidnas. Valdkundan eksportan pol' läbiti lidnad 19. voz'sadal.

Lids šingotase finansižeks keskuseks (kahtenz' surtte valdkundas), himižel i medicinižel sarakoil, sauvondan edheotandoil, sömtegimištol, turizmal (Britanijan 6. sija vl 2016). Vl 2012 lidnan KSP oli 18,8 mlrd £.

== Geografijan andmused ==
Lidn sijadase [[Er (jogi)|Er-jogen]] molembil randoil ({{lang-en|Aire}} 114 km pitte, [[Pohjoižmeri|Pohjoižmeren]] bassein). Matkad [[London]]hasai om 275 km suvhe orhal, 320 km avtotedme vai raudtel.

Kanal ühtenzoitab Lidsad [[Liverpul'|Liverpulidenke]] suvipäivlaskmas vspäi 1816, se om 204 km pitte.

== Eläjad ==
Vn 2011 [[Evropan Ühtištuz|EÜ:n]] rahvahanlugemižen mödhe 751 845 ristitud elädas lidnümbrikos i läz 2,3 mln ristituid om lidnaglomeracijas. Kaikiš suremb lidnümbrikon ristitišt oli 739 401 eläjad vl 1971 i om nügüd'. Uest Jorkširan konurbacii mülütab mugažo [[Bredford]]- da [[Ueikfild]]-lidnoid.

Kodikelen mödhe (lidn, 3-voččed da sen vanhemba, enamba 0,4% vl 2011): [[anglijan kel']] — 92,9%, [[pol'šan kel']] — 0,93%, [[urdu]] — 0,69%, [[pendžabi]] — 0,63%, [[araban kel']] — 0,47%, toižed keled — 4,38%.

Religijan mödhe (lidn, vl 2011): [[hristanuskond|hristanuskojad]] — 55,86%, [[ateizm|religijatomad]] — 28,24%, [[islam|islamanuskojad]] — 5,43%, [[sikhizm|sikhad]] — 1,19%, [[induizm|induistad]] — 0,94%, [[iudaizm|iudaistad]] — 0,91%, £[[buddizm|buddistad]] — 0,37%, toine religii — 0,32%, religijan ozutandata — 6,74%.

== Transport ==
Lidn om sur' raudteiden, avtoteiden da veziteiden sol'm Anglijan pohjoižes.

Rahvahidenkeskeine civiline Lidsan da Bredfordan lendimport (''LBA'', 4 mln passažiroid vl 2018) sijadase 11 km lodeheze Lids-lidnan keskusespäi. Tehtas reisid Ispanijan i Francijan lidnoihe, Evropan toižiden maiden järedoihe lidnoihe, Turkanmaha, mugažo Suren Britanijan lidnoihe (London, Belfast).

== Homaičendad ==
<references />

== Irdkosketused ==
* [http://www.leeds.gov.uk/ Lidnan ohjastusen oficialine portal (''Leeds City Council, leeds.gov.uk'').] {{ref-en}}
{{Commons|Leeds}}

[[Kategorii:Lids| ]]
[[Kategorii:Suren Britanijan lidnad]]
[[Kategorii:Eländpunktad kirjamišton mödhe]]
[[Kategorii:Anglijan lidnad]]
[[Kategorii:Uest Jorkšir|*]]
