{{Taxobox
 | name         = Rogohein
 | image title  = Rogohein
 | image file   = Scirpus sylvaticus (Leningrad oblast).jpg
 | image descr  = [[Mecrogohein]] (''Scirpus sylvaticus'') [[Gatčin]]-lidnas ([[Leningradan agj]], [[Venälaine Federacii]]), heimon tipine erik
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Üksidülehtesižed]] (''Monocotyledoneae'')
 | ordo         = [[Tähkänikoižed]] (''Poales'')
 | familia      = [[Saraheinižed]] (''Cyperaceae'')
 | genus        = '''Rogohein'''
 | latin        = {{btname|Scírpus |[[Linnei Karl|L.]], 1753, nom. cons.}}
 | wikispecies  = Scirpus
 | commons      = Category:Scirpus
 | itis         = 40225
 | ncbi         = 46334
 | range map    =
}}
'''Rogohein''' ({{lang-la|Scirpus}}), mugažo '''Ozrikhein''' paginoiš, om äivoččiden i üks'voččiden kazmusiden heim. Mülütadas [[Saraheinižed]]-sugukundha. Heim kogoneb läz 50 erikospäi, ned alištudas gibridizacijale.

== Ümbrikirjutand ==
Heimon erikod oma levitadud mail'madme päiči Afrikas i Antarktikas, sidä kesken om kuz' erikod [[Venäma]]n territorijal. Navettäs uitoid, jogiden randoid i suhištoid.

Kazdas [[so]]khiš tahondoiš žomil-rogozikoil. Seikh om but'k vai koumetahkoine, täuz'kaznu oleskeleb 30 santimetraspäi 3,5 metrhasai kortte erikoidme. Änikod oma kaks'suguižed, kazdas tähkikš, ned sätas kändaz-, löuste- vai päkast änikust.

== Kävutand ==
Plettäs nenid tegesid rogoheinän lehtesišpäi: sumcäd, puzud, matad, kouruded. Kreptäs plettüd ragoišpäi tegesid. Čaptas rogoheinäd 10..15 santimetras veden pindan päl, heinkus samha vihandad mujud, sügüz'kezal — čomad pakušt mujud. Kuivatas pil'veses kaičemha lehtesen mujud i elastižust.

Voib tehta jauhod kuivatud jurišpäi, om äi [[trahmal]]ad niiš. Kävutadas poltuseks. Ottas čomamahtoližihe heinkompozicijoihe. Ende ottihe rogoheinäd maižanduses sauvondmaterialaks sidondsubstancijanke (cement, gips). Nügüd'aigan ištutadas heitmähä [[mahuz|mahusen]] erozijad i ezmäižeks kazmuseks elänzoitmaha tahod mecerikoil.

== Valitud erikod ==
* ''Scirpus colchicus'' — Kolhidine rogohein
* ''Scirpus hainanensis'' — Hainanine rogohein
* ''Scirpus lacustris'' — [[Järvrogohein]]
* ''Scirpus orientalis'' — Päivnouzmman rogohein
* ''Scirpus radicans'' — [[Jurdui rogohein]]
* ''Scirpus sylvaticus'' — [[Mecrogohein]], heimon tipine erik
* ''Scirpus wichurae'' — Vihuran rogohein

== Kacu mugažo ==
* [[Rogo]]
* [[Rogokaži]]
* [[Umbezjur']]

== Homaičendad ==
<references />

{{Commons|Scirpus}}

[[Kategorii:Saraheinižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Vezikazmused]]
