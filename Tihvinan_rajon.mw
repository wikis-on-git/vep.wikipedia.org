{{Rajon
| Nimi          = Tihvinan rajon<br />Тихвинский район
| Znam          = Coat of Arms of Tikhvin (Leningrad oblast) (1773).png
| Flag          = Flag of Tikhvin (Leningrad oblast).png
| Znam text     =
| Flag text     =
| Valdkund      = Venäma
| Pälidn        = Tihvin
| Eläjiden lugu = 70,024
| Year          = 2016
| Pind          = 7,018.00
| Map           = Location of Tikhvinsky District (Leningrad Oblast).svg
| Map width     = 
}}
'''Tihvinan rajon''' ([[venäkel'|ven.]]: ''Тихвинский район'') om municipaline ühtnik [[Leningradan agj]]as.

Administrativine keskuz om [[Tihvin]]-lidn. Siš eläb rajonan ristitišton viž kudendest. Edel 2006 vot lidn ei mülünd rajonha, se alištui agjan tobmudele.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Leningradan ümbrik]]ho ühten aigan niiden sädandanke. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik. Vozil 1945-2006 Tihvin-lidn alištui agjan tobmudele. Vl 1952 [[Boksitogorskan rajon]] erištui rajonaspäi. Tihvinan rajon om olmas nügüdläižiš röunoiš vspäi 2006.

== Geografijan andmused ==
Tihvinan rajon om Leningradan agjan päivnouzmaine taho. Pind — 7 018 nellikkilometrad (nellänz' sija agjas). Mec otab viž kudendest rajonan territorijad, sidä kesken enamba pol't om kavag'mecad.

Om röunoid 7 Venäman rajonanke:
* pohjoižpäivnouzmas [[Leningradan agj]]an [[Kos'kenaluižen rajon]]anke;
* päivnouzmas [[Vologdan agj]]an [[Babajevon rajon]]anke;
* suvipäivnouzmas [[Leningradan agj]]an [[Boksitogorskan rajon]]anke;
* suvipäivlaskmas [[Uz'lidnan agj]]an [[Lübitinon rajon]]anke da [[Leningradan agj]]an [[Kirišin rajon]]anke;
* lodehes [[Leningradan agj]]an [[Volhovan rajon]]anke;
* pohjoižes [[Leningradan agj]]an [[Pöudon rajon]]anke.

Znamasižed joged oma [[Paksjogi|Paš]] ([[Süvär'|Süvärin]] hura ližajogi) da [[Säs']] (lankteb [[Ladog]]ha), ned mülüdas [[Atlantine valdmeri|Atlantižen valdmeren]] basseinha. Kaik om 146 pen't järved 112 km² ühthižen pindanke.

Londuseližed varad oma [[turbaz]], [[sauvondmaterialad]] ([[lete|letked]], [[savi|saved]]), [[mec]], [[vezi|reskvezi]]. Londuseližen [[Vepsän mec]]-puišton pala om rajonan pohjoižpäivnouzmas.

Vs 2006 vilukun 1. päiväspäi rajonan territorii alajagase 9 municipaližhe ühtnikha: 1 lidnkundha da 8 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 18 ühtnijanke, heišpäi vaiše kaks' voidas rata kaikenaigaižešti. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Lazarevič Aleksandr|Aleksandr Lazarevič]] radab sen ezimehen da rajonan pämehen vs 2012 sügüz'kun 26. päiväspäi kahtenden strokun jäl'geten. Ezitajiden Nevondkund valičeb rajonan administracijan pämest. Tihvinan rajonan varapämez, Tihvin-lidnankundan pämehen varapämez i kaks' nevojad oma hänele abhu.

Vs 2016 keväz'kun 26. päiväspäi [[Pastuhova Vera|Vera Pastuhova]] om valitud i radab rajonan administracijan pämehen. Rajonan administracijan koume varapämest oma hänele abhu. Seičeme komitetad da laudkund alištudas rajonan administracijale.

Vspäi 2014 Kundaline Nevondkund (ven. ''Общественный Совет'') radab rajonas. Siš ei voi olda 40 ühtnijad enamba.

== Eläjad ==
Vn 2002 Venäman rahvahanlugemižen mödhe eläjiden lugu oli 14 637 ristitud (Tihvinanke — 77 975 rist.), vl 2010 — 70 988 ristitud.

Kaik om 198 eländpunktad rajonas, sidä kesken 1 lidn, 10 žilod, 3 raudtestancijan žilod, 182 küläd da 2 sijašt.

Toižed sured eländpunktad oma [[Šugar'v]]-žilo (2,4 tuh. rist. vl 2012) da [[Bor (külä, Tihvinan rajon)|Bor]]-külä (1,2 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 82,6%, [[ukrainalaižed]] — 1,0%, [[vaugedvenälaižed]] — 0,7%, toižed — 1,9%, rahvahuden ozutandata — 13,8%.

Erased igähižed rahvahad: [[vepsläižed]] — 0,19% (133 rist.), [[karjalaižed]] — 0,08% (56 rist.)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 80-81.] {{ref-ru}}</ref>.

[[Vepsläižed]] elädas rajonan pohjoižpäivnouzmas i administrativižes keskuses (Tihvinas).

== Ižanduz ==
Rajonan ižandusen päsarakod oma transportmašinoidensauvomine ([[vagon]]oiden tehmine), gazanveimtransport, mecan varhapanend da ümbriradmine, maižanduz.

== Homaičendad ==
<references />

== Irdkosketused ==
* [http://www.tikhvin.org/ Tihvinan rajonan oficialine sait.] {{ref-ru}}

{{Vepsän küläd Leningradan agjan Tihvinan rajonas}}
{{Rajonad Leningradan agjas}}

[[Kategorii:Tihvinan rajon| ]]
