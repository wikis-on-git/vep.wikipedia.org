{{1000}}
{{Valdkund
| Nimi = Ukrain<br />Україна
| Valdkundznam = Coat of arms of Ukraine.svg
| Flag = Flag of Ukraine.svg
| Valdkundznam text = Ukrainan valdkundznam
| Flag text = Ukrainan flag
| Pälidn = Kijev
| Eläjiden lugu = Krimata — 42,201,302<br />Krimanke — 44,291,413<ref name="ciaup">[https://www.cia.gov/library/publications/the-world-factbook/geos/up.html Ukrainan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = Krimata — 576,628<br />Krimanke — 603,550<ref name="ciaup"/>
| Kart = Europe-Ukraine (disputed territory).svg
| Kel' = [[ukrainan kel'|ukrainan]]
| Valdkundan pämez' = [[Porošenko Pötr|Pötr Porošenko]]
| Päministr = [[Jacenük Arsenii|Arsenii Jacenük]]
| Religii = [[hristanuskond]], [[ateizm]]
| Valüt = [[ukrainan grivn]] (UAH)
| Internet-domen = [[.ua]], [[.укр]]
| Telefonkod = +380
| Aigvö = tal'vel [[UTC]]+2,<br />kezal [[UTC]]+3
}}
'''Ukrain''' ([[ukrainan kel'|ukr.]]: ''Україна'', se om täuz' oficialine nimituz) om valdkund [[Evrop|Päivnouzmaižes Evropas]]. Pälidn da kaikiš suremb lidn om [[Kijev]].

Sikš ku Ukrain om blokanirdaližen statusanke, ka valdkundale ei sa tehtas nimiččen blokan ühtnijaks.

== Istorii ==
Vl 1991 kezakun 30. päiväl Ukrain tedoti ičeze ripmatomudes [[Nevondkundaline Ühtištuz|NSTÜ]]:späi. Sil-žo vodel tal'vkun 1. päiväl tegihe referendum ripmatomuden polhe, i vl 1991 tal'vkun 26. päiväl ripmatomuz linni täudeks.

Vl 2014 rahvahanikoiden soda zavodihe valdkundan suvipäivnouzmas.

Jäl'gmäine konstitucii<ref>[https://en.wikisource.org/wiki/Constitution_of_Ukraine,_2004 Ukrainan Konstitucijan tekst vl 2004 Vikipurtkiš.] {{ref-en}}</ref> tuli väghe vl 1996 kezakun 28. päiväl.

== Geografižed andmused ==
[[Fail:Ukraine topo blank.jpg|thumb|left|250px|Ukrainan topografine kart.]]
Ukrain om mavaldkundröunoiš<ref name="ciaup"/> [[Vaugedvenäma]]nke pohjoižes (röunan piduz — 1111 km), [[Venäma]]nke pohjoižpäivnouzmas, päivnouzmas (1944 km) da de fakto suves, [[Romanii|Romanijanke]] (601 km), [[Moldov]]anke (1202 km), [[Mad'jaranma]]nke (128 km) da [[Slovakii|Slovakijanke]] (97 km) päivlaskmas, [[Pol'šanma]]nke lodehes (535 km). Ühthine röunoiden piduz om 5618 km. Ukrainan suvižed randad lainištadas [[Keskmeri|Keskmeren]] [[Must meri]] da [[Azovmeri]]. Ühthine randanpird<ref name="ciaup"/> om 2782 km. Valdkundan pind om 576 628 km² [[Krim (Venäman region)|Kriman]] territorijata, vai 603 549 km² [[Krim (Ukrainan region)|Kriman]] lugemiženke.

Valdkundan kaikiš korktemb čokkoim om [[Goverl]]-mägi [[Karpatan mäged|Karpatiš]] (2061 m).

Londuseližed pävarad oma [[kivihil']], [[raud|raudkivend]], [[marganc]], [[magnii]], [[titan (himine element)|titan]], [[nikel']], [[keitandsol]], [[mahuz|mustma]]; toižed varad oma [[kivivoi]], [[londuseline gaz]], [[artut']], [[grafit]], [[kaolin]], [[mec]].

== Politine sistem ==
[[Fail:Pechersk 28 09 13 396.JPG|thumb|right|250px|''Klovan pert'kulu'' om Ukrainan Ülembaižen käskuzkundan ištundsija [[Kijev]]as.]]
Ohjandusen form om unitarine konstitucine [[segoitadud tazovaldkund|prezidentiž-parlamentine]] tazovaldkund äjiden partijoiden sistemanke (enamba 200 partijad vl 2012). Valdkundan pämez' om prezident, hän-žo om armijan päkäsknik. Kaik rahvaz valičeb prezidentad kerdan vides vodes. Enamba kahtid strokuid jäl'geten ei sa.

Parlament om üks'kodine Ülembaine Nevondkund ([[ukrainan kel'|ukr.]]: ''Верховна Рада'') 450 ühtnijanke, kaik rahvaz valičeb heid videks vodeks. Röun om 5% putumha parlamentha partijoiden täht.

Vl 2014 semendkun 25. päiväl jäl'gmäižed prezidentan valičendad oliba, eile ičeze strokul, nügüdläine videnz' lugul prezident om [[Pötr Porošenko]] (sai 54,70%). Jäl'gmäižed valičendad parlamentha oliba vl 2014 redukun 26. päiväl, eile ičeze strokul. [[Arsenii Jacenük]] om päministraks vs 2014 uhokun 27. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Ukrainan administrativiž-territorialine jagand]].''

Valdkundan konstitucijan mödhe, Ukrain alajagase 27 regionha: 24 agjaha ([[ukrainan kel'|ukr.]]: ''область''), 1 avtonomižhe tazovaldkundha ([[ukrainan kel'|ukr.]]: ''автономна республіка'', se om [[Kriman Tazovaldkund]]) da 2 lidnha eriližen statusanke ([[ukrainan kel'|ukr.]]: ''містo зі спеціальним статусом'', ned oma [[Kijev]] da [[Sevastopol']]). Vl 2015 [[Kriman Tazovaldkund]] da [[Sevastopol']]-lidn kontroliruiše [[Venäma]]l de fakto. [[Luganskan Rahvahaline Tazovaldkund]] rahvahidenkeskeižeta tundištuseta pidab kontrolin al [[Luganskan agj]]an palad. [[Doneckan Rahvahaline Tazovaldkund]] rahvahidenkeskeižeta tundištuseta kontroliruib [[Doneckan agj]]an palad.

== Eläjad ==
Ukrainas elädas [[ukrainalaižed]].

Toižed sured lidnad (enamba 650 tuh. ristitud vl 2014, surembaspäi penembha): [[Har'kov]], [[Odess]], [[Dnepropetrovsk]], [[Doneck]], [[Zaporožj]], [[L'vov]], [[Krivii Roh]]. Kaik om 459 lidnad valdkundas.

Surembaine ristitišt oli 52,2 mln vl 1993. Vozil 1993-2010 valdkundan ristitišt poleni 12 procental lähtendan elämha verhižhe maihe tagut, sündutandmäran polendusen da kolendmäran ližadusen satuseks. Vl 2014 eläjiden lugu oli läz 42—44 millionad ristitud ([[Krim]]ata vai senke).

== Ižanduz ==
Ukrainan päeksport om [[raud]], [[teraz]] da tegesed niišpäi (33%); toine eksport — [[kivivoi]] (4%), [[podsolnušnik]]an semned da [[pühävoi]] (4%), [[vagon]]ad (4%), [[nižu]] (2%), [[kukuruz]] (2%), margancraudasine ühthesuladuz (2%), [[kivihil']] (2%), [[likkuim]]ed [[lendim]]iden täht (1%), [[vas'k]] (1%), [[korund]] (1%), [[kakao]] (1%), [[ozr]] (1%), [[sagud]] (1%).

== Homaičendad ==
<references />

== Irdkosketused ==
* [http://www.president.gov.ua/ Ukrainan prezidentan oficialine sait.] {{ref-uk}} {{ref-ru}} {{ref-en}}
* [http://www.rada.gov.ua/ Ukrainan parlamentan oficialine portal.] {{ref-uk}} {{ref-en}} {{ref-ru}}
* [http://www.kmu.gov.ua/ Ukrainan ohjastusen oficialine portal.] {{ref-uk}} {{ref-ru}} {{ref-en}}
* [http://www.ukrstat.gov.ua/ Ukrainan Statistikan valdkundaližen radnikoičendan sait.] {{ref-uk}} {{ref-ru}} {{ref-en}}

{{Commons|Ukraine}}
{{Evrop}}

[[Kategorii:Ukrain| ]]
