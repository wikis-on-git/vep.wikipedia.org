{{Eländpunkt
 | Nimi = Sietl<br />Seattle
 | Lidnanznam = 
 | Flag = 
 | Lidnanznam text = Sietlan lidnanznam
 | Flag text = Sietlan flag
 | Valdkund = Amerikan Ühtenzoittud Valdkundad
 | Eläjiden lugu = 724,745
 | Voz' = 2017
 | Pind = 369.24
 | Fail = SeattleMontage.png
 | Pämez' = Dženni Durkan<br />(kül'mku 2017—)
 | Telefonkod = +1-206
 | Aigvö = tal'vel [[UTC]]-8,<br />kezal [[UTC]]-7
}}
'''Sietl''' ({{lang-en|Seattle}}, [[lušucid]]: ''Dᶻidᶻəlal̓ič'') om [[Amerikan Ühtenzoittud Valdkundad|AÜV:oiden]] lidn da meriport [[Vašington (štat)|Vašington-štatas]]. Se om štatan i federacijan lodehen kaikiš suremb lidn eläjiden lugun mödhe.

== Istorii ==
Eländpunktan aluz om pandud vn 1851 kül'mkus skautoil kuti ''Alkai Point'' ({{lang-en|Alki Point}}). Vl 1852 hö sirdihe udhe sijha indejižiden küliden keskes i nimitihe žilod ''Duvamps:aks'' ({{lang-en|Duwamps}}) indejalaižiden duvamiš-heimon mödhe. Vl 1855 udesnimitihe nügüdläižikš indejalaižiden Si'atl'-vejan mödhe. Vl 1869 2. päiväl tal'vkud žilo sai lidnan oficialižid oiktusid. Vl 1889 luja lämoipalo tegihe azjaližes keskuses, pölištunuzita.

Vl 1962 mail'man Ekspo-ozutelend mändi lidnas, saudihe lidnan «Speis nidl»-simvolad ozutelendan täht. Vl 1990 Hüvän valdan vändod oliba Sietlas.

== Geografijan andmused ==
Lidn sijadase [[Tün' valdmeri|Tünen valdmeren]] da sen Pjudžet-lahten päivnouzmaižel randal, 0..158 m ü.m.t. korktusil. Matkad štatan administrativižes [[Olimpii (Vašington-štat)|Olimpii-keskushesai]] om 100 km suvipäivlaskmha orhal. Lähembaine järed lidn om [[Vankuver]] (Kanad) 200 km pohjoižhe orhal.

Klimat om [[ven vö|ven]] meren. Lidn om kaitud korktoil mägil arktižes viluspäi i valdmeren koviš tulleišpäi. Elokun lämuz om +18,9 C°, tal'vkun — +4,8 C°, voden keskmäine lämuz +11,4 C°. Paneb sadegid 953 mm vodes, enamba redukus-keväz'kus (88..167 mm kus). Voib olda lujid manrehkaidusid (ühesaballaine vl 1700, 6,8 ballad vl 2001).

== Eläjad ==
Vl 2010 AÜV:oiden rahvahanlugemižen mödhe lidnan eläjiden lugu oli 608 660 ristitud. Kaikiš suremb ristitišt om nügüd'. Vl 2008 oliba kodikelikš: anglijan kel' — 78,9%, Azijan keled — 10,2%, ispanijan kel' — 4,5%.

== Irdkosketused ==
* [http://www.seattle.gov/ Lidnan tobmuden aluzkundoiden oficialine sait (''seattle.gov'').] {{ref-en}}
{{Commons|Seattle}}

{{AÜV:oiden järedad lidnad}}

[[Kategorii:Sietl| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Vašington-štatan lidnad]]
