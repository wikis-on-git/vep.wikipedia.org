{{Taxobox
 | name         = Sigankorv
 | image title  = Sigankorv
 | image file   = Calla palustris2.jpg
 | image descr  = Sigankorv
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Üksidülehtesižed]] (''Monocotyledoneae'')
 | ordo         = ''[[Alismatales]]''
 | familia      = [[Aroidižed]] (''Araceae'')
 | genus        = '''Sigankorv (heim)''' (''Calla'')
 | species      = '''Sigankorv'''
 | latin        = {{btname|Calla palūstris |[[Linnei Karl|L.]], 1753}}
 | wikispecies  = Calla palustris
 | commons      = Category:Calla palustris
 | itis         = 42546
 | ncbi         = 45007
 | range map    =
}}
'''Sigankorv''' vai '''Sovehk''' ({{lang-la|Calla palustris}}) om [[äivoččed kazmused|äivozne]] [[heinäsižed kazmused|heinäsine]] kazmuz. Erik om Sigankorv-heimon (''Calla'') i ''Calloideae''-alasugukundan üks'jäine. Mülüb [[Aroidižed]]-sugukundha.

== Leviganduz ==
Kazmuz om levitadud [[Pohjoine mapolišk|Pohjoižen mapoliškon]] venon vönen sokhiš i toižiš nepsoiš maiš. Sugukundan kaikiš pohjoižemb erik.

Sigankorv kazvab letkesižil i savikahil mahusil, pil'vesenvastaine.

== Ümbrikirjutand ==
Levedlehtesine kazmuz 10..25 sm kortte, seikh om venui. Jurišt sase üht metrad da sen enamba, sarakoičese sol'miš. Se om pall'az südäimes, 8..20 mm sankte, ližajuriden piduz om 60 sanimetrhasai. Henod juruded oma 1..2 mm sankte.

Vauktad änikod oma henomb mi 1 sm, ned sätas änikust 6 sanimetrhasai pitte. Änikoičeb semendkun keskespäi kezakun polehesai. Plodud küpsnedas kus sen jäl'ghe, elokuhusai, ned oma rusttad marjad 6..8 mm änikoiden sijas.

Sigankorv äikerdoičese semnil (ujudas hüvin) i vegetativižikš (jured, urbad), sädab žomid.

== Kävutand ==
Kazmusen kaik palad oma [[morim|morijad]] ristitun i järedan sar'vikahan kabjživatišton täht, no kävutase rahvahaližes medicinas irdpolespäi. Ottas preparatoid jurespäi südäimehe ümbriradmižen jäl'ghe. Mäneb sötkeks hirvile, ondatroile, buroile kondjile, majagile.

Kazvatadas sigankorvad dekorativižeks, peitab vezištoiden randoid.

== Homaičendad ==
<references />

{{Commons|Calla palustris}}

[[Kategorii:Aroidižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Dekorativižed kazmused]]
