{{10000}}{{A10000}}
[[Fail:Thorium-1.jpg|thumb|left|200px|Torii kapsulas]]
{{Himine element|90|Torii|Th|232,0377|HimAktinoid|2|8|18|32|18|10|2|}}
[[Fail:Thorium spectrum visible.png|thumb|right|250px|Torijan spektr]]
'''Torii''' (''Th'' — ''thorium'' latinan kelel) om 90nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Element om harv Man kores, 8..13 grammad tonnas.

Ročilaine Jöns Bercelius-himik sai torijad ezmäižen kerdan vl 1828. Metall om nimitadud skandinavižen [[Tor (jumal)|Tor-jumalan]] oiktastuseks.

== Fizižed ičendad ==
Torii om jüžmak pehmed tagokaz notked [[radioaktivižuz|vähänradioaktivine]] hahk [[metall]]. Kristalline segluz om kubine tahkoncentriruidud.

Atommass — 232,0377. Ninevuz (normaližiš arvoimižiš) — 11,78 g/sm³. Suladandlämuz — 2023 K (1750 C°). Kehundlämuz — 5061 K (4788 C°).

Vl 2012 tetas necen elementan 30 [[izotop]]ad 209..238 atommassanke, mugažo koume izomärad. Kaikiš hätkemban eläjan torii-232-izotopan pol'čihodamižen pord om 14,05 milliardad vot, läz kaik londuseline torii kogoneb sišpäi (99,98%), völ 0,02% — <sup>230</sup>Th (T<sub>½</sub>=75400 vot).

== Himižed ičendad ==
Reagiuib huldutamižes nenidenke substancijoidenke: vezinik i galogenad, rik, azot, ola, alüminii. Muigotandmärad voidas olda +4 (tobjimalaz), +3, +2 i +1. Ei ole reakcijoid sapižidenke muglidenke. Voib segoitada koncentriruidud sol- i azotmuiktusihe ftoran ionan olemiženke.

== Kävutand ==
Torii kävutase atomenergetikas tobjimalaz, mugažo elektronikas i metallurgijas. Ezmäine atomreaktor torijan ciklanke radaškanzi AÜV:oiš vl 1962, [[Nju Jork]]an pohjoižes ezilidnas.

Om torijad 12 mineralas, niiden löudmižsijad sijadasoiš neniš valdkundoiš (enamba 100 tuhad tonnoid vl 2014): [[Indii]], [[Brazilii]], [[Avstralii (valdkund)|Avstralii]], [[Amerikan Ühtenzoittud Valdkundad|AÜV]], [[Egipt]], [[Turkanma]], [[Venesuel]], [[Kanad]], [[Venäma]], [[Suviafrikan Tazovaldkund|SAT]], [[Kitai]], Pohjoižen Evropan valdkundad. Sadas mametalloidenke mugažo. Vl 2014 torijan kivendon (monacit) koncentratan mail'man samine oli 2700 tonnad. Vn 2012 sügüz'kul metall maksoi 68 US$ kilogrammas AÜV:oiš i 153 US$ kilogrammas Francijas.

== Irdkosketused ==
* [http://www.webelements.com/webelements/elements/text/Th/key.html Torii ''webelements.com''-saital.] {{ref-en}}
* [http://n-t.ru/ri/ps/pb090.htm Kirjutuz torijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Thorium}}

{{Periodine tablut}}

[[Kategorii:Himižed elementad kirjamišton mödhe]]
