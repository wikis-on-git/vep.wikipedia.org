{{Rajon
| Nimi          = Lugan rajon<br />Лужский район
| Znam          = Lugarajongerb.gif
| Flag          = 
| Znam text     = 
| Flag text     = 
| Valdkund      = Venäma
| Pälidn        = Lug
| Eläjiden lugu = 75,009
| Year          = 2016
| Pind          = 6,006.00
| Map           = Location of Luzhsky District (Leningrad Oblast).svg
| Map width     = 
}}
'''Lugan rajon''' (ven.: ''Лужский район'') om municipaline ühtnik [[Leningradan agj]]as.

Administrativine keskuz om [[Lug]]-lidn (mülüb rajonha vspäi 2006), sijadase rajonan pohjoižes. Rajonan ristitišton läz pol't eläb siš.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Lugan ümbrik]]ho ühten aigan niiden sädandanke. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik. Vozil 1939-2006 Lug-lidn oli alištunu agjan tobmudele oikti.

[[Toine mail'man soda|Toižen mail'man voinan]] aigan vozil 1941 (eloku) - 1944 (uhoku) rajonan territorii oli okkupiruidud. Vs 1959 redukun 22. päiväspäi enččen Oredežan rajonan territorii mülüb Lugan rajonha. Vs 1963 uhokun 1. päiväspäi [[Slancin rajon]]an enzne pala mülüb Lugan rajonha. Rajon om olmas nügüdläižiš röunoiš vspäi 2006.

== Geografijan andmused ==
Lugan rajon om Leningradan agjan suvipäivlaskmaine taho. Pind — 6 006 nellikkilometrad (videnz' sija agjas). Mec katab kaks' videndest rajonan territorijad (2354 km²)<ref>[http://lenoblinvest.ru/images/rayoni/luga/investpasport-LUG.pdf Lugan rajonan investicine pasport (lenoblinvest.ru). — 24 lp. — Lp. 1.] {{ref-ru}}</ref>.

Om röunoid 8 Venäman rajonanke:
* pohjoižpäivnouzmas [[Leningradan agj]]an [[Tosnon rajon]]anke;
* päivnouzmas [[Uz'lidnan agj]]an [[Uz'lidnan rajon]]anke;
* suvipäivnouzmas [[Uz'lidnan agj]]an [[Bateckijan rajon]]anke;
* suves [[Uz'lidnan agj]]an [[Šimskan rajon]]anke;
* suvipäivlaskmas [[Pskovan agj]]an [[Plüssan rajon]]anke;
* päivlaskmas [[Leningradan agj]]an [[Slancin rajon]]anke;
* pohjoižes [[Leningradan agj]]an [[Volosovon rajon|Volosovon]] da [[Gatčinan rajon|Gatčinan]] rajonidenke.

Saum vezid — 3,5% (210 km²). Znamasižed joged oma [[Lug (jogi)|Lug]] ([[vodin kel'|vod.]] ''Laugaz'') da sen ližajoged: oiktad — [[Oredež (jogi)|Oredež]], [[Jaščer (jogi)|Jaščer]], i hura — [[Sab (jogi)|Sab]]. Kaikiš surembad järved oma [[Samro (järv)|Samro]] (40,4 km²) rajonan päivlaskmas, [[Väl'je (järv)|Väl'je]] (läz 20 km²) rajonan pohjoižes, [[Čeremeneckoje (järv)|Čeremeneckoje]] (15 km²) da [[Vrevo (järv, Leningradan agj)|Vrevo]] (12,8 km²) rajonan suves. Kaik joged da järved mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[lete|letked]], [[mec]], [[vezi|reskvezi]].

Vspäi 2006 rajonan territorii alajagase 15 municipaližhe ühtnikha: 2 lidnkundha da 13 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 30 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Ivanov Andrei|Andrei Ivanov]] radab sen ezimehen da rajonan pämehen vs 2014 sügüz'kun 30. päiväspäi. Ezitajiden Nevondkund valičeb rajonan administracijan pämest.

Vs 2012 redukun 19. päiväspäi [[Malaščenko Oleg|Oleg Malaščenko]] radab rajonan administracijan pämeheks kahtenden strokun jäl'geten. Ezmäine varapämez da nell' muite varapämest oma hänele abhu. Kuz' komitetad, 17 palakundad, 4 sektorad da 2 laudkundad alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 78 759 ristitud (seičemenz' sija agjas).

Kaik om 348 eländpunktad rajonas, sidä kesken 1 lidn, 1 lidnanvuitte žilo, 22 muite žilod, 1 žilo raudtestancijanno, 316 küläd, 5 sijašt da 2 kordonad.

Toižed sured eländpunktad oma lidnanvuitte [[Tolmačovo (Leningradan agj)|Tolmačovo]]-žilo (2,9 tuh. rist. vl 2016), mugažo [[Oredež (žilo)|Oredež]]-žilo (2,7 tuh. rist. vl 2010) da [[Zaklin'je (Zaklin'jen küläkund)|Zaklin'je]]-külä (2,7 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 82,3%, [[ukrainalaižed]] — 1,8%, [[vaugedvenälaižed]] — 1,0%, [[totarlaižed]] — 0,4%, toižed — 2,4%, rahvahuden ozutandata — 12,1% (jäl'gmäižiden keskes vaiše 2,8% mahttas pagišta venäkelel).

Erased igähižed rahvahad: [[estilaižed]] — 36 rist. (0,05%), [[karjalaižed]] — 36 rist. (0,05%), [[suomalaižed]] — 27 rist. (0,03%), [[vepsläižed]] — 3 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 68-69.] {{ref-ru}}</ref>.

== Ižanduz ==
Rajonan ižandusen päsarakod oma sauvondmaterialoiden tehmine (abrazivtegesed, raudbetontegesed, metallkonstrukcijad), grafittegesed, stökoltegimišt (vinbutulkad), sömtegimišt, plastikpalad avtoiden südäimen täht, maižanduz<ref>[http://lenoblinvest.ru/images/rayoni/luga/investpasport-LUG.pdf Lugan rajonan investicine pasport (lenoblinvest.ru). — 24 lp. — Lpp. 1-9.] {{ref-ru}}</ref>.

== Homaičendad ==
<references />

== Irdkosketused ==
* [http://www.luga.ru/ Lugan rajonan oficialine sait.] {{ref-ru}}

{{Rajonad Leningradan agjas}}

[[Kategorii:Lugan rajon| ]]
