{{Eländpunkt
 | Nimi = Saarbrükken<br />Saarbrücken
 | Lidnanznam = DEU Saarbruecken COA.svg
 | Flag = Flag City of Saarbrücken (Saarbrücken County, Saar, Germany).png
 | Lidnanznam text = Saarbrükkenan lidnanznam
 | Flag text = Saarbrükkenan flag
 | Valdkund = Saksanma
 | Eläjiden lugu = 180,966
 | Voz' = 2017
 | Pind = 167.09
 | Fail = SB-Rathaus.jpg
 | Pämez' = Šarlotte Bric<br />(reduku 2004—)
 | Telefonkod = +49-68
 | Aigvö = tal'vel [[UTC]]+1,<br />kezal [[UTC]]+2
}}
[[Fail:SB-Grafik.pdf|thumb|left|250px|Saarbrükkenan ümbrikod, lidnrajonad da ümbrišt (2016).]]
'''Saarbrükken''' ([[saksan kel'|saksan kelel]]: ''Saarbrücken'' [zaːɐ̯ˈbʁʏkən], sen sijaližel paginal: ''Saarbrigge'' [zɐ̯ːˈbrıgə], {{lang-lux|Saarbrécken}}, {{lang-fr|Sarrebruck}} [saʁ'bʁyk]) om [[Saksanma]]n joudai lidn suvipäivlaskmaiženno valdkundröunanno. Saarbrükken om [[Saar]]-federacijanman pälidnaks da sen kaikiš suremb lidnaks.

== Istorii ==
Eländpunktan nimituz mainitase ezmäižen kerdan vl 999 kuti ''Sarabrukk-lidnuz'' ({{lang-la|castellum Sarabrucca}}) rimalaižen [[Otton III]]-imperatoran lahjoičemižkirjeižes. Lidnan oiktused oma Saarbrükkenal vspäi 1322.

Vspäi 1909 nügüd'aigaine Saarbrükken om olmas kahten lähižen lidnan ühtistušen jäl'ghe senke, ližaduihe Sankt-Johannad (oli lidnaks vspäi 1322) da Mal'štatt-Burbah-lidnad (oli lidnaks vspäi 1874).

Saarbrükken om kivihil'basseinan, metallurgijan da oludenkeitandan amuine keskuz.

== Geografijan andmused ==
Lidn sijadase Saar-jogen muugotil randoil ([[Rein]]an hurapol'ne bassein), 179..401 m korktusil valdmeren pindan päl (230 m om keskmäine). Matkad [[Berlin]]hasai om 578 km pohjoižpäivnouzmha orhal, 723 km avtol vai raudtel.

Saarbrükken jagase 4 ümbrikho (saks. ''Stadtbezirk''), ned alajagasoiš 20 lidnrajonha (saks. ''Stadtteil'').

== Eläjad ==
Vl 2013 eläjiden lugu oli 177 201 ristitud.

Saaran universitet om ühthižtöiš Saksanman äiluguižidenke tedoinstitutoidenke, kudambad tedoitas informatikad, bioinformatikad, kelid, uzid materialoid. Sättutoitud tedoiden, čomamahtoiden i muzikan universitetad oma olmas.

== Transport ==
Tramvaid oma kundaližeks transportaks lidnas, ned-žo ühtenzoittas sidä Francijan lähiženke [[Sargemin]]-lidnanke.

Rahvahidenkeskeine civiline Saarbrükken-lendimport (''SCN'') sijadase 5 km päivnouzmha keskusespäi lidnan röunal. Sispäi tehtas reisid Berlinha, [[Gamburg]]ha, [[Lüksemburg (lidn)|Lüksemburgha]] da Keskmeren lebutahoiže.

== Homaičendad ==
<references/>

== Irdkosketused ==
* [http://www.saarbruecken.de/ Lidnan tobmuden sait (''saarbruecken.de'').] {{ref-de}} {{ref-en}} {{ref-fr}}
{{Commons|Saarbrücken}}

{{Saksanman federacijanmad}}

[[Kategorii:Saarbrükken| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Saar|*]]
