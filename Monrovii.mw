{{10000}}{{A10000}}
{{Eländpunkt
 | Nimi = Monrovii<br />Monrovia
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Liberii
 | Eläjiden lugu = 1,010,970
 | Voz' = 2008
 | Pind = 194.25
 | Fail = MonroviaLB14.png
 | Pämez' = Džefferson Tamba Koidži<br/>(viluku 2018—,<br/>''Jefferson T. Koijee'')
 | Telefonkod = +231
 | Aigvö = [[UTC]]+0
}}
[[Fail:Map of Monrovia.png|thumb|left|250px|Lidnan keskuzpalan kart (1999)]]
'''Monrovii''' ({{lang-en|Monrovia}} [mənˈroʊviə]) om [[Liberii|Liberijan]] pälidn da joudjaline meriport, üläopendusen keskuz. Se om valdkundan üks'jäine järed lidn, kaikutte nellänz' ristit eläb Monrovijas. Om [[Montserrado]]-grafkundan administrativižeks keskuseks mugažo, mülüb sihe.

== Istorii ==
Eländpunkt mainitaškanzihe 1560-nzil vozil kuti portugaline Mezuradu-port. Nügüdläižen eländpunktan aluz om pandud ''Kristopolis''-nimitusenke läz portad [[Amerikan Ühtenzoittud Valdkundad|AÜV:oiden]] joudutadud orjil. Udesnimitihe nügüdläižikš AÜV:oiden [[Džeims Monro]]-prezidentan oiktastuseks vl 1824 hänen pozicijan tagut orjudes. Sured murendused tegihe lidnan pertištos i infrastrukturas blokadan (18. heinku — 14. eloku 2003) i amblusiden tagut Kahtenden rahvahanikoiden sodan aigan.

Monrovii šingotase kalanpüdandal, sömtegimištol, kivivoihimižel i farmaceftižel sarakoil, sauvondmaterialiden tehmižel (savič, apakut, cement). Järed joudai meriport om üks'jäine röunmaksoita Päivlaskmaižes Afrikas, 12 mln tonnoid jüguid vodes.

== Geografijan andmused ==
Lidn sijadase valdkundan suvipäivlaskmas, [[Atlantine valdmeri|Atlantižen valdmeren]] i Mezuradu-jogensun randoil. Sent Pol-jogensu om pohjoižhe lidnaspäi. Arni Monrovijan territorijan tobj pala (jättud valdkundan erineden) levitase 0..10 m ü.m.t. korktusil, ka lidn alištub valdmeren tazopindan ližadusele lujas.

Klimat om [[tropikad|tropine]] mussonine kaks'sezonine, neps lujas. Il'man lämuz vajehtase +23..+30 C° röunoiš vodes läbi, absolütine minimum oleli +15 C°, maksimum +38 C°. Monrovii om kaikiš neps pälidn mail'mas, paneb sadegid 4624 mm vodes. Relätivižikš kuiv sezon oleskeleb tal'vkus-keväz'kus (50..120 mm kus), kezakus vihmub nell' päiväd videspäi i paneb 958 mm kus.

== Eläjad ==
Vl 2008 eläjiden lugu oli 1 010 970 ristitud.

Professionaližen opendusen päine aluzkund om Liberijan universitet<ref>[http://ul.edu.lr/ Liberijan universitetan sait (''ul.edu.lr'').] {{ref-en}}</ref> ({{lang-en|University of Liberia}}, 18,7 tuh. üläopenikoid vl 2019), sen aluz om pandud vl 1862.

Lidnan edeline pämez' om Klara Doe-Mvogo (2014 — viluku 2018).

== Homaičendad ==
<references />

{{Commons|Monrovia}}

{{Afrikan pälidnad}}

[[Kategorii:Monrovii| ]]
[[Kategorii:Liberijan lidnad]]
[[Kategorii:Eländpunktad kirjamišton mödhe]]
[[Kategorii:Liberii|*]]
[[Kategorii:Pälidnad]]
[[Kategorii:Montserrado|*]]
