{{Valdkund
| Nimi = Sent Kitsan da Nevisan Federacii<br >Federation of Saint Kitts and Nevis
| Valdkundznam = Coat of arms of Saint Kitts and Nevis (variant).svg
| Flag = Flag of Saint Kitts and Nevis.svg
| Valdkundznam text = Sent Kitsan da Nevisan valdkundznam
| Flag text = Sent Kitsan da Nevisan flag
| Pälidn = Baster
| Eläjiden lugu = 51,936<ref>[https://www.cia.gov/library/publications/the-world-factbook/geos/sc.html Sent Kitsan da Nevisan ristitišton endustuz vl 2015 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2015
| Pind = 261
| Kart = LocationSaintKittsAndNevis.png
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Harris Timoti|Timoti Harris]]
| Religii = [[hristanuskond]]
| Valüt = [[päivnouzmkariban dollar]] (XCD)
| Internet-domen = [[.kn]]
| Telefonkod = +1-869
| Aigvö = [[UTC]]-4
}}
'''Sent Kits da Nevis''', täuz' oficialine form — '''Sent Kitsan da Nevisan Federacii''' ([[anglijan kel'|angl.]]: ''Federation of Saint Kitts and Nevis'' vai ''Federation of Saint Christopher and Nevis''), om sar'hine valdkund [[Kariban meri|Kariban meren]] päivnouzmpoles. Sen pälidn da kaikiš suremb lidn om [[Baster]].

Sent Kitsan da Nevisan Federacii om kaikiš penemb [[Amerik]]an da [[Päivlaskmaine šurupolišk|Päivlaskmaižen šurupoliškon]] valdkund ičeze pindan dai ristitišton mödhe.

== Istorii ==
Vl 1983 sügüz'kun 19. päiväl Sent Kits da Nevis tedoti ičeze ripmatomudes [[Sur' Britanii|Sures Britanijaspäi]].

== Geografijan andmused ==
[[Fail:Saint Kitts and Nevis-CIA WFB Map.png|thumb|left|250px|Sent Kitsan da Nevisan kart.]]
Sent Kits da Nevis sijadase kahtil saril vulkanižen augotižlibundanke — [[Sent Kits]] da [[Nevis]]. Valdkundan pind om 261 km², sidä kesken Sent Kits — 168 km², Nevis — 93 km². Narrouz-salm erigoitab sarid toine toižespäi, se om 3 km levette. Korallrifad ümbärtas muugotid sarid.

Valdkund om meriröunoiš [[Sen Bartel'mi]]nke ([[Francii|Francijan]] merentagaine territorii) pohjoižpoles, [[Antigua da Barbud|Antiguan da Barbudanke]] päivnouzmpoles, [[Montserrat]]anke suvipäivnouzmpoles ([[Sur' Britanii|Suren Britanijan]] merentagaine territorii), [[Sint Estatius]]anke ([[Alamad|Alamaiden]] merentagaine territorii) lodehes. Ühthine randanpird om 135 km. Ei ole röunoid madme.

Kaikiš korktemb čokkoim om sambnu Ljamuig-vulkan (1156 m) Sent Kits-sarel. Nevis-saren korktembaine čokkoim om ühtennimižen Nevis-vulkanan pä (985 m). Tropine [[mec]] otab 17% valdkundan territorijad.

Klimat om [[tropine vö|tropine]] passatine, neps da räk. Kun keskmäine lämuz om +26°C. Paneb sadegid 1500 mm (alangištoil) da 3700 mm (mägil), tazomäras vodes ümbri.

Londuseližed varad oma [[kala]], väghine [[mahuz]], [[keitandsol]], [[lete]], [[gravii]], [[kivi (material)|kived]].

== Tobmuz ==
[[Fail:Saint Kitts and Nevis Government building 2.JPG|thumb|right|250px|Sent Kitsan da Nevisan valdkundan tobmuden pert' [[Baster]]as.]]
Ohjandusen form om parlamentine [[monarhii]], federacii parlamentižen demokratijanke konstitucižen monarhan ohjandusen al, äjiden partijoiden sistemanke.

Valdkundan pämez' om [[Sur' Britanii|Suren Britanijan]] [[Elizavet Toine]]-kunigaznaine, hän paneb radnikusele jenaral-gubernatorad. Jenaral-gubernator paneb ministrid päministran nevondan mödhe. Parlamentan ezipartijan lider tegese päministraks.

Federaline parlament om üks'kodine Nacionaline Suim ([[anglijan kel'|angl.]]: ''National Assembly'') 15 ühtnijanke (11 — kaik rahvaz valičeb, 3 — jenaral-gubernator paneb, 1 — enzne valdkundmez'). Heiden valdatusiden strok om viž vot. Sen ližaks ičeze parlament om Nevis-sarel 8 ühtnijanke.

Päjärgvaličendad parlamentha oliba vl 2015 uhokun 16. päiväl. [[Harris Timoti|Timoti Harris]] radab päministran vs 2015 uhokun 18. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sent Kitsan da Nevisan administrativiž-territorialine jagand]].''

Sent Kits da Nevis alajagase 14 tulendha ([[anglijan kel'|angl.]] ''parish''), 9 niišpäi oma Sent Kitsal da 5 — Nevisal.

== Eläjad ==
Sent Kitsas da Nevisas elädas [[kitsalaižed]] vai [[nevisalaižed]].

Toižed lidnad enamba 1 tuh. ristitud oma [[Sendi Point Taun]] (kahtenz' surtte pälidnan jäl'ghe) da [[Sent Pol Kapister]] Sent Kits-sarel, a mugažo [[Čarlstaun (Sent Kits da Nevis)|Čarlstaun]], se om surembaine Nevis-sarel.

== Ižanduz ==
[[Turizm]], elektrotehnine tegimišt, madaliden valdkundmaksoiden zon da [[maižanduz]] ([[saharrogo]]n da [[puvill]]an kazvatuz) oma Sent Kitsan da Nevisan ekonomikan päsarakod.

Vl 2010 eksport valdkundaspäi oli [[radiopalad]] (23%), [[radiooigendim]]ed (20%), palad [[elektrolikutim]]iden täht (15%), toine elektroladimišt (15%); toine eksport — pened [[punolendim]]ed (4%, 2 tonnad penemb jügutoitmižvoindanke), [[ehtatim]]ed (3%), [[olud]] da [[alkogoližed jomad]] (3%). [[Amerikan Ühtenzoittud Valdkundad|AÜV]] oma pätorguindühtnijaks (eksportan dai importan läz pol't).

== Homaičendad ==
<references />

== Irdkosketused ==
* [http://www.gov.kn/ Sent Kitsan da Nevisan Federacijan ohjastusen oficialine sait.] {{ref-en}}
* [http://www.sknis.info/ Sent Kitsan da Nevisan informacine sait.] {{ref-en}}

{{Commons|Saint Kitts and Nevis}}
{{Pohjoižamerik}}

[[Kategorii:Sent Kits da Nevis| ]]
