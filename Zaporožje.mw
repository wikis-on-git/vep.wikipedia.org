{{Eländpunkt
 | Nimi = Zaporožje<br />Запоріжжя
 | Lidnanznam = Герб Запорожья 2003 года.svg
 | Flag = Прапор міста Запоріжжя (2003).svg
 | Lidnanznam text = Zaporožjen lidnanznam
 | Flag text = Zaporožjen flag
 | Valdkund = Ukrain
 | Eläjiden lugu = 731,922
 | Voz' = 2020-01-01
 | Pind = 331
 | Fail = Sehenswürdichkeiten der Stadt Saporischschja.jpg
 | Pämez' = Volodimir Buräk<br />(kül'mku 2015—.<br />''Володимир Буряк'')
 | Telefonkod = +380-(0)61-xxx-xx-xx
 | Aigvö = tal'vel [[UTC]]+2,<br />kezal [[UTC]]+3
}}
'''Zaporožje''' ({{lang-uk|Запорі́жжя}} [zɐpoˈr⁽ʲ⁾iʒːɐ], edel 1921. vot '''Aleksandrovsk''', {{lang-uk|Олександрівськ}}) om lidn [[Ukrain]]an keskuzpalan suvipäivnouzmas. Se om valdkundan kudenz' lidn eläjiden lugun mödhe, [[Zaporožjen agj]]an administrativine keskuz (vspäi 1939).

== Istorii ==
Eländpunktan aluz om pandud vl 952. Se sai lidnan statusad vl 1806. Sauvoškanzihe tegimišton järedoid edheotandoid 1930-nzil vozil. [[Toine mail'man soda|Toižen mail'man sodan]] aigan lidnan territorii oli okkupiruidud Saksanman nacistoiden sodavägil (reduku 1941 — tal'vku 1943).

Zaporožje šingotase mašinansauvomižen edheotandoil (avialikutimed, avtod, alastancijoiden transformatorad), «[[Dneproges]]»-gidroelektrostancijal, [[raud]]an i mujumetalloiden metallurgijal ([[alüminii]], [[titan (himine element)|titan]], [[magnii]] päpaloin), himižel sarakol, sauvondmaterialiden pästandal, sömtegimištol.

== Geografijan andmused ==
[[Fail:Районы Запорожья.svg|thumb|left|250px|<div style="margin-left: 5px; border-width: 0; text-align: left;">
Zaporožjen '''administrativižed rajonad:'''<br />
1. Oleksandrovskii rajon<br />
2. Zavodskii rajon<br />
3. Kommunarskii rajon<br />
4. Dnepran rajon<br />
5. Voznesenovskii rajon<br />
6. Hortican rajon<br />
7. Ševčenkon rajon<br />
</div>]]
Lidn sijadase agjan pohjoižes, [[Dnepr]]-jogen hural randal tobjimalaz, 105 metrhasai ü.m.t. korktusil. Hortic-sar' ({{lang-uk|Хортиця}}) om Dnepranjogen kesked. Matkad [[Kijev]]hasai om 444 km lodeheze orhal, 544 km avtotedme vai 658 km raudtedme. Lähembaine järed lidn om [[Dnipro]] 69 km pohjoižhe orhal vai 84 km avtol.

Zaporožje jagase seičemeks lidnrajonaks.

== Eläjad ==
Vn 2001 rahvahanlugemižen mödhe eläjiden lugu oli 815 300 ristitud, vl 2010 — 781 tuhad ristituid. Kaikiš suremb ristitišt oli 918 400 eläjad vl 1992.

Rahvahad (enamba 0,4% vl 2001): [[ukrainalaižed]] — 70,3%, [[venälaižed|venänikad]] — 25,4%, [[vaugedvenälaižed]] — 0,7%, [[bolgarijalaižed]] — 0,4%, [[evrejalaižed]] — 0,4%, [[gruzijalaižed]] — 0,4%, [[armenijalaižed]] — 0,4%, toižed rahvahad — 2,0%.

== Transport ==
Avtobusad, trolleibusad, tramvaid, taksid da ezilidnelektrojonused oma kundaližeks transportaks lidnas. Zaporožje I- i II-päraudtestancijad, koume avtostancijad i kaks' jogiportad oma olmas lidnas. Koume avtotesildad ühtenzoittas Dnepran randoid.

Rahvahidenkeskeine civiline lendimport (''OZH'', 434 tuh. passažiroid vl 2019) sijadase 15 km päivnouzmha lidnan keskusespäi. Tehtas reisid [[Kijev]]ha, [[L'vov]]hasai i lähižiden maiden lidnoihe, [[Milan]]ha i [[Tel'-Aviv]]ha, mugažo sezonižid čarterreisid Keskmeren i Lähižen Päivnouzmman lebutahoiže.

== Homaičendad ==
<references />

== Irdkosketused ==
* [http://zp.gov.ua/ Lidnan oficialine sait (''zp.gov.ua'').] {{ref-uk}}
{{Commons|Запоріжжя}}

[[Kategorii:Zaporožje| ]]
[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:Zaporožjen agj|*]]
