{{Valdkund
| Nimi = Sirijan Araban Tazovaldkund<br />الجمهورية العربية السورية<br /><small>''(Al' Džumhurija Al' Arabija As Surija)''</small>
| Valdkundznam = Coat of arms of Syria.svg
| Flag = Flag of Syria.svg
| Valdkundznam text = Sirijan valdkundznam
| Flag text = Sirijan flag
| Pälidn = Damask
| Eläjiden lugu = 17,951,639<ref>[https://www.cia.gov/library/publications/the-world-factbook/geos/sy.html Sirijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 185.180<ref>Anastadud [[Izrail'|Izrailil]] 1295 km² man suves mülüdas sihe.</ref>
| Kart = LocationSyria.svg
| Kel' = [[araban kel'|araban]]
| Valdkundan pämez' = [[Asad Bašar|Bašar Asad]]
| Päministr = [[Vail' Nadir Al' Hal'ki]]
| Religii = [[islam]], [[hristanuskond]]
| Valüt = [[sirijan funt]] (SYP)
| Internet-domen = [[.sy]]
| Telefonkod = +963<ref>Telefonkod kellotades [[Livan]]aspäi — +02.</ref>
| Aigvö = tal'vel [[UTC]]+2,<br />kezal [[UTC]]+3
}}
'''Sirii''', täuz' oficialine nimi — '''Sirijan Araban Tazovaldkund''' ([[araban kel'|arab.]]: الجمهورية العربية السورية ''Al' Džumhurija Al' Arabija As Surija''), om valdkund [[Päivlaskmaine Azii|Päivlaskmaižes Azijas]]. Sen pälidn om [[Damask]].

== Istorii ==
Vl 1936 sügüz'kus Sirii ezmäižen kerdan tedištoiti ičeze ripmatomudes [[Francii|Francijaspäi]]. Nece ripmatomuz oli tundištadud vl 1946 sulakun 17. päiväl.

Vs 2011 keväz'kuspäi Rahvahanikoiden soda jätktase valdkundas.

Vl 2012 uhokun 27. päiväl nügüdläine Konstitucii<ref>[http://www.unhcr.org/refworld/docid/5100f02a2.html Sirijan Konstitucii vl 2012. — Unhcr.org.] {{ref-en}}</ref> tuli väghe. Se oli hüvästadud kaiken rahvahan referendumal vl 2012 uhokun 26. päiväl.

== Geografijan andmused ==
[[Fail:Syria Topography.png|thumb|left|250px|Sirijan topografine kart.]]
Valdkund om röunoiš [[Turkanma]]nke pohjoižes (röunan piduz — 822 km), [[Irak]]anke päivnouzmas (605 km), [[Iordanii|Iordanijanke]] suves (375 km), [[Izrail'|Izrailinke]] (76 km) da [[Livan]]anke (375 km) suvipäivlaskmas. Ühthine röunoiden piduz — 2253 km.

Sirijan päivlaskmaižed randad lainištab [[Keskmeri]]. Ühthine randanpird — 193 km.

Korktembaine čokkoim om [[Hermon]]-mägi, 2814 metrad valdmeren pindan päl. Kaikiš madalamb čokkoim om nimetoi taho läz [[Tiverijan järv]]ed, -200 metrad valdmeren pindan al.

Klimat om letetazangišton kuiv. Paneb sadegid 1000 mm vodes (mererandal enamba, päivnouzmas penemb mi 250 mm). Surembaine jogi om [[Jevfrat]].

Londuseližed pävarad oma [[kivivoi]], [[fosfor|fosfatad]], [[raud|raudkivend]], [[hrom]], [[marganc]], väghine [[mahuz]]; toižed varad — [[mramor]], [[sauvondgips]].

== Politine sistem ==
[[Fail:Syrian Parliament in mid-20th century.jpg|thumb|right|200px|Sirijan parlamentan sauvuz [[Damask]]as 20. keskvoz'sadas.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund dominirujan partijan sistemanke.

Valdkundan pämez' om prezident. Hän paneb ohjastusen ministrid radsijha, hän-žo armijan päkäsknik. Kaik rahvaz valičeb prezidentad 7 vodeks. Kahtenden strokun om voimuz, no nügüdläine [[Bašar Asad]]-prezident oli valitud jo koumandeks strokuks, sikš miše Konstitucii vl 2012 oli vajehtadud. Kaks' varaprezidentad abutadas prezidentale. Prezidentale sab säta käskusid, ned tuldas väghe vahvištusen jäl'ghe parlamental.

Parlament — Rahvahan Nevondkund ([[araban kel'|arab.]]: مجلس الشعب‎‎ ''Medžlis Aš Šaab'') — om üks'kodine 250 ühtnijanke. Kaik rahvaz valičeb heid nelläks vodeks.

Vl 2012 semendkun 7. päiväl Sirijan järgvaličendad oliba valdkundan parlamentha. Vl 2012 kezakun 3. päiväl prezidentan järgvaličendad oliba ([[Bašar Asad]] sai vägestust, oti 88,7%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sirijan administrativiž-territorialine jagand]].''

Sirijas om 14 ''muhafaz:ad'' — agjad.

== Eläjad ==
Sirijas elädas [[sirijalaižed]].

Surembaižed lidnad (enamba 500 tuh. ristitud, vn 2006 rahvahanlugemižen mödhe, surembaspäi penembha): [[Aleppo]], [[Damask]] (pälidn), [[Homs]].

== Ižanduz ==
Vl 2009 Sirijan päeksport oli [[kivivoi]] (62%), [[maplodud]] (läz 6%), [[puvill]] (5%); toine eksport — [[fosfatad]] (3%), eläbad [[lambaz|lambhad]] (3%), [[sobad]] (2%).

== Homaičendad ==
<references />

== Irdkosketused ==
* [http://parliament.sy/ Sirijan parlamentan oficialine sait.] {{ref-ar}}
* [http://www.sana.sy/ Sirijan informacižen agentusen oficialine sait (uzištused).] {{ref-ar}} {{ref-en}} {{ref-fr}} {{ref-tr}} {{ref-zh}} {{ref-es}} {{ref-ru}} {{ref-fa}}

{{Azii}}

[[Kategorii:Sirii| ]]
