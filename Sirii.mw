{{10000}}
{{Valdkund
| Nimi = Sirijan Araban Tazovaldkund<br />الجمهورية العربية السورية<br /><small>''(Al' Džumhurija Al' Arabija As Surija)''</small>
| Valdkundznam = Coat of arms of Syria.svg
| Flag = Flag of the United Arab Republic.svg
| Valdkundznam text = Sirijan valdkundznam
| Flag text = Sirijan flag
| Pälidn = Damask
| Eläjiden lugu = 19,454,263<ref>[https://www.cia.gov/library/publications/the-world-factbook/geos/sy.html Sirijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 185,180<ref>Anastadud [[Izrail'|Izrailil]] 1295 km² man suves mülüdas sihe.</ref>
| Kart = LocationSyria.svg
| Kel' = [[araban kel'|araban]]
| Valdkundan pämez' = [[Asad Bašar|Bašar al'-Asad]]
| Päministr = [[Imad Hamis]]
| Religii = [[islam]], [[hristanuskond]]
| Valüt = [[sirijan funt]] (SYP)
| Internet-domen = [[.sy]]
| Telefonkod = +963<ref>Telefonkod kellotades [[Livan]]aspäi — +02.</ref>
| Aigvö = tal'vel [[UTC]]+2,<br />kezal [[UTC]]+3
}}
'''Sirii''', täuz' oficialine nimituz — '''Sirijan Araban Tazovaldkund''' ({{lang-ar|الجمهورية العربية السورية}} ''Al' Džumhurija Al' Arabija As Surija''), om valdkund [[Päivlaskmaine Azii|Päivlaskmaižes Azijas]]. Sen pälidn om [[Damask]].

== Istorii ==
Vn 1936 sügüz'kus Sirii tedoti ezmäižen kerdan ičeze ripmatomudes [[Francii|Francijaspäi]]. Nece ripmatomuz oli tundištadud vn 1946 17. päiväl sulakud.

Vs 2011 keväz'kuspäi Rahvahanikoiden soda jätktase valdkundas.

Vl 2012 uhokun 27. päiväl nügüdläine Konstitucii<ref>[http://www.unhcr.org/refworld/docid/5100f02a2.html Vn 2012 Sirijan Konstitucijan tekst ''unhcr.org''-saital.] {{ref-en}}</ref> tuli väghe. Se om hüvästadud kaiken rahvahan referendumal vn 2012 26. päiväl uhokud.

== Geografijan andmused ==
[[Fail:Syria Topography.png|thumb|left|250px|Sirijan topografine kart.]]
Valdkund om röunoiš [[Turkanma]]nke pohjoižes (röunan piduz — 822 km), [[Irak]]anke päivnouzmas (605 km), [[Iordanii|Iordanijanke]] suves (375 km), [[Izrail'|Izrailinke]] (76 km) da [[Livan]]anke (375 km) suvipäivlaskmas. Ühthine röunoiden piduz — 2253 km.

Sirijan päivlaskmaižed randad lainištab [[Keskmeri]]. Ühthine randanpird — 193 km.

Kaikiš korktemb čokkoim om [[Hermon]]-mägi, 2814 metrad valdmeren pindan päl. Kaikiš alahaižemb čokkoim om nimetoi taho läz [[Tiverijan järv]]ed, −200 metrad valdmeren pindan al.

Klimat om letetazangišton kuiv. Paneb sadegid 1000 mm vodes (mererandal enamba, päivnouzmas penemb mi 250 mm). Kaikiš pidemb jogi om [[Jevfrat]].

Londuseližed pävarad oma [[kivivoi]], [[fosfor|fosfatad]], [[raud|raudkivend]], [[hrom]], [[marganc]], väghine [[mahuz]]; toižed varad — [[mramor]], [[sauvondgips]].

== Politine sistem ==
[[Fail:Syrian Parliament in mid-20th century.jpg|thumb|right|200px|Sirijan parlamentan sauvuz [[Damask]]as 20. keskvoz'sadas.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund dominirujan partijan sistemanke. Valdkundan pämez' om prezident ({{lang-ar|رئيس الجمهورية العربية السورية}} ''Rajijs Al' Džumhurijat Al' Arabijat As Surija''). Hän paneb ohjastusen ministrid radsijha, hän-žo armijan päkäsknik. Kaik rahvaz valičeb prezidentad seičemeks vodeks. Kahtenden strokun voimuz om olmas, no nügüdläine [[Bašar Asad]]-prezident oli valitud jo koumandeks strokuks, sikš miše vajehtihe Konstitucijad vl 2012. Kaks' varaprezidentad abutadas prezidentale. Prezidentale sab säta käskusid, ned tuldas väghe vahvištusen jäl'ghe parlamental.

Parlament — Rahvahan Nevondkund ({{lang-ar|مجلس الشعب‎‎}} ''Medžlis Aš Šaab'') — om üks'kodine 250 ühtnijanke. Kaik rahvaz valičeb heid nelläks vodeks.

Sirijan parlamentan ühtnijoiden järgenduseližed valičendad oliba vn 2016 13. päiväl sulakud. Vl 2014 kezakun 3. päiväl prezidentan järgenduseližed valičendad oliba ([[Bašar al'-Asad]] sai vägestust, oti 88,7%, äjad valdkundad jättiba tundištuseta). [[Imad Hamis]] radab päministran vs 2016 kezakun 22. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Sirijan administrativiž-territorialine jagand]].''

Sirii jagase 14 agjaks-''muhafaz:aks''. Agjad alajagasoiš 64 territorijaks ({{lang-ar|مناطق}} ''manatik''), sidä kesken Damask-pälidn-ki. Territorijad oma jagadud 206 rajonaks (arab. نواحي ''navahi''). Rajonad mülütadas 84 sured lidnad i 6432 lidnut da küläd (2007).

== Eläjad ==
Sirijas elädas [[sirijalaižed]]. Vl 2014 valdkundan ristitišt oli 17 951 639 eläjad. Kaikiš suremb ristitišt oli 21 124 000 eläjad vl 2011 (rahvahanikoiden sodan kanman).

Rahvahad (2020): [[arabalaižed]] — 50%, [[alavitad]] — 15%, [[kurdalaižed]] — 10%, [[levantalaižed]] — 10%, toižed rahvahad — 15% (sidä kesken [[druzad]], [[ismailitad]], [[imamitad]], [[nusairi]], [[assirijalaižed]], [[turkomanad]], [[armenijalaižed]]).

Religijan mödhe (2015): [[islam|islamanuskojad]] — 87% (sidä kesken sunnitad 74%, alavitad, ismailitad i šijitad 13%), [[hristanuskond|hristanuskojad]] — 10%, [[druzad]] — 3%, [[judaizm|judaistad]] (järedoiš lidnoiš).

Kaikiš järedambad lidnad (enamba 500 tuh. ristituid, vn 2006 rahvahanlugemižen mödhe, surembaspäi penembha): [[Aleppo]], [[Damask]] (pälidn), [[Homs]]. Viž ristitud ühesaspäi elädas lidnoiš (2020).

== Ižanduz ==
Vl 2009 Sirijan päeksport oli [[kivivoi]] (62%), [[maplodud]] (läz 6%), [[puvill]] (5%); toine eksport — [[fosfatad]] (3%), eläbad [[lambaz|lambhad]] (3%), [[sobad]] (2%).

== Homaičendad ==
<references />

== Irdkosketused ==
* [http://parliament.sy/ Sirijan parlamentan oficialine sait (''parliament.sy'').] {{ref-ar}}
* [http://www.sana.sy/ Sirijan informacižen agentusen oficialine sait (''sana.sy'', uzištused).] {{ref-ar}} {{ref-en}} {{ref-fr}} {{ref-tr}} {{ref-es}} {{ref-ru}} {{ref-he}} {{ref-fa}}
{{Commons|Syria}}

{{Azii}}

[[Kategorii:Sirii| ]]
