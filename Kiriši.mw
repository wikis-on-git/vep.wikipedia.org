{{Eländpunkt
 | Nimi = Kiriši<br />Кириши
 | Lidnanznam = Coat of Arms of Kirishi (Leningrad oblast).svg
 | Flag = Flag of Kirishi (Leningrad oblast).svg
 | Lidnanznam text = Kirišin lidnanznam
 | Flag text = Kirišin flag
 | Valdkund = Venäma
 | Eläjiden lugu = 51,930
 | Voz' = 2017
 | Pind = 63.34
 | Fail = Kirishi,Russia as seen from Cessna 150L 2011 flight.jpg
 | Pämez' = [[Levin Anatolii|Anatolii Levin]]<br />(keväz'ku 2017—)
 | Telefonkod = +7-81368-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Kiriši''' (mugažo [[suomen kel'|suomen kelel]], {{lang-ru|Кириши}}) om [[Venäma]]n lidn [[Leningradan agj]]an keskuzpalan suves. Se om [[Kirišin rajon]]an administrativine keskuz, mülüb rajonha vspäi 2006, rajonan üks'jäine lidn.

== Istorii ==
Eländpunkt mainitase ezmäižen kerdan kuti Uz'lidnan gubernijan pen' ''Kiriši-külä'' vl 1693, möhemba ''Kireš''- i ''Kireši''-nimidenke mugažo. 18. voz'sadaspäi mülüi [[Piterin gubernii|Piterin gubernijan]] Sol'cin volostihe, sodaoficerad oliba külän pidajikš.

Vspäi 1927 ''Kiriši-raudtestancii'' da raudtesild Olhavas päliči oma olmas «Piter — [[Pestovo]]»-jonol. Vl 1931 udesnimitihe Sol'ci-žilod ''Kiriši-radnikžiloks'', sirtihe Andrejevon rajonan keskust sihe da udesnimitihe rajonad. Zavodihe sauda mechimijan tegint da virifabrikad žilos, no roimahti planoid [[Toine mail'man soda|Toižen mail'man sodan]] tagut. Sodan aigan radnikžilo oli pandud mantazole, i sirtihe rajonan keskust [[Budogošč]]-radnikžilho.

Vl 1961 sauvoškanzihe kivivoin ümbriradajad tegint udenke radnikžilonke. Vodel 1965 Kiriši-žilo sai lidnan da rajonkeskusen statusad. Vozil 1967−2005 alištui agjan tobmudele oikti.

== Geografijan andmused ==
Lidn sijadase [[Kirišin rajon]]an keskuzpalan päivlaskmas. Kiriši seižub [[Olhav|Olhav-jogen]] oiktal randal tobjimalaz, 29 m ü.m.t. keskmäižel korktusel. Lidnankund röunatab [[Uz'lidnan agj]]anke suvipäivlaskmas. Matkad [[Piter]]in röunhasai om 95 km lodeheze orhal vai raudtedme, 140 km avtotedme. Lähembaižed lidnad oma [[Čudovo]] (Uz'lidnan agj) 42 km suvipäivlaskmha orhal vai 57 km avtotedme i [[Lüban' (lidn, Leningradan agj)|Lüban']] 45 km päivlaskmha vai 73 km avtotedme.

Kiriši om lidnankundan üks'jäine eländpunkt.

== Tobmuz ==
Käskusenandai tobmuz om Ezitajiden Nevondkund ({{lang-ru|Совет депутатов}}) 20 ühtnijanke. Kaik rahvaz valičeb heid videks vodeks. Järgenduseližed valičendad sihe oliba vl 2014 sügüz'kun 14. päiväl. [[Levin Anatolii|Anatolii Levin]] radab sen ezimehen da lidnankundan pämehen vn 2017 27. päiväspäi uhokud, hän-žo radab Kirišin rajonan pämehen sen-žo voden 14. päiväspäi keväz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 52 309 ristitud, rajonan nell' videndest. Kaikiš suremb ristitišt oli 54..55 tuhad eläjid vll 1996−2009 (55 900 rist. vl 1998). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/1260 Kirišin pühäpertid ''sobory.ru''-saital.] {{ref-ru}}</ref> oma olmas lidnas.

== Ižanduz ==
Ižandusen päsarakod oma kivivoin ümbriradmine, elektrusen tehmine (Kirišin GRES), sauvond i sauvondmaterialiden tehmine ([[penopleks]]), mugažo stökolmülüiden tegim om olmas. Professionaližen opendusen aluzkundad: Kirišin politehnine tehnikum<ref>[http://spokipk.kiredu.ru/ Kirišin politehnižen tehnikuman sait (''spokipk.kiredu.ru'').] {{ref-ru}}</ref>, Tihvinan medicinižen kolledžan filial i Piterin ohjandusen da kommercijan kolledžan filial.

Avtobusad da taksid oma kundaližtransportaks lidnas. Ezilidnelektrojonused ühtenzoittas Kirišid Piterinke da Uz'lidnan agjanke.

== Galerei ==
<gallery mode="packed" heights="125px">
Кириши, офис КИНЕФа.jpg|KINEF-edheotandan ofis vl 2021<br />([[Surgutneftegaz]]-kompanijan pala)
Кириши, церковь Рождества Богородицы 01.jpg|Jumalanmaman Sündundan pühäpert', vn 2021 nägu
Вид Киришской ГРЭС ночью с дымовой трубы.jpg|Kirišin GRES:an nägu savutorven pälpäi hämäras
Кириши, Ледовая арена.jpg|Kirišin jäaren vl 2021
Kirishi railway station 2020 09.jpg|Kiriši-päraudtestancii i torg senno (2020)
</gallery>

== Homaičendad ==
<references />

== Irdkosketused ==
* [http://www.admkir.ru/ Lidnan da Kirišin rajonan tobmuden aluzkundoiden oficialine sait (''admkir.ru'').] {{ref-ru}}
{{Commons|Category:Kirishi}}

{{Leningradan agjan lidnad}}

[[Kategorii:Kiriši| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Kirišin rajon|*]]
