{{Eländpunkt
 | Nimi = Zakamensk<br />Закаменск <small>(ven.)</small><br />Захаамин хото <small>(bur.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 11,191
 | Voz' = 2021
 | Pind = 59.22
 | Fail = Вид на город Закаменск.jpg
 | Pämez' = Mihail Cirenov<br />(heinku 2019—)
 | Telefonkod = +7-30137-xx-xxx
 | Avtokod = 03
 | Aigvö = [[UTC]]+8 ([[MSK]]+5)
}}
'''Zakamensk''' ({{lang-ru|Закаменск}}, {{lang-bua|Захаамин хото}}) om [[Venäma]]n lidn da lidnankund [[Burätijan Tazovaldkund]]an suvipäivlaskmas. Se om [[Zakamenskan rajon]]an administrativine keskuz.

== Istorii ==
Eländpunktan aluz om pandud vl 1934 kuti ''Džidastroi-žilo'' sauvomha da kävutamha [[vol'fram]]an i [[molibden]]an küllästamižfabrikad sijaližel torhudel. Vl 1938 kätihe žilod lidnanvuiččeks. Vl 1944 anttihe lidnan statusad da udesnimitihe ''Gorodok-lidnaks'', kävutihe ottud plenha da türmatud mehiden töid. Vspäi 1959 om nügüdläiženke nimenke.

Kaivuzkombinat radoi vhesai 1998, sikš miše kändihe ližatomaks. Vspäi 2006 zavottihe vol'framan, kuldan da hobedan samišt kombinatan jändusišpäi. Zakamensk-lidn šingotase mugažo metallanvalamižen edheotandal i sömtegimištol (lihakombinat, leibtegim, oludtegim).

== Geografijan andmused ==
Lidn sijadase Modonkul'-jogen randoil i 2 km suvhe Džid-jogespäi ([[Seleng (jogi)|Selengan]] hurapol'ne bassein), Džidan mägisel'gan keskuzpalas, 1100 m ü.m.t. keskmäižel korktusel, om ümbärtud taigamecal mägipautkil. Letetorokad oleldas. Lidnan territorijan koumandez om redustadud kombinatan toksižil heitandoil tähäsai. Matkad [[Mongolii|Mongolijan]] röunhasai om 4 km suvipäivlaskmha, [[Ulan Ude]]hesai om 340 km pohjoižpäivnouzmha orhal vai 410 km avtotedme. Lähembaižed Venäman lidnad oma Irkutskan agjan [[Slüdänk (lidn)|Slüdänk]] 145 km pohjoižhe orhal vai 740 km avtotedme i [[Baikal'sk]] 145 km pohjoižhe orhal vai 705 km avtol.

Holtoson-žilo ({{lang-bua|Холтоһон}}, 877 rist. vl 2010) i Hasur-žilo ({{lang-ru|Хасура}}, {{lang-bua|Хасуури}}, 80 rist. vl 2010) mülüdas lidnankundha vn 2015 heinkuspäi Zakamenskan ližaks. Lidnankundan pind — 80,95 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 524 ristitud, rajonan kaks' videndest. Kaikiš suremb lidnan ristitišt oli 16 300 eläjad vl 1992. Vl 2017 kaik 11 249 ristitud elihe lidnas i 12 005 ristitud kaikes lidnankundas.

Maanin-dugan ([[buddizm]]) i Mikulai-čudonsädajan jumalanpert' ([[ortodoksine hristanuskond]]) oma olmas lidnas.

Professionaližen opendusen aluzkund om Zakamenskan agrotegimištoline tehnikum.<ref>[http://zakamnazapt.profiedu.ru/ Zakamenskan agrotegimištoližen tehnikuman sait (''zakamnazapt.profiedu.ru'').] {{ref-ru}}</ref>

Edeline lidnankundan pämez' om Evgenii Poläkov (sügüz'ku 2013 — kezaku 2019).

== Galerei ==
<gallery mode="packed" heights="125px">
Закаменский дацан.jpg|Maanin-dugan, vn 2012 nägu
Закаменская церковь.jpg|Mikulai-čudonsädajan jumalanpert', vn 2012 nägu
Закаменск-центр.jpg|Rajonan kul'turkeskuz (2012)
New school in Zakamensk 2.jpg|Zakamenskan keskškol nomer 1 (uz' sauvuz, 2015)
Tamir sportcomplex in Zakamensk.jpg|«Tamir»-sportkompleks (2015)
</gallery>

== Homaičendad ==
<references />

== Irdkosketused ==
* [http://admzakamensk.bur.eis1.ru/ Lidnankundan tobmuden aluzkundoiden oficialine sait (''admzakamensk.bur.eis1.ru'').] {{ref-ru}}
{{Commons|Category:Zakamensk}}

{{Burätijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Burätijan Tazovaldkundan lidnad]]
[[Kategorii:Zakamenskan rajon|*]]
