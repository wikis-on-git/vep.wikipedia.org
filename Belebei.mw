{{Eländpunkt
 | Nimi = Belebei<br />Белебей <small>(ven.)</small><br />Бәләбәй <small>(bašk.)</small>
 | Lidnanznam = Coat of Arms of Belebei (Bashkortostan).png
 | Flag = Flag of Belebey.svg
 | Lidnanznam text = Belebein lidnanznam
 | Flag text = Belebein flag
 | Valdkund = Venäma
 | Eläjiden lugu = 59,229
 | Voz' = 2020
 | Pind = 34.26
 | Fail = Панорама г.Белебей-1.04.2015.jpg
 | Pämez' = Salim Gubajev<br/>(semendku 2018—)
 | Telefonkod = +7-34786-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Belebei''' ({{lang-ru|Белебе́й}}, [[baškiran kel'|bašk]]. i {{lang-tt|Бәләбәй}}, {{lang-cv|Пелепей}}) om [[Venäma]]n lidn da lidnankund [[Baškortostanan Tazovaldkund]]an päivlaskmas. Se om [[Belebein rajon]]an administrativine keskuz.

== Istorii ==
Eländpunktan aluz om pandud čuvašalaižil sirdmižen jäl'ghe, mainitase ezmäižen kerdan vl 1757 kuti ''Belebejevo-külä''. Nimitihe 10-kilometrižen Belebeik-jogen mödhe ({{lang-ru|Белебейка}}, [[Ik (Kaman ližajogi)|Ik-jogen]] da [[Kamanjogi|Kaman]] bassein). Vspäi 1781 om olmas lidnan statusanke.

Belebein päsarakod oma paloiden tehmine avtoiden täht (kaks' tegint), sauvondmaterialiden sarak ([[savič]]), sömtegimišt (maidkombinat, [[etilspirt]]an pästand).

== Geografijan andmused ==
Lidn seižub [[Uralmäged|Suviuralan]] Bugul'man da Belebein ülüdel, 300 m ü.m.t. keskmäižel korktusel. Matkad [[Uf]]ahasai om 138 km pohjoižpäivnouzmha orhal, 195 km avtotedme. Lahembaine järed lidn om [[Oktäbr'skii]] 78 km avtotedme lodeheze.

Klimat om [[ven vö|ven]] kontinentaline. Heinkun lämuz +20,9 C°, vilukul i uhokul oleleb −11,4 da −11,2 C° keskmäral. Voden keskmäine lämuz om +4,1 C°.

Belebei om lidnankundan üks'jäine eländpunkt. Lidnankundan nevondkundan ezimez' om Rišat Nizajev vn 2016 tal'vkuspäi.

== Eläjad ==
Vl 1959 lidnan eläjiden lugu oli 26 172 ristitud. Kaikiš suremb ristitišt oli 61 200 eläjad vl 2005. Vn 2010 kaiken Venäman rahvahanlugemižen mödhe eläjiden lugu oli 60 188 ristitud. Rajonan koume ristitud videspäi elädas lidnas.

Rahvahad (2010, enamba 1%): [[venälaižed]] — 47,0%, [[totarlaižed]] — 23,1%, [[čuvašalaižed]] — 12,5%, [[baškiralaižed]] — 12,5%, [[ukrainalaižed]] — 1,7%, [[mordvinalaižed]] — 1,0%, toižed rahvahad — 2,2%.

Religijan mödhe eläjad oma ortodoksižed hristanuskojad i islamanuskojad-sunnitad.

[[Islam]]an pämečet' i istorine mečet' oma avaitud lidnas. [[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/6019 Belebein pühäpertid ''sobory.ru''-saital.] {{ref-ru}}</ref> oma olmas lidnas: Mikulai-čudonsädajan päjumalanpert' (om letud vll 1890−1897), Mikoi-arhangelan jumalanpert' i kaks' časounäd.

Kaik kümne keskškolad ratas lidnas. Specialižen kesk- da alaopendusen aluzkundad: Belebein mehanizacijan da elektrifikacijan kolledž<ref>[http://www.belkome.ru/ Belebein mehanizacijan da elektrifikacijan kolledžan sait (''belkome.ru'').] {{ref-ru}}</ref>, medicinine i gumanitariž-tehnine kolledžad, pedagogine škol, mugažo Samaran valdkundaližen tehnižen universitetan filial.

== Transport ==
Avtobusad (nell' maršrutad) da taksid oma kundaližeks transportaks.

«[[Samar]] — [[Uf]]»-raudtejono läbitab lidnad vspäi 1914, 1990-nziš vozišpäi ''Belebei-stancii'' om olmas vaiše jügustancijaks.

== Galerei ==
<gallery mode="packed" heights="125px">
Центральная поликленика - panoramio.jpg|Poliklinik nomer 1, se-žo Belebein rajonan keskuzline läžundkodi (2008)
Белебей, Свято-Никольский собор.jpg|Mikulai-čudonsädajan päjumalanpert', vn 2012 nägu
BelZAN - panoramio.jpg|Belebein «Avtonormal'»-tegim (BelZAN) vl 2007
Белебеевский гуманитарно-технический колледж..jpg|Belebein gumanitariž-tehnine kolledž (2020)
House of Culture and Technical (Дом Культуры и Техники).jpg|Kul'turan i tehnikan keskuz vl 2007
</gallery>

== Homaičendad ==
<references />

== Irdkosketused ==
* [http://belebey-gp.ru/ Lidnankundan tobmuden aluzkundoiden oficialine sait (''belebey-gp.ru'').] {{ref-ru}}
{{Commons|Category:Belebey}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Belebein rajon|*]]
