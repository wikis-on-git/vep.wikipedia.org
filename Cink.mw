{{1000}}
[[Fail:Zinc fragment sublimed and 1cm3 cube.jpg|thumb|left|200px|Puhthan cinkan tukuižed ühten kubižen santimetran kohtha.]]
{{Himine element|30|Cink|Zn|65,38|Metall|2|8|18|2|0|0|0|}}
'''Cink''' (''Zn'' — ''zincum'' latinan kelel) om 30nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om toižen gruppan laptalagruppas, tabluden nelländes periodas.

Cink om levitadud Man kores keskmäras (0,0083%), ei voi löuta sidä puhthas olendas. Šveicarijalaine [[Paracel's]]-lekar' mainiti elementad latinan kelel ezmäižen «''Liber Mineralium II''»-kirjas, saksan kelen ''Zinke''-sanaspäi «pi», cinkan kristallad oma negloihe pojavad.

Vl 1738 Uil'jam Čempion-metallurg sai puhtast cinkad ezmäižen kerdan [[distilläcii|distilläcijan]] mahtusel i vl 1743 sauvoi tegint [[Bristol'|Bristoliš]] samha cinkad. Vl 1746 germanijalaine Andreas Sigizmund Marggraf-himik sädi cinkan samižen pojavad tehnologijad da ümbrikirjuti sidä detališ, i lugetas cinkan avaidajaks arni händast.

Metall om nellänz' kävutamižen lugumäran mödhe raudan, alüminijan i vas'ken jäl'ghe. Ristitun täuz'kaznu hibj mülütab cinkan 2 grammad, fermentoiš tobjimalaz. Erased [[zolotuhhein]]äd kogotas cinkad.

== Fizižed ičendad ==
Element om hudr taivazmavauged [[metall]]. Cink om kattud [[hapanduz|hapandusen]] kerthel normaližiš arvoimižiš. Metall om dropk honuzližel lämudel, irgän cinkan plastižuz tuleb lämbitamižen jäl'ghe +100..120 Cel'sijan gradushasai.

Atommass — 65,38. Ninevuz (normaližiš arvoimižiš) — 7,133 g/sm³. Suladandlämuz — 419,6 C°. Kehundlämuz — 906,2 C°.

Londuseline cink kogoneb vides stabiližes [[izotop]]aspäi: <sup>64</sup>Zn (49,2%), <sup>66</sup>Zn (27,7%), <sup>67</sup>Zn (4,0%), <sup>68</sup>Zn (18,2%), <sup>70</sup>Zn (0,6%). Tetas mugažo 25 ratud radioaktivišt izotopad 54..63, 65, 69, 71..83 atommassanke, i niiden 10 izomärad.

== Irdkosketused ==
* [http://www.webelements.com/webelements/elements/text/Zn/key.html Cink ''webelements.com''-saital.] {{ref-en}}
* [http://n-t.ru/ri/ps/pb030.htm Kirjutuz cinkas Himižiden elementoiden populärižes ''n-t.ru''-kirjištos.] {{ref-ru}}
{{Commons|Zinc}}

{{stub}}
[[Kategorii:Himižed elementad kirjamišton mödhe]]
