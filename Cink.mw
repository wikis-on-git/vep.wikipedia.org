{{10000}}{{A10000}}
[[Fail:Zinc fragment sublimed and 1cm3 cube.jpg|thumb|left|200px|Puhthan cinkan tukuižed ühten kubižen santimetran kohtha]]
{{Himine element|30|Cink|Zn|65,38|Metall|2|8|18|2|0|0|0|}}
'''Cink''' (''Zn'' — ''zincum'' latinan kelel) om 30nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendestoštkümnendes gruppas (vanhtunuden klassifikacijan mödhe — kahtenden gruppan laptalagruppas), tabluden nelländes periodas.

== Ühthine harakteristik ==
Cink om levitadud Man kores keskmäras (0,0083%), ei voi löuta sidä puhthas olendas. Šveicarijalaine [[Paracel's]]-lekar' mainiti elementad latinan kelel ezmäižen «''Liber Mineralium II''»-kirjas, saksan kelen ''Zinke''-sanaspäi «pi», cinkan kristallad oma negloihe pojavad.

Metall om nellänz' kävutamižen lugumäran mödhe raudan, alüminijan i vas'ken jäl'ghe. Ristitun täuz'kaznu hibj mülütab cinkan 2 grammad, fermentoiš tobjimalaz, se om tarbhaine mikroelement. Erased [[zolotuhhein]]äd kogotas cinkad. Cinkan ioniden pit'k paineg om toksine.

== Avaidusen istorii ==
Vl 1738 Uil'jam Čempion-metallurg sai puhtast cinkad ezmäižen kerdan [[distilläcii|distilläcijan]] mahtusel i vl 1743 sauvoi tegint [[Bristol'|Bristoliš]] samha cinkad. Vl 1746 germanijalaine Andreas Sigizmund Marggraf-himik sädi cinkan samižen pojavad tehnologijad da ümbrikirjuti sidä detališ, i lugetas cinkan avaidajaks arni händast.

== Fizižed ičendad ==
Element om hudr taivazmavauged [[metall]]. Cink om kattud [[hapanduz|hapandusen]] kerthel normaližiš arvoimižiš. Metall om dropk honuzližel lämudel, irgän cinkan plastižuz tuleb lämbitamižen jäl'ghe +100..120 Cel'sijan gradushasai.

Atommass — 65,38. Ninevuz (normaližiš arvoimižiš) — 7,14 g/sm³. Suladandlämuz — 692,68 K (419,53 C°). Kehundlämuz — 1180 K (907 C°).

Londuseline cink kogoneb vides stabiližes [[izotop]]aspäi: <sup>64</sup>Zn (49,2%), <sup>66</sup>Zn (27,7%), <sup>67</sup>Zn (4,0%), <sup>68</sup>Zn (18,2%), <sup>70</sup>Zn (0,6%). Tetas mugažo 25 ratud radioaktivišt izotopad 54..63, 65, 69, 71..83 atommassanke, i niiden 10 izomärad, kaikiš hätkemb čihodai om <sup>65</sup>Zn 244,26 päiväd pol'čihodamižen pordonke.

== Himižed ičendad ==
Sädab amfoterižid ühtnendoid, reagiruib muiktusidenke i muglidenke vas'ken ioniden olendas. Om reakcijoid galogenidenke i hal'kogenidenke lämbitamižes. Muigotandmärad: +2 (tobjimalaz), +1, 0 i −2 harvoin. Ei ole oiktoid reakcijoid nenidenke elementoidenke: vezinik, bor, hil'nik, azot, ola.

== Homaičendad ==
<references />

== Irdkosketused ==
* [http://www.webelements.com/webelements/elements/text/Zn/key.html Cink ''webelements.com''-saital.] {{ref-en}}
* [http://n-t.ru/ri/ps/pb030.htm Kirjutuz cinkas Himižiden elementoiden populärižes ''n-t.ru''-kirjištos.] {{ref-ru}}
{{Commons|Zinc}}

{{Periodine tablut}}

[[Kategorii:Himižed elementad kirjamišton mödhe]]
