{{Eländpunkt
 | Nimi = Zelenograd<br />Зеленоград
 | Lidnanznam = Zelenograd district of Moscow coa.png
 | Flag = Flag of Zelenograd (Moscow).svg
 | Lidnanznam text = Zelenogradan lidnanznam
 | Flag text = Zelenogradan flag
 | Valdkund = Venäma
 | Eläjiden lugu = 239,861
 | Voz' = 2017
 | Pind = 37.22
 | Fail = Collage Zelenograd.jpg
 | Pämez' = Anatolii Smirnov<br />(viluku 2000—)
 | Telefonkod = = +7-495-. 496-. 498-. 499-xxx-xxxx
 | Avtokod = 77. 97. 99. 177. 197. 199. 777
 | Aigvö = [[UTC]]+3 ([[MSK]]+0)
}}
'''Zelenograd''' ({{lang-ru|Зеленоград}}, sana sanha «vihand lidn») om [[Venäma]]n lidn, mülüb [[Moskv]]ha '''Zelenogradan administrativižeks ümbrikoks'''.

== Istorii ==
Nügüdläižen eländpunktan formaline aluz om pandud vn 1958 3. päiväl keväz'kud NSTÜ:n Ministrišton Nevondkundan käsköl kuti Moskvan kaimdailidn tekstil'tegimišton, pörütügiden i časuiden tegimen sirdandan Moskvaspäi täht. Zavottihe lidnan sauvondad vl 1960. Vl 1962 vajehtihe lidnan projektan koncepcijad, i sauvoškanzihe Zelenogradad elektronižen tegimišton keskuseks.

Lidn šingotase elektronižen tegimišton kaikenvuiččil edheotandoil — elektronik fizižiden i tegimištoližiden kulutajiden, kosmosan i medicinan täht, elektronižmašiništon i komponentoiden tehmine, elektronikan tedoinstitutad, mugažo leibtegim i zell'fabrik ratas.

== Geografijan andmused ==
Lidn sijadase Shodn'-jogen randoil ({{lang-ru|Сходня}}, Moskv-jogen oiged ližajogi), [[mec]]an keskes (8,76 km² lidnan südäimes). Matkad [[Moskv]]an keskusespäi om 40 km lodeheze orhal vai 45 kilometrad avtotedme, Leningradan šossedme tobjan palan, 20 km [[Moskvan rengazavtote]]späi. Lähembaine lidn om [[Himki]] (Moskvan agj) 15 km suvipäivnouzmha.

Zelenograd om administrativižen ümbrikon üks'jäine eländpunkt. Vspäi 1991 jagase vidhe municipaližhe ühtnikha: Matuškino, Savölkid, Vanh Krükovo, Silino, Krükovo.

== Eläjad ==
Vn 2010 Venäman rahvahanlugemižen mödhe eläjiden lugu oli 221 712 ristitud. Kaikiš suremb lidnan ristitišt om nügüd'. [[Hristanuskond]]an viž jumalanpertid om olmas lidnas: ortodoksižen hristanuskondan — 3, baptizman — 1, mormoniden — 1.

== Irdkosketused ==
* [http://zelao.mos.ru/ Zelenograd-lidnan-ümbrikon prefekturan oficialine sait (''zelao.mos.ru'').] {{ref-ru}}
{{Commons|Category:Zelenogradsky Administrative Okrug}}

{{Moskv}}

[[Kategorii:Zelenograd| ]]
[[Kategorii:Moskvan administrativižed ümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvha mülüjad lidnad]]
