{{10000}}
{{Eländpunkt
 | Nimi = Rio-de-Žaneiro<br />Rio de Janeiro
 | Lidnanznam = Brasão da cidade do Rio de Janeiro.svg
 | Flag = Bandeira da cidade do Rio de Janeiro.svg
 | Lidnanznam text = Rio-de-Žaneiron lidnanznam
 | Flag text = Rio-de-Žaneiron flag
 | Valdkund = Brazilii
 | Eläjiden lugu = 6,476,631
 | Voz' = 2016
 | Pind = 1,265
 | Fail = Rio Collage.png
 | Pämez' = Marselo Krivella<br />(viluku 2017—)
 | Telefonkod = +55-21
 | Aigvö = [[UTC]]−3
}}
'''Rio-de-Žaneiro''' vai muite '''Rio''' ({{lang-pt|Rio de Janeiro}} [ˈʁi.u d(ʒi) ʒɐˈnejɾu] «vilukuine jogi») om lidn [[Brazilii|Brazilijan]] suvipäivnouzmas. Se om [[Rio-de-Žaneiro (štat)|ühtennimižen štatan]] administrativine keskuz.

Lidn om kahtenz' znamoičendal valdkundan ižanduses [[San Paulu]]n jäl'ghe. Vl 2016 lidn vastsi ezmäižid Suviamerikas [[Kezaližed Olimpiadvändod|Kezaližid Olimpiadvändoid]].

== Istorii ==
Rio-de-Žaneiro om [[Guanabar]]-lahten (port. ''Baía da Guanabara'') ezmäine nimituz, se oli anttud värin (laht, ei ole jogi). Eländpunktan aluz om pandud vn 1565 1. päiväl keväz'kud lahten päivlaskmaižel randal kuti ''San Sebastjan de Rio-de-Žaneiro'' (port. ''São Sebastião de Rio de Janeiro'') [[Portugalii|Portugalijan]] Sebastjan I-kunigahan oiktastuseks.

Vl 1763 sirtihe sihe koloniališt administracijad [[Salvador (lidn, Baii, Brazilii)|Salvadoraspäi]], i vozil 1763−1960 Rio oli Brazilijan pälidnaks. Vl 1960 pälidnan aluzkundad sirdiba udhe [[Brazilia]]-lidnha.

== Geografijan andmused ==
Rio sijadase [[Atlantine valdmeri|Atlantižen valdmeren]] da sen Guanabar-lahten randoil, [[Brazilijan mägitazangišt]]on suvipautkil, 31 m keskmäižel korktusel valdmeren pindan päl.

Klimat om [[subekvatorialine vö|subekvatorialine]]. Kun keskmäine lämuz oleleb +21,3..+26,5 C° röunoiš. Paneb sadegid 1170 mm vodes, heinku da eloku oma kaikiš kuivad (50..60 mm kus).

Vspäi 2010 lidn jagase 7 subprefekturha (port. ''subprefeituras''). Subprefekturas alajagasoiš 33 administrativižhe rajonha (port. ''Regiões Administrativas, RAs'') i edemba 162 lidnrajonha (port. ''bairros'').

== Eläjad ==
Vl 2014 eläjiden lugu oli 6 453 682 ristitud. Kaikiš suremb lidnan ristitišt om nügüd'. Vl 2015 läz 16,5 mln ristitud elädas «Sur' Rio»-lidnaglomeracijas 43 780 km² pindal. Eläjad nimitadas ičtaze «karioka» (port. ''carioca'').

Religijan mödhe (lidn, 2009): [[katoline jumalankodikund|katolikad]] — 51,1%, [[protestantizm|protestantad]] — 23,4%, [[ateizm|religijatomad]] — 13,6%, [[spiritizm|spiritistad]] — 5,9%, [[umbanda]]- i [[kandomble]]-religijoiden polenpidajad — 1,3%, [[judaizm|judaistad]] — 0,3%, toižed uskojad — 4,4%.

== Transport ==
Rios om kundališt transportad: avtobusoid, kiruhavtobusoid, tramvaid (vspäi 1891), lidnelektrojonusid, ehtatimid. Om äi kiruhteid da 160 km velotehuzid. 13-kilometrine Rio-Niteroi-avtotesild ühtenzoitab Guanabar-lahten randoid. Vspäi 1979 metropoliten radab lidnas (vspäi 2016 om 3 jonod, 41 stancijad, 58 km raudted). Sen ližaks, vspäi 2016 kebn metro radab lidnas (port. ''Veículo Leve sobre Trilhos Carioca'', om 3 jonod, 42 stancijad, 28 km raudted).

Valdkundan kahtenz' surtte meriport sijadase lidnas. Koume lendimportad om lidnas. Suremb niiden keskes om rahvahidenkeskeine soda- da civiline Tom Žobinan nimel nimitadud Galean-lendimport (''GIG'', port. ''Galeão''), se sijadase 20 km pohjoižhe lidnan keskusespäi Gubernatoran sarel. Sišpäi tehtas reisid Suviamerikan äjihe maihe, [[Amerikan Ühtenzoittud Valdkundad|AÜV:oihe]], Päivlaskmaižen [[Evrop]]an i [[Afrik]]an surihe lidnoihe, mugažo Brazilijadme.

== Sebruzlidnad ==
<div style="-moz-column-count:2; column-count:2; -webkit-column-count:2;">
* {{AUS|#}} [[Adelaid]], [[Suviavstralii]], [[Avstralii]]
* {{USA|#}} [[Atlant (lidn, Džordžii, AÜV)|Atlant]], [[Džordžii]], [[Amerikan Ühtenzoittud Valdkundad|AÜV]] (vspäi 1972)
* {{AZE|#}} [[Baku]], [[Azerbaidžan]] (2013)
* {{ISR|#}} [[Jerusalim]], [[Izrail']] (2006)
* {{UKR|#}} [[Kijev]], [[Ukrain]] (2008)
* {{GER|#}} [[Köl'n]], [[Pohjoine Rein da Vestfalii]], [[Saksanma]] (2011)
* {{TUR|#}} [[Stambul]], [[Turkanma]] (1965)
* {{IND|#}} [[Udaipur]], [[Radžastan]], [[Indii]] (2015)
</div>

== Homaičendad ==
<references />

== Irdkosketused ==
* [http://www.rio.rj.gov.br/ Rio-de-Žaneiro-lidnan tobmuden sait (''rio.rj.gov.br'').] {{ref-pt}}
{{Commons|Category:Rio de Janeiro (city)}}

[[Kategorii:Rio-de-Žaneiro| ]]
[[Kategorii:Brazilijan lidnad]]
[[Kategorii:Eländpunktad kirjamišton mödhe]]
[[Kategorii:Rio-de-Žaneiro (štat)|*]]
