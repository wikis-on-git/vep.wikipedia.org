{{1000}}
{{Eländpunkt
 | Nimi = Rio-de-Žaneiro<br />Rio de Janeiro
 | Lidnanznam = Brasão da cidade do Rio de Janeiro.svg
 | Flag = Bandeira da cidade do Rio de Janeiro.svg
 | Lidnanznam text = Rio-de-Žaneiron lidnanznam
 | Flag text = Rio-de-Žaneiron flag
 | Valdkund = Brazilii
 | Eläjiden lugu = 6,476,631
 | Voz' = 2016
 | Pind = 1,265
 | Fail = Rio_Collage.png
 | Pämez' = Eduardu Paeš (2009-)
 | Telefonkod = +55-21
 | Aigvö = tal'vel [[UTC]]-3,<br />kezal [[UTC]]-2
}}
'''Rio-de-Žaneiro''' vai muite '''Rio''' ([[portugalijan kel'|port]].: ''Rio de Janeiro'' [ˈʁi.u d(ʒi) ʒɐˈnejɾu] «vilukuine jogi») om lidn [[Brazilii|Brazilijan]] suvipäivnouzmas. Se om [[Rio-de-Žaneiro (štat)|ühtennimižen štatan]] administrativine keskuz.

Lidn om kahtenz' znamoičendal valdkundan ižanduses [[San Paulu]]n jäl'ghe. Vl 2016 lidn vastsi ezmäižid Suviamerikas [[Kezaližed Olimpiadvändod|Kezaližid Olimpiadvändoid]].

== Istorii ==
Rio-de-Žaneiro om [[Guanabar]]-lahten (port. ''Baía da Guanabara'') ezmäine nimituz, se oli anttud värin (laht, ei ole jogi). Lidnan aluz om pandud vl 1565 keväz'kun 1. päiväl lahten päivlaskmaižel randal kuti ''San Sebastjan de Rio-de-Žaneiro'' (port. ''São Sebastião de Rio de Janeiro'') [[Portugalii|Portugalijan]] Sebastjan I-kunigahan oiktastuseks.

Vl 1763 sirtihe sihe koloniališt administracijad [[Salvador (lidn, Baii, Brazilii)|Salvador]]aspäi, i vozil 1763-1960 Rio oli Brazilijan pälidnaks. Vl 1960 pälidnad sirtihe udhe [[Brazilia]]-lidnha.

== Geografijan andmused ==
Rio sijadase [[Atlantine valdmeri|Atlantižen valdmeren]] da sen Guanabar-lahten randoil, [[Brazilijan mägitazangišt]]on suvipautkil, 31 m keskmäižel korktusel valdmeren pindan päl.

Klimat om [[subekvatorialine vö|subekvatorialine]]. Kun keskmäine lämuz oleleb +21,3..+26,5 C° röunoiš. Paneb sadegid 1170 mm vodes, heinku da eloku oma kaikiš kuivad (50-60 mm kus).

Vspäi 2010 lidn jagase 7 subprefekturha (port. ''subprefeituras''). Subprefekturas alajagasoiš 33 administrativižhe rajonha (port. ''Regiões Administrativas, RAs'') i edemba 162 lidnrajonha (port. ''bairros'').

== Eläjad ==
Vl 2014 eläjiden lugu oli 6 453 682 ristitud. Vl 2015 läz 16,5 mln ristitud elädas «Sur' Rio»-lidnaglomeracijas 43 780 km² pindal. Eläjad nimitadas ičtaze «karioka» (port. ''carioca'').

== Transport ==
Rios om kundališt transportad: avtobusoid, kiruhavtobusoid, tramvaid (vspäi 1891), lidnelektrojonusid, ehtatimid. Om äi kiruhteid da 160 km velotehuzid. 13-kilometrine Rio-Niteroi-avtotesild ühtenzoitab Guanabar-lahten randoid. Vspäi 1979 metropoliten radab lidnas (vspäi 2016 om 3 jonod, 41 stancijad, 58 km raudted). Sen ližaks, vspäi 2016 kebn metro radab lidnas (port. ''Veículo Leve sobre Trilhos Carioca'', om 3 jonod, 42 stancijad, 28 km raudted).

Valdkundan kahtenz' surtte meriport sijadase lidnas. Koume lendimportad om lidnas. Suremb niiden keskes om rahvahidenkeskeine soda- da civiline Tom Žobinan nimel nimitadud Galean-lendimport (''GIG'', port. ''Galeão''), se sijadase 20 km pohjoižhe lidnan keskusespäi Gubernatoran sarel. Sišpäi tehtas reisid Suviamerikan äjihe maihe, [[AÜV|AÜV:oihe]], Päivlaskmaižen [[Evrop]]an i [[Afrik]]an surihe lidnoihe, mugažo Brazilijadme.

== Sebruzlidnad ==
* {{AUS|#}} [[Adelaid]], [[Avstralii]]
* {{USA|#}} [[Atlant (lidn, Džordžii, AÜV)|Atlant]], [[Džordžii]], [[Amerikan Ühtenzoittud Valdkundad|AÜV]]
* {{AZE|#}} [[Baku]], [[Azerbaidžan]]
* {{ROU|#}} [[Buharest]], [[Romanii]]
* {{ISR|#}} [[Jerusalim]], [[Izrail']]
* {{UKR|#}} [[Kijev]], [[Ukrain]]
* {{GER|#}} [[Köl'n]], [[Pohjoine Rein da Vestfalii]], [[Saksanma]] 
* {{TUR|#}} [[Stambul]], [[Turkanma]]

== Irdkosketused ==
{{Commons|Category:Rio_de_Janeiro_city}}
* [http://www.rio.rj.gov.br/ Rio-de-Žaneiro-lidnan tombuden sait.] {{ref-pt}}

[[Kategorii:Rio-de-Žaneiro| ]]
[[Kategorii:Rio-de-Žaneiro (štat)]]
[[Kategorii:Brazilijan lidnad]]
[[Kategorii:Eländpunktad kirjamišton mödhe]]
