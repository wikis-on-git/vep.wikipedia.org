{{Eländpunkt
 | Nimi = Bagrationovsk<br />Багратионовск
 | Lidnanznam = Coat of Arms of Bagrationovsk (Kaliningrad oblast).png
 | Flag =
 | Lidnanznam text = Bagrationovskan lidnanznam
 | Flag text =
 | Valdkund = Venäma
 | Eläjiden lugu = 6,409
 | Voz' = 2017
 | Pind = 10.7
 | Fail = Сияние старины.JPG
 | Pämez' = Jurii Karafelov<br />(sügüz'ku 2016—)
 | Telefonkod = +7-40156-xx-xxx
 | Avtokod = 39. 91
 | Aigvö = [[UTC]]+2 ([[MSK]]−1)
}}
'''Bagrationovsk''' ({{lang-ru|Багратионовск}}, [[pol'šan kel'|pol'š]]. i {{lang-de|Bagrationowsk}}; edel 1946 vot — ''Preisiš Eilau'', {{lang-de|Preußisch Eylau}}) om [[Venäma]]n lidn [[Kaliningradan agj]]an suvipäivlaskmas. Se om [[Bagrationovskan lidnümbrik]]on administrativine keskuz. Valdkundröunzonan režim om väges lidnas.

== Istorii ==
Eländpunktan aluz om pandud kuti [[Tevtonan orden]]an zamk-varmitez vl 1325, žilo senno — vl 1336. Se sai lidnan oiktusid vl 1585. Vl 1807 7.-8. päivil uhokud tora tegihe lidnanno Francijan i Venäman-Prussijan sodavägiden keskes. Vl 1866 raudte ühtenzoiti lidnad Königsberganke i [[Bartošice|Bartenštainanke]] (nüg. Pol'šanmas, heittihe raudted valdkundröunan rajonas). [[Toine mail'man soda|Suren sodan]] aigan vn 1945 10. päiväl uhokud Rusked Armii anasti lidnad. Nimitihe venämalaižen [[Pötr Bagration]]-jenaralan muštoks — vn 1807 toran sodavejan.

Lidn šingotase mašiništonsauvomižel (torguind- i vilugoitimmašiništ), sömtegimištol (lihakombinat) i zell'tegimel, mugažo mebel'edheotand radab.

== Geografijan andmused ==
Lidn sijadase 70 m ü.m.t. keskmäižel korktusel, [[Pol'šanma]]n röunanno. «Bagrationovsk — Bezledi»-röunpäličmänendtaho om 300 m suvipäivnouzmha lidnaspäi. Matkad [[Kaliningrad]]hasai om 37 km pohjoižhe orhal vai 40 km avtotedme. Toižed lähembaižed lidnad oma [[Laduškin]] 36 km lodeheze orhal vai 50 km avtol i [[Bartošice]] (Pol'šanma) 17 km suvipäivnouzmha orhal vai avtotedme. Pened Langer- i Varškaiterskoje-järved sijadasoiš Bagrationovskas.

Kaik 87 žilod mülüdas lidnümbrikho Bagrationovskan ližaks. Lidnümbrikon pind — 1019,88 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 6 400 ristitud, lidnümbrikon (edel 2016 vot — rajonan) videndez. Kaikiš suremb lidnan ristitišt oli 7 461 eläjad vl 1939 i 7 400 eläjad vll 1998−2001. [[Ortodoksine hristanuskond|Ortodoksižen hristanuskondan]] jumalanpert' om saudud vl 1995.

Rahvahad (lidnan eläjad vl 2010, enamba 0,3%, ozutadud rahvahudenke): [[venälaižed]] — 89,0%, [[ukrainalaižed]] — 3,7%, [[vaugedvenälaižed]] — 3,0%, [[armenijalaižed]] — 0,9%, [[saksalaižed]] — 0,6%, [[totarlaižed]] — 0,5%, [[azerbaidžanlaižed]] — 0,5%, [[litvalaižed]] — 0,5%, [[pol'šanmalaižed]] — 0,3%, toižed rahvahad — 1,0%.

== Homaičendad ==
<references />

== Irdkosketused ==
* [http://bagrationovsk.gov39.ru/ Lidnümbrikon tobmuden aluzkundoiden oficialine sait (''bagrationovsk.gov39.ru'').] {{ref-ru}}
{{Commons|Category:Bagrationovsk}}

{{Kaliningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kaliningradan agjan lidnad]]
[[Kategorii:Bagrationovskan lidnümbrik|*]]
