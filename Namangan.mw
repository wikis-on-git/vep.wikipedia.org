{{Eländpunkt
 | Nimi = Namangan
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Uzbekistan
 | Eläjiden lugu = 597,400
 | Voz' = 2017-10-01
 | Pind = 145
 | Fail = Namangan Airport.jpg
 | Pämez' = 
 | Telefonkod = +998-6922
 | Aigvö = [[UTC]]+5
}}
'''Namangan''' (mugažo [[uzbekan kel'|uzbekan kelel]]) om lidn [[Uzbekistan]]an suvipäivnouzmas. Se om valdkundan koumanz' lidn eläjiden lugun mödhe, [[Namanganan agj]]an administrativine keskuz (vspäi 1941).

== Istorii ==
Nügüdläine eländpunkt mainitaškanzihe 15. voz'sadan lopuspäi. Se sai lidnan statusad vl 1610. Vl 1912 raudte ühtenzoiti lidnad [[Kokand]]anke. Vl 1926 lidn eli lujas [[manrehkaiduz|manrehkaiduses]] läbi.

Namangan šingotase sömtegimištol i [[puvill]]an ümbriradmižel.

== Geografijan andmused ==
Lidn sijadase agjan päivnouzmas, [[Ferganan alangišt]]on pohjoižes, 476 m ü.m.t. keskmäižel korktusel. Matkad [[Kirgizstan]]hasai om 20 km lodeheze vai pohjoižpäivnouzmha orhal, [[Taškent]]-pälidnhasai om 200 km lodeheze orhal vai 300 km avtotedme.

== Eläjad ==
Vl 2011 eläjiden lugu oli 451 tuhad ristituid. Edel 2016 vot lidnan pind oli 101,5 nellikkilometrad, sid' mülütihe ezilidnoid, i ristitišt ližadui läz 90 tuhad eläjid. Kaikiš suremb lidnan ristitišt om nügüd'.

Nened professionaližen opendusen aluzkundad ratas lidnas: Namanganan valdkundaline universitet (vspäi 1942, 5,4 tuhad üläopenikoid vl 2017), pedagogine institut, inženeriž-tehnologine institut, kümne kolledžad.

[[Islam]]an 270 pühäpertid (vn 1997 andmused) i [[hristanuskond]]an koume jumalanpertid oma avaitud lidnas.

== Transport ==
Avtobusad da maršruttaksid oma kundaližeks transportaks lidnas. Namangan-raudtestancii radab lidnan keskuses.

Namanganan rahvahidenkeskeine civiline lendimport (''NMA / НМГ'') sijadase 12 km keskusespäi lidnan päivlaskmaiženno röunanno. Tehtas reisid Taškentha i [[Venäma]]n järedoihe lidnoihe.

== Homaičendad ==
<references />

== Irdkosketused ==
* [http://namangan.uz/ Lidnan da sen agjan oficialine sait (''namangan.uz'').] {{ref-uz}} {{ref-ru}}
{{Commons|Category:Namangan}}

[[Kategorii:Uzbekistanan lidnad]]
[[Kategorii:Eländpunktad kirjamišton mödhe]]
[[Kategorii:Namanganan agj|*]]
