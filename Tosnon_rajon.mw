{{Rajon
| Nimi          = Tosnon rajon<br />Тосненский район
| Znam          = Coat of Arms of Tosno (Leningrad oblast).png
| Flag          = Flag of Tosnensky rayon (Leningrad oblast).svg
| Znam text     = Tosnon rajonan znam
| Flag text     = Tosnon rajonan flag
| Valdkund      = Venäma
| Pälidn        = Tosno
| Eläjiden lugu = 130,023
| Year          = 2016
| Pind          = 3,655.97
| Map           = Location of Tosnensky District (Leningrad Oblast).svg
| Map width     = 
}}
'''Tosnon rajon''' (ven.: ''Тосненский район'') om municipaline ühtnik [[Leningradan agj]]as.

Administrativine keskuz om [[Tosno]]-lidn (mülüb rajonha vspäi 2006), sijadase rajonan pohjoižes.

== Istorii ==
Rajonan aluz om pandud vl 1930 elokun 19. päiväl [[Leningradan agj]]aha enččiden Lübanin, Detskoje Selon i Kolpinon rajoniden küläkundoišpäi, Tosno-lidnad agjan alištusenke panihe keskuseks. Vl 1960 enččen Mgan rajonan palad ühtištuihe Tosnon rajonanke. Vozil 1963-2006 [[Tosno]]-lidn oli alištunu agjan tobmudele. Vl 1977 enččen Mgan rajonan ühtištudud pala läksi [[Kirovskan rajon]]ha. Rajon om olmas nügüdläižiš röunoiš vspäi 2006.

== Geografijan andmused ==
Tosnon rajon om Leningradan agjan suvine taho. Pind — 3 655 nellikkilometrad (9nz' sija agjas). Mec katab nell' videndest rajonan sokast territorijad, sil om il'man kaičendfunkcii tobjimalaz.

Om röunoid 6 Venäman rajonanke da Piterinke:
* pohjoižpäivnouzmas [[Leningradan agj]]an [[Kirovskan rajon]]anke;
* päivnouzmas [[Leningradan agj]]an [[Kirišin rajon]]anke;
* suvipäivnouzmas [[Uz'lidnan agj]]an [[Čudovon rajon]]anke;
* suves [[Uz'lidnan agj]]an [[Uz'lidnan rajon]]anke;
* suvipäivlaskmas [[Leningradan agj]]an [[Lugan rajon]]anke;
* päivlaskmas [[Leningradan agj]]an [[Gatčinan rajon]]anke;
* lodehes [[Piter]]inke.

Znamasižed joged oma [[Tosn]] ([[Neva]]n hura ližajogi) da [[Tigod (jogi)|Tigod]] ([[Volhov (jogi)|Volhovan]] hura ližajogi). Kaikiš järedamb järv om [[Pendikovskoje (järv)|Pendikovskoje-järv]] (2,1 km²). Kaik joged da järved mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[sauvondmaterialad]] ([[apakkivi]], [[gravii]], [[šebin']], [[lete|letked]], [[savi|saved]], [[mouckivi]]), [[mergel']], [[dolomit]], [[mec]], [[vezi|reskvezi]].

Vspäi 2006 rajonan territorii alajagase 13 municipaližhe ühtnikha: 7 lidnkundha da 6 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 26 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Zaharov Viktor|Viktor Zaharov]] radab sen ezimehen da rajonan pämehen vs 2014 sügüz'kun 25. päiväspäi. Ezitajiden Nevondkund valičeb rajonan administracijan pämest.

Vs 2007 elokuspäi [[Dernov Vladimir|Vladimir Dernov]] radab rajonan administracijan pämeheks koumanden strokun jäl'geten. Kahesa varapämest oma hänele abhu. Kahesa komitetad, 8 palakundad, 5 sektorad da laudkund alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 122 999 ristitud (nellänz' sija agjas).

Kaik om 115 eländpunktad rajonas, sidä kesken 3 lidnad, 4 lidnanvuittušt žilod, 14 muite žilod, 2 raudtestancijan žilod, 86 küläd, 1 futor da 5 kordonad.

Toižed sured eländpunktad oma [[Nikol'skoje (lidn)|Nikol'skoje]]-lidn (21,3 tuh. rist. vl 2016), lidnanvuiččed [[Ul'janovk (Leningradan agj)|Ul'janovk]]-žilo (12,6 tuh. rist. vl 2016), [[Tel'manan žilo (Leningradan agj)|Tel'manan žilo]] (8,7 tuh. rist. vl 2010), [[Fornosovo]]-žilo (6,4 tuh. rist. vl 2016) da [[Bor (žilo)|Bor]]-žilo (5,3 tuh. rist. vl 2016), [[Lüban' (Leningradan agj)|Lüban']]-lidn (4,6 tuh. rist. vl 2016).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 87,8%, [[ukrainalaižed]] — 1,7%, [[vaugedvenälaižed]] — 0,9%, [[totarlaižed]] — 0,7%, [[uzbekalaižed]] — 0,5%, [[čiganalaižed]] — 0,4%, [[armenijalaižed]] — 0,4%, toižed — 2,5%, rahvahuden ozutandata — 5,1% (jäl'gmäižiden keskes 22,7% mahttas pagišta venäkelel).

Erased igähižed rahvahad: [[suomalaižed]] — 125 rist. (0,10%), [[karjalaižed]] — 70 rist. (0,06%), [[estilaižed]] — 26 rist. (0,02%), [[vepsläižed]] — 16 rist. (0,01%), [[saamalaižed]] — 6 rist. (vähemba mi 0,01%), [[ižoralaižed]] — 1 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 82-83.] {{ref-ru}}</ref>.

== Ižanduz ==
Rajonan ižandusen päsarakod oma<ref>[http://lenoblinvest.ru/images/rayoni/tosno/investpasport-TOSNO.pdf Tosnon rajonan investicine pasport (lenoblinvest.ru). — 20 lp. — Lpp. 1-16.] {{ref-ru}}</ref>:
* sauvondtegesiden da sauvondmaterialiden pästand (keramine apakut, raudbetontegesed, metallkonstrukcijad, teraz- da alüminiitorved, sanitarine tehnik da fitingad, savič, faner, kleid ([[Henkel]]), mujud);
* mašinoidensauvomine ([[Caterpillar]]-ekskavatorad — tarbhaižiden kaivatusiden samižen täht; avtod tepuhtastandan täht; lämuzmašiništ);
* himine (nozolad heretused), kodihimijan pästand (muil da pezendtuhk);
* turbhan samine;
* mecan varhapanend da ümbriradmine (Lübanin meckombinat);
* sömtegimišt;
* maižanduz (maploduiden kazvatuz, sigaliha, lehmänmaid, kombiniruidud söm kabjživatoiden täht);
* torguind da varažomad;
* jüguavtoiden logistik i raudtetransport.

== Homaičendad ==
<references />

== Irdkosketused ==
* [http://www.tosno-online.com/ Tosnon rajonan oficialine sait.] {{ref-ru}}

{{Rajonad Leningradan agjas}}

[[Kategorii:Tosnon rajon| ]]
