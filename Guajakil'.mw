{{Eländpunkt
 | Nimi = Guajakil'<br />Guayaquil
 | Lidnanznam = Escudo de Guayaquil.svg
 | Flag = Flag of Guayaquil.svg
 | Lidnanznam text = Guajakilin lidnanznam
 | Flag text = Guajakilin flag
 | Valdkund = Ekvador
 | Eläjiden lugu = 2,698,077
 | Voz' = 2019
 | Pind = 347
 | Fail = Guayaquil montage.png
 | Pämez' = Haime Nebot<br />(eloku 2000—)
 | Telefonkod = +593-4
 | Aigvö = [[UTC]]−5
}}
[[Fail:Mapa vial de Guayaquil.png|thumb|left|250px|Lidnan transportine kart, 2010.]]
'''Guajakil'''' ({{lang-es|Guayaquil}} [ɡwaʝaˈkil]), oficialine nimituz '''Santjago de Guajakil' ''' ({{lang-es|Santiago de Guayaquil}}), om [[Ekvador]]an kaikiš suremb lidn (kuti [[Kito]]-pälidn-ki) da meriport. Se om [[Guajasan agj]]an administrativine keskuz.

== Istorii ==
Enččel indejalaižiden torguindlidnad sijazisoiš Guajakilin territorijal. Nügüdläižen eländpunktan aluz om pandud vl 1536 [[ispanijalaižed|ispanijalaižil]] kuti ''Kaikiš hüväsuguine da kaikiš uskoline Santjago de Guajakil'-lidn'' ({{lang-es|Muy Noble y Muy Leal Ciudad de Santiago de Guayaquil}}). Vl 1687 lidn eli varghudes läbi angližiden da francižiden merirazbainikoiden jäl'ghe.

Guajakil' šingotase järedal meriportal (valdkundan merijüguiden kaks' koumandest), kivivoin ümbriradmižel, kalanpüdusel, sauvondan edheotandoil i turizmal.

== Geografijan andmused ==
Lidn sijadase valdkundan päivlaskmas, Guajas-jogen oiktal randal ({{lang-es|Guayas}}) da [[Tün' valdmeri|Tünen valdmeren]] Guajakilin lahten randal. Istorine keskuz seižub 40 kilometras jogensuspäi, 4 m ü.m.t. keskmäižel korktusel. Matkad [[Kito]]-pälidnhasai om 250 km pohjoižpäivnouzmha orhal.

Klimat om [[tropine vö|tropine]] räk savannoiden. Lämuz om +25..+27 C° vodes ümbri, absolütine minimum +15 C°. Paneb sadegid 1263 mm, kaks' sezonad om olmas. Vihmsezon oleleb [[El' Ninjo]]-pordon aigan vilukus-sulakus, paneb 200..332 mm kus. Kuivsezon oleskeleb vilun [[Gumbol'dtan joksmuz|Gumbol'dtan joksmusen]] valatoitusen aigan, paneb 87 mm kezakus-kül'mkus kaikes pordos (1..6 mm elokus-redukus). Pened manrehkaidused oma kaikenaigaižed, lidn alištub torokaldoihe. Jäl'gmäine järed manrehkaiduz oli vn 2016 16. päiväl sulakud (7,8 ballad, 2 mest pölištui).

Guajakil' jagase 72 nimitadud territorialižhe sektorha.

== Eläjad ==
Vl 1950 eläjiden lugu oli 258 966 ristitud, sabustihe millionad läz 1980-nt vot. Kaikiš suremb lidnan ristitišt om nügüd'. Vl 2019 3,1 mln ristituid elädas ezilidnoidenke, se om videndez valdkundan ristitištos. [[Hristanuskond]] om levitadud, kaikiš amuižeb — [[katoline jumalankodikund]].

== Transport ==
Avtobusad, «Metrovía»-kiruhavtobusad (3 maršrutad), maršruttaksid da taksid oma kundaližeks transportaks lidnas.

Rahvahidenkeskeine civiline lendimport Hose Hoakin de Ol'medo-runokirjutajan nimed (''GYE'', 6 mln passažiroid vl 2011) sijadase 5 km pohjoižhe lidnan keskusespäi. Tehtas reisid Suviamerikan i Keskuzamerikan lähižihe maihe, Nju Jorkha, Majamihe, Madridha i Amsterdamha, mugažo Ekvadoradme (passažiroiden pol').

== Irdkosketused ==
* [http://www.guayaquil.gob.ec/ Lidnan tobmuden aluzkundoiden oficialine sait (''guayaquil.gob.ec'').] {{ref-es}}
{{Commons|Guayaquil}}

[[Kategorii:Guajakil'| ]]
[[Kategorii:Ekvadoran lidnad]]
[[Kategorii:Eländpunktad kirjamišton mödhe]]
[[Kategorii:Guajasan agj|*]]
