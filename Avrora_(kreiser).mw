[[Fail:Kruiser Aurora.jpg|thumb|right|250px|«Avrora»-kreiser]]
[[Fail:|thumb|right|250px|Muštpacaz vn 1917 kreiseran seižundan da ambundan oiktastuseks [[Anglijalaine randird|Anglijalaižel randirdal]]]]
'''«Avrora»-kreiser''' ({{lang-ru|Крейсер «Аврора»}}) om muzei-laiv [[Piter]]iš, [[Keskuzline sodamerimuzei (Piter)|Keskuzližen sodamerimuzejan]] filial. Se om [[Redukun revolücii|Redukun revolücijan]] simvol, tegi tühjad ambundad psihologižeks signalaks šturmuimha [[Tal'veline pert'kulu|Tal'velišt pert'kulud]].

== Istorii ==
Säten laivan projektad ottihe aktualižen sil aigal angližen «[[HMS Talbot (1895)|Talbot]]»-laivan ezikuvaks. [[Nikolai II]] valiti laivan nimitust üks'toštkümnespäi vl 1896. Sodasomuzkreiser om saudud Piteriš [[Admiraluden verfid|Admiraluden verfil]] vll 1897−1903 koumen ühtejiččiden kesken, toižed oliba «Diana» i «Pallada». Ühtni [[Cusiman tora]]ha vn 1905 semendkul i [[Ezmäine mail'man soda|Ezmäižhe mail'man sodaha]]. Vn 1948 kül'mkuhusai kreiser mülüi Venäman imperijan, sid' NSTÜ:n [[Baltijan sodalaivišt]]ho.

[[Toine mail'man soda|Toižen mail'man sodan]] aigan heittihe azegid laivaspäi i formiruihe «Avrora»-ambundbrigadad kaičemha Leningradad, laiv jäi metoks saksalaižiden lendajiden täht, muretihe sidä lujas. Vodele 1948 om kohetud da jättud kaikenaigaižel jakar'seižundal [[Petrogradan randird]]anno, [[Nahimovan sodameriškol]]anno, kävutihe sen školan openduzbazaks vhesai 1956. Vspäi 1957 om olmas Keskuzližen sodamerimuzejan filialaks, vll 1984−1987 eli läbi kal'hes restavracijas (35 mln rublid). [[Nevondkundaline Ühtištuz|NSTÜ:n]], sid' Venäman kul'turjäl'gusen objekt (vspäi 1960).

Vn 2010 tal'vkuspäi laivan mez'kund oli tühjitadud. Vll 2014−2016 om kohetud [[Kronštadt]]as. Vn 2018 heinkuspäi [[ortodoksine hristanuskond|ortodoksižen hristanuskondan]] pühäpert' om udessündutadud laival.

== Suruded ==
Laivan vedenahtištuz — 6731 tonnad järgeline i 7130 tonnad täuz'. Se om 126,8 m pitte, 16,8 m levette i 6,4 m ištumižsüvüdenke vedes. Voi ujuda 19,2 sol'med pigudenke (35,6 km časpigudenke). Koume likutimmašinad 24 katl'anke, koume laivanpunod, voi ujuda 4 tuhad merimijlihesai avtonomižikš. Vägevuz — 11 791 hebonväged (8,8 MVt). Mez'kund — 20 oficerad i 550 merimest, 42 ambundazeged i 3 torpedapparatad.

== Irdkosketused ==
* [http://navalmuseum.ru/filials/cruiser_aurora «Avrora»-kreiser-filial Keskuzližen sodamerimuzejan ''navalmuseum.ru''-saital.] {{ref-ru}} i lehtpoliden [http://eng.navalmuseum.ru/filials/cruiser_aurora anglijankel'ne versii].
* [http://aurora.org.ru/ Kreiseran-muzejan enzne sait (''aurora.org.ru'').] {{ref-ru}} {{ref-en}}
* [http://крейсераврора.рф/ Mul'timedijan sait laivan polhe (''крейсераврора.рф'').] {{ref-ru}}
{{Commons|Category:Aurora (ship, 1900)}}

[[Kategorii:Laivad]]
[[Kategorii:Muzejad kirjamišton mödhe]]
[[Kategorii:Piterin muzejad]]
