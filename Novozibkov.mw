{{Eländpunkt
 | Nimi = Novozibkov<br />Новозыбков
 | Lidnanznam = Coat of Arms of Novozybkov (Bryansk oblast).png
 | Flag = Flag Novozybkova (Bryanskaya oblast).svg
 | Lidnanznam text = Novozibkovan lidnanznam
 | Flag text = Novozibkovan flag
 | Valdkund = Venäma
 | Eläjiden lugu = 40,476
 | Voz' = 2017
 | Pind = 31.5
 | Fail = Спасо-преображенская церковь (старообрядческая).JPG
 | Pämez' = Aleksandr Matvejenko<br />(viluku 2014—)
 | Telefonkod = +7-48343-xx-xxx
 | Avtokod = 32
 | Aigvö = [[UTC]]+3 ([[MSK]]+0)
}}
'''Novozibkov''' ({{lang-ru|Новозыбков}}) om [[Venäma]]n lidn da lidnümbrik [[Bränskan agj]]an suvipäivlaskmas. Se om agjan koumanz' surtte lidn, mugažo om [[Novozibkovan rajon]]an administrativižeks keskuseks (ei mülü sihe).

== Istorii ==
Eländpunktan aluz om pandud vl 1701 kuti sirdanuziden Venäman keskuzregionoišpäi vanhuskolaižiden ''Zibkai-slabad' '' ({{lang-ru|слобода Зыбкая}}). Se sai lidnan statusad vl 1809 nügüdläiženke nimenke. Lidn om openduzkeskuseks, šingotase elektrotermižen mašiništon pästandal (suladuzpäčid, ühthekeitandapparatad), nahk- i tekstil'edheotandoil, sömtegimištol, mugažo betonližadusiden tegim radab, ende tegihe [[vagon|jüguzvagonoid]] i [[viri]]d.

== Geografijan andmused ==
Lidn sijadase 160 m ü.m.t. keskmäižel korktusel. Matkad [[Bränsk]]hasai om 207 km pohjoižpäivnouzmha, [[Vaugedvenäma]]hasai — 25 km päivlaskmha orhal. Lähembaižed lidnad oma [[Klincad]] 35 km pohjoižpäivnouzmha orhal i [[Zlink]] 25 km suvipäivlaskmha orhal. Ühtennimine raudtestancii щь щдьфы «[[Bränsk]] — [[Gomel']]»-jonol vspäi 1887.

Novozibkov om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 40 553 ristitud. Kaikiš suremb ristitišt oli vozil 1985−1988, 47 tuhad eläjid.

Kuz' specialižen keskopendusen aluzkundad om lidnas: kaks' profškolad, pedagogine i medicinine kolledžad, maižandusen i ohjastusen tehnikumad.

Vozil 1963−2002 [[Venäman amuižortodoksine jumalankodikund|Venäman amuižortodoksižen jumalankodikundan]] keskuz sijazihe lidnas, sid' keskusen sirtihe [[Moskv]]ha da kätihe patriarhataks.

== Irdkosketused ==
* [http://www.zibkoe.ru/ Lidnan administracijan oficialine sait (''zibkoe.ru'').] {{ref-ru}}
* [http://www.novozybkov.ru/ Lidnan informacine ''novozybkov.ru''-portal.] {{ref-ru}}
{{Commons|Category:Novozybkov}}

{{Bränskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Bränskan agjan lidnad]]
[[Kategorii:Bränskan agjan lidnümbrikod]]
[[Kategorii:Novozibkovan rajon|*]]
