{{Rajon
| Nimi          = Slancin rajon<br />Сланцевский район
| Znam          = Coat of Arms of Slantsevo rayon (Leningrad oblast).png
| Flag          = Flag of Slantcevsky rayon (Leningrad oblast).png
| Znam text     = Slancin rajonan znam
| Flag text     = Slancin rajonan flag
| Valdkund      = Venäma
| Pälidn        = Slanci (lidn){{!}}Slanci
| Eläjiden lugu = 43,599
| Year          = 2016
| Pind          = 2191.09
| Map           = Location of Slantsevsky District (Leningrad Oblast).svg
| Map width     = 
}}
'''Slancin rajon''' ([[venäkel'|ven.]] ''Сланцевский район'') om municipaline ühtnik [[Leningradan agj]]as.

Administrativine keskuz om [[Slanci (lidn)|Slanci]]-lidn (vspäi 2006 mülüb rajonha), sijadase rajonan päivlaskmas. Rajonan ristitišton nell' videndest eläb siš.

== Istorii ==
Rajonan aluz om pandud vl 1941 keväz'kun 11. päiväl [[Leningradan agj]]aha [[Kingiseppan rajon|Kingiseppan]] da [[Gdovan rajon|Gdovan]] rajoniden paloišpäi, Slanci-radnikžilod panihe keskuseks.

[[Toine mail'man soda|Toižen mail'man sodan]] aigan vozil 1941 (heinku) - 1944 (uhoku) rajonan territorii oli okkupiruidud. Vl 1945 [[Narv (jogi)|Narv-jogen]] oiktan randpolen palad ([[Estinman NST]]:an enzne pala) ühtištuihe rajonanke kahteks küläkundaks. Vozil 1958-2006 [[Slanci]]-lidn oli alištunu agjan tobmudele. Vl 1963 rajonan territorii läksi [[Kingiseppan rajon]]ha i [[Lugan rajon]]ha. Vl 1965 Slancin rajonan udessündutamižes pördutihe vaiše küläkundoid Kingiseppan rajonaspäi. Rajon om olmas nügüdläižiš röunoiš vspäi 2006.

== Geografijan andmused ==
Slancin rajon om Leningradan agjan suvipäivlaskmaine taho. Pind — 2 191 nellikkilometrad (agjan 16nz' surtte 17:späi). [[Mec]]ad ottas territorijan koume nelländest (1 638 km²)<ref>[http://lenoblinvest.ru/images/rayoni/slants/investpasport-SLANZI.pdf Slancin rajonan investicine pasport (lenoblinvest.ru). — 29 lp. — Lp. 3.] {{ref-ru}}</ref>.

Om röunoid 5 Venäman rajonanke da Estinmanke:
* pohjoižpäivnouzmas [[Leningradan agj]]an [[Volosovon rajon]]anke;
* päivnouzmas [[Leningradan agj]]an [[Lugan rajon]]anke;
* suves [[Pskovan agj]]an [[Plüssan rajon]]anke;
* suvipäivlaskmas [[Pskovan agj]]an [[Gdovan rajon]]anke;
* päivlaskmas [[Estinma]]nke;
* pohjoižes [[Leningradan agj]]an [[Kingiseppan rajon]]anke.

Znamasižed joged oma [[Lug (jogi)|Luganjogi]] da [[Narv (jogi)|Narv]] (lanktas [[Suomen laht]]he), rajon sijadase niiden keskes. Znamasine vezišt om ratud [[Narvan vezivaradim]] (191,4 km²), mülüb rajonha vaiše paloin. Joged da järved mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[palab šoidkivi]], [[turbaz]], [[sauvondmaterialad]] ([[mouckivi]], [[lete|letked]], [[savi|saved]]), [[mergel']], [[mec]], [[vezi|reskvezi]].

Vspäi 2006 rajonan territorii alajagase 7 municipaližhe ühtnikha: 1 lidnkundha da 6 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 21 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl (koumanz' kucund). [[Čistova Marina|Marina Čistova]] radab sen ezimehen da rajonan pämehen vs 2014 sügüz'kun 30. päiväspäi. Ezitajiden Nevondkund valičeb rajonan administracijan pämest.

Vl 2014 redukun 31. päiväl [[Födorov Igor'|Igor' Födorov]] om valitud ezitajil i om pandud rajonan administracijan pämeheks, radab kontraktan mödhe ezmäižen strokun. Nell' varapämest oma hänele abhu. Üks'toštkümne komitetad, 4 palakundad, 3 sektorad, radnikoičend, aburadnikoičendoiden ohjastuz da laudkund alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 43 523 ristitud (ezijäl'gmäine, 16nz' sija agjas).

Kaik om 156 eländpunktad rajonas, sidä kesken 1 lidn, 4 žilod, 1 raudtestancijan žilo, 148 küläd, 1 futor da 1 sijaine.

Toižed sured eländpunktad oma [[Viskatk]]-külä (1,6 tuh. rist. vl 2010) da [[Gostici (külä)|Gostici]]-külä (1,2 tuh. rist. vl 2010).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 82,0%, [[ukrainalaižed]] — 1,2%, [[vaugedvenälaižed]] — 1,2%, toižed — 2,7%; rahvahuden ozutandata — 12,9% (heišpäi vaiše 2,7% mahttas pagišta venäkelel).

Erased igähižed rahvahad: [[estilaižed]] — 87 rist. (0,20%), [[karjalaižed]] — 18 rist. (0,04%), [[suomalaižed]] — 17 rist. (0,04%), [[vepsläižed]] — 2 rist. (vähemba mi 0,01%), [[ižoralaižed]] — 1 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lp. 78.] {{ref-ru}}</ref>.

== Homaičendad ==
<references />

== Irdkosketused ==
* [http://www.slanmo.ru/ Slancin rajonan oficialine sait.] {{ref-ru}}

{{Rajonad Leningradan agjas}}
{{stub}}

[[Kategorii:Slancin rajon| ]]
