{{Eländpunkt
 | Nimi = Ustüžn<br />Устюжна
 | Lidnanznam = Coat of arms of Ustyuzhna and Ustugnovsky District (Vologda Region).png
 | Flag = 
 | Lidnanznam text = Ustüžnan lidnanznam
 | Flag text = 
 | Valdkund = Venäma
 | Eläjiden lugu = 8,859
 | Voz' = 2015
 | Pind = 8.33
 | Fail = Устюжна Центр.JPG
 | Pämez' = Nikolai Kozlov (2012-)
 | Telefonkod = +7-81737-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Ustüžn''' ([[venän kel'|ven.]]: ''Устюжна'') om [[Venäma]]n lidn [[Vologdan agj]]an suvipäivlaskmas. Se om [[Ustüžnan rajon]]an administrativine keskuz.

Eländpunkt johtutase kirjutadud purtkiš ezmäižen kerdan vl 1252 kuti ''Raudasine Ustüg'' (ven.: ''Устюг-Железный'') lidnan statusanke. 16. voz'sadan lopuspäi sen nimi kätihe nügüdläižikš ''Ust'-Ižin'' — ''Ustüžn'' vai ''Ustüžn Železnopol'skai''.

Lidn sijadase [[Molog (jogi)|Molog-jogen]] molembil randoil (oiktal randal tobjimalaz) da sen oiktan ližajogen — Ižinan jogensun randoil ([[Volg]]an bassein), 120 m keskkorktusel. Matkad [[Vologd]]ahasai om 244 km päivnouzmha avtotedme. Lähembaine sur' lidn om [[Čerepovec]].

Ižandusen päsarakod oma sömtegimišt da sauvondmaterialoiden pästand (raudbetontegesed). Politehnine tehnikum om specialižen keskopendusen aluskund lidnas. Lähembaine raudtestancii om [[Pestovo]]-lidnas (Uz'lidnan agj) 56 kilometras suvipäivlaskmha avtotedme.

Vl 2010 eläjiden lugu oli 9 452 ristitud. Ortodoksižen hristanuskondan koume pühäpertid om lidnas.

== Homaičendad ==
<references />

== Irdkosketused ==
* [http://www.admgorust.ru/ Ustüžn-lidnan administracijan da Nevondkundan oficialine sait.] {{ref-ru}}
* [http://www.vologda-oblast.ru/municipalitety/ustyuzhenskiy_rayon/g_ustyuzhna/ Ustüžn-lidnan lehtpol' Vologdan agjan ohjastusen oficialižel portalal — venäkelel] da [http://www.vologda-oblast.ru/en/municipalities/district_of_ustyuzhna/ustyuzhna/ anglijan kelel.]

{{Vologdan agjan lidnad}}

{{stub}}

[[Kategorii:Ustüžn| ]]
[[Kategorii:Ustüžnan rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
