{{Eländpunkt
 | Nimi = Agidel'<br />Агидель <small>(ven.)</small><br />Ағиҙел <small>(bašk.)</small>
 | Lidnanznam = Coat of Arms of Agidel (Bashkortostan).png
 | Flag = Flag of Agidel.svg
 | Lidnanznam text = Agidelin lidnanznam
 | Flag text = Agidelin flag
 | Valdkund = Venäma
 | Eläjiden lugu = 14,219
 | Voz' = 2020
 | Pind = 66.5
 | Fail = Улица агидель.JPG
 | Pämez' = Fanis Gil'vanov<br />(kül'mku 2016—)
 | Telefonkod = +7-34731-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
'''Agidel'''' ({{lang-ru|Агиде́ль}}, {{lang-ba|Ағиҙел}}, {{lang-tt|Агыйдел}}) om [[Venäma]]n lidn da lidnümbrik [[Baškortostanan Tazovaldkund]]an lodehes.

== Istorii ==
Eländpunktan aluz om pandud žiloks sauvomha Baškiran atomelektrostancijad vl 1980, nimitihe Agidelikš jogen baškiran nimitusen mödhe (ühtejitte lidnan nimenke), se korreliruib totaran kelen ''ak idel''-sanoidenke «vauged [[Volg]]». Vn 1990 sügüz'kul azotadihe sauvomišt kundusen protestoiden lainhen tagut. Vl 1991 žilo sai lidnan statusad. Vl 1998 Baškortostanan Nevondkund heiti sauvondan kel'dod, no eile valdkundan planoiš jätkata sauvomišt vhesai 2035. «[[Rosatom|Rosatom:an]]» radnikad holitadas AES:an sauvusid tähäsai. Vl 2021 tazovaldkundan šingotesen korporacii tariči sauda terasen valamižtegint stancijan sijas.

Agidel' šingotase [[savič]]un tegimel i «Bašspirt»-kompanijan tehmižel.

== Geografijan andmused ==
Lidn sijadase [[Vaugedjogi (Kaman ližajogi)|Vaugedjogen (Agidel'-jogen)]] oiktal randal 30 kilometras sen ühthejoksmusespäi [[Kam (jogi)|Kamanke]], 80 m ü.m.t. keskmäižel korktusel. Matkad [[Uf]]ahasai om 180 km suvipäivnouzmha orhal vai 220 km avtotedme. Lähembaine lidn om [[Neftekamsk]] 30 km pohjoižpäivnouzmha orhal vai 37 km avtotedme.

Agidel' om lidnümbrikon üks'jäine eländpunkt. [[Krasnokaman rajon]] ümbärdab lidnan territorijad. Lidnümbrik röunatab [[Tatarstan]]anke suvipäivlaskmas.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 16 370 ristitud. Kaikiš suremb ristitišt oli 18,7..20 tuh. eläjid vll 1996−2009 (20 tuh. rist. vl 1998).

Rahvahad (enamba 1% vl 2010, ozutadud rahvahudenke): [[totarlaižed]] — 53,6%, [[baškiralaižed]] — 22,2%, [[venälaižed]] — 16,2%, [[marilaižed]] — 4,3%, [[udmurtalaižed]] — 1,5%, toižed rahvahad — 2,2%.

[[Islam]]an «Nur»-mečet' om avaitud vl 2003. [[Ortodoksine hristanuskond|Ortodoksižen hristanuskondan]] ph. Spiridon Trimifuntalaižen jumalanpert' om väges.

Professionaližen opendusen aluzkund om Ufan poltusiž-energetižen kolledžan filial.

== Galerei ==
<gallery mode="packed" heights="125px">
Парк Победы в Агидели.jpg|Vägestusen puišt (2021)
Мечеть «Нур» в Анидели.jpg|«Nur»-mečetin südäin, vn 2021 nägu
Церковь Спиридона Тримифунтского.jpg|Ph. Spiridon Trimifuntalaižen jumalanpertin südäimes, vn 2021 nägu
BaskirskaJE.png|Baškiran AES:an jättud kesketi sauvomine vl 2012
Световой фонтан в Агиделе.jpg|Lämoifontan (2021)
</gallery>

== Irdkosketused ==
* [http://agidel.bashkortostan.ru/ Lidnümbrikon tobmuden aluzkundoiden oficialine sait (''agidel.bashkortostan.ru'').] {{ref-ru}}
{{Commons|Category:Agidel}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Baškortostanan Tazovaldkundan lidnümbrikod]]
