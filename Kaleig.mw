'''Kaleig''' (al'ternativižed nimed oma '''Kaleg''', '''Kalajogi''', '''Kalag''''; [[venän kel'|venän kelel]]: ''Рыбрека'', [[karjalan keled|karjalan kelel]]: ''Kalajogi'', [[suomen kel'|suomen kelel]]: ''Kalajoki'') om [[vepsläižed|vepsän]] [[žilo]] (ven. ''село'') [[Karjalan Tazovaldkund]]an [[Änižröunan rajon|Änižröunan (Änižrandan) rajonas]]. Se om [[Kaleigan vepsän küläkund|Kaleigan (Kalajogen) vepsän küläkundan]] administrativine keskuz.

Kaleig (Kalajogi) sijadase [[Änine|Änižjärven]] randal. Sadas kived [[gabrodiabaz]]an löudmižsijaspäi. Vodelpäi 1994 vodhesai 2005 se oli [[Vepsän rahvahaline volost'|Vepsän rahvahaližen volostin]] palaks.

Vl 2000 Kaleigan eläjiden lugu oli 639 ristitud, enamb 58% eläjid — [[vepsläižed]]. 

Nened aluzkundad oma olmas Kaleiges: keskškol [[vepsän kel'|vepsän kelen]] opendamiženke, lapsiden päivkodi, feršaliž-akušerine punkt, kul'turkodi.

Avtonmatk Kaleigan da [[Petroskoi]]n keskes om 105 kilometrad, regionaline R19-ted ([[Petroskoi]] — [[Šušt]]) mäneb siriči Kaleiges.

Vodel 1922 [[Nevondkundaline Ühtištuz|Nevondkundaližen Ühtištusen]] vägiak [[Anna Lisicina]] oli sündnu Kaleighe (Žitnoručejha).

{{Vepsän küläd Karjalan Tazovaldkundan Änižröunan rajonas}}

{{stub}}
[[Kategorii:Kaleig| ]]
[[Kategorii:Vepsän küläd Karjalan Tazovaldkundan Änižröunan rajonas]]
[[Kategorii:Vepsän küläd kirjamišton mödhe]]
[[Kategorii:Eländpunktad kirjamišton mödhe]]
