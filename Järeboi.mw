{{Taxobox
 | name         = Järeboi
 | image name   = Järeboi
 | image file   = Polarfuchs 1 2004-11-17.jpg
 | image descr  = Järeboi
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Lihansöjad]] (''Carnivora'')
 | familia      = [[Koiranvuiččed]] (''Canidae'')
 | genus        = [[Reboid]] (''Vulpes'')
 | species      = '''Järeboi'''
 | latin        = {{btname|Vulpes lagopus|([[Linnei Karl|Linnaeus]], 1758)}}
 | wikispecies  = Vulpes lagopus
 | commons      = Category:Alopex lagopus
 | itis         = 622025
 | ncbi         = 494514
 | range map    = Cypron-Range Vulpes lagopus.svg
 | range legend = 
}}
'''Järeboi''' ({{lang-la|Vulpes lagopus}}, sinonimad: ''Alopex lagopus'', ''Canis lagopus'') om lihansöi [[živat]]. Mülüb [[Koiranvuiččed]]-sugukundan [[Reboid]]-suguhu. ''Lagopus''-sana ({{lang-grc|λᾰγώπους}}) znamoičeb «jänišanjaugaine». Sädab läz kümned alaerikod.

== Leviganduz ==
Eläb kaiken [[Arktik]]an territorijal, sen avaron tundran kukhikahiš tahondoiš. Tal'vdub suvemba — oz., Amuran alajoksmuses, [[Baikal]]an randištonno, [[Suomenma]]n keskuzpalas.

Živat kävutab äivoččid uruid, tal'vel voib tehta uruid lumes. Uru sijadase pol'kilometras vedespäi vai sen lähemba.

== Ümbrikirjutand ==
Hibj om 50..75 sm pitte, händan piduz 25..30 sm. Järeboi om 20..30 sm kortte. Täuz'kaznuden ižačun hibj om 3,5 kg vedutte keskmäras, erasti sase 9 kilogrammhasai, emäčun veduz om läz koumed kilod. [[Reboi]]n erineden, hibj om lähemba mannoks, kärz om lühüdamb. Kehkrad korvad ozutadas habi tal'vkarvaspäi, käbäloiden labajaugad oma kattud kovil hibusil, ned vajehtused oma pakaiženvastaižed.

Järeboi om sugukundan üks'jäine erik karvan vajehtujanke mujunke voz'aigadme. Kaks' toižendad mujun mödhe: järgeline vauged (bur kezal) i sinivauvaz, jäl'gmäine oleskeleb vauvaz koričma, muzahahk, koričma hobedanke verdundan jäl'ghe.

== Elonmaht ==
Järeboi söb živatoiden 125 erikod, kazmusiden 25 erikod, no tobjimalaz nühtajid, kalad i somarjoid.

Živatan igä oleleb londuses 6..10 vot. [[Reboi]]d, [[hahm]]ad i [[händikaz|händikahad]] södas järeboid. [[Vauged pulo]] tegeb londoid järeboin poigaižihe.

== Kävutand ==
Parahim karv oleskeleb vilukus-uhokus. Ristitud mecatas i kazvatadas fermoil karvha näht.

== Homaičendad ==
<references />

{{Commons|Alopex lagopus}}

[[Kategorii:Koiranvuiččed]]
[[Kategorii:Živatad kirjamišton mödhe]]
[[Kategorii:Imetaiživatad]]
