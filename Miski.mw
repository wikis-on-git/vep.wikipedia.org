{{Eländpunkt
 | Nimi = Miski<br />Мыски
 | Lidnanznam = Coat of arms of Myski (Kemerovo Oblast).jpg
 | Flag = Flag of Myski (Kemerovo oblast).png
 | Lidnanznam text = Miskin lidnanznam
 | Flag text = Miskin flag
 | Valdkund = Venäma
 | Eläjiden lugu = 40,549
 | Voz' = 2021
 | Pind = 108.7
 | Fail = Станция Мыски (08.2011) - panoramio.jpg
 | Pämez' = Jevgenii Timofejev<br />(eloku 2019—)
 | Telefonkod = +7-38474-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Miski''' ({{lang-ru|Мыски́}}, [[šorijan kel']]: ''Томазақ'') om [[Venäma]]n lidn [[Kemerovon agj]]an suves. Se om Miskin lidnümbrikon administrativine keskuz (vspäi 2005).

== Istorii ==
[[Šorijalaižed]] elänzoitiba nenid sijid 1770-nziš vozišpäi i nimitihe ''Tomazak-ulus:aks''. Venäman istoriografijan mödhe eländpunktan aluz om pandud vl 1826 i nimitihe ''Miski-ulus:aks''. Vspäi 1926 Miski oli [[Mägišorijan rahvahaline rajon|Mägišorijan rahvahaližen rajonan]] administrativižen keskusen, vll 1930−1939 — [[Kuzedejevo]]-žilo, sid' tühjitihe rajonad venälaižiden suren lugumäran sirdmižen tagut otmaha agjad kävutamižhe tegimištol. Kätihe radnikžiloks vl 1949. Se sai lidnan statusad vn 1956 8. päiväl semendkud. Tom'-Usinskai GRES om saudud vll 1953−1965, radab alasortun hilel.

Miski šingotase [[kivihil'|kivihilen]] samižel (6 mln tonnoid vl 2015, «Sibirginskijad» kar'jer i kaivuz, «Sibir'»-küllästamižfabrik), sauvondmaterialiden tegimil (raudbeton, metalližkonstrukcijad, keramzit, gazbetonblokad) i elektroenergetikal, mugažo elektromontažtegesiden edheotand radab.

== Geografijan andmused ==
Lidn sijadase ülüdel («nemel»), Mras-Su-jogen hural randal tobjimalaz, kahtes kilometras sen lanktendan sijaspäi [[Tom' (Obin ližajogi)|Tomihe]] huralpäi, 196..249 m ü.m.t. korktusil. Om ümbärtud mägirajonil. Matkad [[Kemerovo]]hosai om 213 km lodeheze orhal, 272 km avtol vai raudtedme. Miski mülüb [[Novokuzneck]]an lidnaglomeracijha (1,15 mln rist. vl 2010). Lähembaine lidn om [[Meždurečensk]] 15 km päivnouzmha. Nell' raudtestancijad, päraudtestancii i 2 avtostancijad om lidnas.

14 pen't žilod mülüdas lidnümbrikho Miskin ližaks. Lidnümbrikon pind — 728,53 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 43 038 ristitud, lidnümbrikon — 45 375 ristitud. Kaikiš suremb lidnan ristitišt oli 48 600 eläjad vl 1996. Vl 2018 kaik 43 519 ristitud elihe lidnümbrikos.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/14866 Miskin pühäpertid ''sobory.ru''-saital.] {{ref-ru}}</ref> oma olmas lidnas: Jumalanmaman «Odigitrija»-jumalaižen (om saudud vl 1999−2001), ph. Ondrii Ezikuctud (2004) i ph. Serafim Sarovalaižen.

Tom'-Usinskii energotransportine tehnikum<ref>[http://www.туэтт.рф/ Tom'-Usinskii energotransportižen tehnikuman sait (''туэтт.рф'').] {{ref-ru}}</ref> om professionaližen opendusen aluzkundaks.

Edeline lidnan pämez' om Dmitrii Ivanov (sügüz'ku 2013 — kezaku 2019).

== Homaičendad ==
<references />

== Irdkosketused ==
* [http://www.myski-sovet.ru/ Lidnümbrikon Rahvahan Ezitajiden Nevondkundan oficialine sait (''myski-sovet.ru'').] {{ref-ru}}
* [http://www.myskiadmin.ru/ Lidnümbrikon Administracijan oficialine sait (''myskiadmin.ru'').] {{ref-ru}}
{{Commons|Category:Myski}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kemerovon agjan lidnümbrikod]]
