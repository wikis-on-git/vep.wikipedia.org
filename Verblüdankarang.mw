{{Taxobox
 | name         = Verblüdankarang
 | image title  = Verblüdankarang
 | image file   = Alhagi Baikonur 06.jpg
 | image descr  = Verblüdankarangon ''[[Alhagi pseudalhagi]]''-erik küpsidenke pauguidenke [[Baikonur]]-lidnan ümbrištos, [[Kazahstan]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Bobänikoižed]] (''Fabales'')
 | familia      = [[Bobanvuiččed]] (''Fabaceae'')
 | genus        = '''[[Verblüdankarang]]'''
 | latin        = {{btname|Alhági |[[Gan'jeben Abraham|Gagnebin]] (1755)}}
 | wikispecies  = Alhagi
 | commons      = Category:Alhagi
 | itis         = 26452
 | ncbi         = 47036
 | range map    =
}}
[[Fail:Alhagi Baikonur 07.jpg|thumb|left|250px|Kazmusen änik]]
'''Verblüdankarang''' ({{lang-la|Alhagi}}) om [[heinäsižed kazmused|heinäsižiden]] kazmusiden heim [[Bobanvuiččed]]-sugukundaspäi. Elonform om ogakaz pol'penzaz, harvemb äivozne heinäsine kazmuz.

== Leviganduz ==
Kazvab Päivnouzmaižen [[Evrop]]an suves, [[Sibir'|Sibiriš]], [[Keskuzazii|Keskuzazijas]], [[Kavkaz]]an pautkil.

Navedib kuivid [[step'|stepid]], letetazangištoid i pol'letetazangištoid savikonke da šebnänke. Kazvab pidust' jogiden i kanaliden randoid, pustolänil i kezandmail.

== Ümbrikirjutand ==
Jur' om pit'k 20 metrhasai, sarakoičese süvüdel. Barboikahad seikhed oma pudunuded alapalas, 30..100 sm kortte. Lehtesed oma pit'kačud kogonaižed 1..2 sm pitte, čereduišoiš. Ogahad oma ezibarbad 2..3 sm pitte, kazdas lehtesiden kaimloišpäi.

Kaik om 3..8 änikod kazmusel, ned oma rusttad vai ruskedvauvhad mujul. Änikoičeb semendkuspäi sügüz'tal'vhesai. Plodud küpsnedas heinkuspäi. Nell'-viž sement paugus.

== Kävutand ==
Kaik erikod oma sötmižkazmused, znamasižed letkiš. Hein ottase zell'torhudeks, sidä kesken bakterijanvastaižeks, ottas jurid i ploduid harvemb. Sadas südäivet noriš lehtesišpäi, kuivatas heinäd, tehtas unotest i keitvet. Spravitadas lujad [[rügiž|rügišt]].

Kogotas sahardunuzid eritusid räkän aigan sömäks («mann») da zelläks [[Iran]]as i [[Afganistan]]as.

== Erikod ==
Heim kogoneb kudes erikospäi:
* ''Alhagi canescens'' — Hahk verblüdankarang
* ''Alhagi kirghisorum'' — Kirgizine verblüdankarang
* ''Alhagi maurorum'' vai ''Alhagi graecorum''
* ''Alhagi nepalensis''
* ''Alhagi pseudalhagi'' — [[Järgeline verblüdankarang]]
* ''Alhagi sparsifolia'' — Harvlehtesine verblüdankarang

== Homaičendad ==
<references />

[[Kategorii:Bobanvuiččed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Pol'penzhad]]
[[Kategorii:Sömkazmused]]
[[Kategorii:Sötmižkazmused]]
[[Kategorii:Zell'kazmused]]
