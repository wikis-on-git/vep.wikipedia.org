{{Eländpunkt
 | Nimi = Vitegr<br />Вытегра
 | Lidnanznam = Coat of Arms of Vytegra (Vologda oblast) (1781).png
 | Flag = Flag of Vytegra (Vologda oblast).png
 | Lidnanznam text = Vitegran lidnanznam
 | Flag text = Vitegran flag
 | Valdkund = Venäma
 | Eläjiden lugu = 10,232
 | Voz' = 2017
 | Pind = 16
 | Fail = RU Vytegra Townview.JPG
 | Pämez' = Aleksandr Zimin<br />(reduku 2017—)
 | Telefonkod = +7-81746-xx-xxx
 | Avtokod = 35
 | Aigvö = [[UTC]]+3 (MSK+0)
}}
'''Vitegr''' ({{lang-ru|Вытегра}}) om [[Venäma]]n lidn da lidnankund [[Vologdan agj]]an lodehes. Se om [[Vitegran rajon]]an administrativine keskuz.

== Etimologii ==
Edel 1710 vot eländpunktan nimi oli '''Vitegran Pagast'''. Vitegr-nimitusen tarkoiged augotižlibund om tundmatoi, no se om suomalaiž-ugrilaine.

Vozil 1710−1773 '''Vängi-külä''' oli lidnan sijas, Vängi-jogen nimen mödhe. «Vängi»-nimituz om [[karjalan kel'|karjalan kelen]] ''vengi''-sanaspäi, znamoičeb «oja, pen' jogi, hijam (jogensarak)».

== Istorii ==
Eländpunkt mainitase ezmäižen kerdan vl 1496. Vl 1773 külä sai lidnan statusad i nimitihe nügüdläižikš. Saudihe pertištod vn 1776 oigedsaumaižen planiruindan mödhe.

Vozil 1715−1847 laivansauvomižen dok radoi Vitegr-jogen ülüižele lidnalpäi<ref>Вытегра // ''Энциклопедия Города России''. — M.: Большая Российская Энциклопедия, 2003. — Lp. 97. ISBN 5-7107-7399-9. {{ref-ru}}</ref>. Vll 1784−1922 Vitegr makundanke oli [[Oloncan agj]]an palaks. Läz 20 torgovanoiden erižpertid i 10 muštpachid oma mel'heižtahoikš. Lidn šingotase mecan ümbriradmižel, veziten holitusel i turizmal.

== Geografijan andmused ==
Vitegr sijadase [[Vitegranjogi|ühtennimižen]] da Vängi-jogiden ühthejoksmusenno, Vitegr-jogen oiktal randal, 50 m ü.m.t. keskmäižel korktusel. Vitegran vezivaradim levineb jogen ülüižele. Valdmad seištas 15 kilometras [[Änine|Änižen]] randištolpäi. Matkad [[Vologd]]hasai om 337 km suvipäivnouzmpolehe avtotedme. Lähembaižed lidnad oma [[Pudož]] (Karjal) 100 km pohjoižhe avtotedme, [[Kargopol']] (Arhangel'skan agj) 120 km pohjoižpäivnouzmha orhal i [[Belozersk]] 100 km suvipäivnoumha orhal.

Vitegr om lidnankundan üks'jäine eländpunkt. Lidnan ohjastuz alištub rajonadministracijale.

== Eläjad ==
Vn 2010 Venäman rahvahanlugemižen mödhe eläjiden lugu oli 10 491 ristitud, rajonan kaks' videndest. Kaikiš suremb ristitišt oli 12 905 eläjad vl 1989. [[Ortodoksine hristanuskond|Ortodoksižen hristanuskondan]] Pühäpäivän päjumalanpert', Sretenjan jumalanpert' i časoun' oma kaičenus lidnas.

Vitegran politehnine tehnikum om professionaližen opendusen aluzkundaks.

== Homaičendad ==
<references />

== Irdkosketused ==
* [http://www.myvitegra.ru/ Lidnan tobmuden aluzkundoiden oficialine sait (''myvitegra.ru'').] {{ref-ru}}
{{Commons|Category:Vytegra}}

{{Vologdan agjan lidnad}}

[[Kategorii:Vitegr| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Vitegran rajon|*]]
