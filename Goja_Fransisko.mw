{{1000}}{{A10000}}
{{Personalii
| изображение = Goya Self portrait with spectacles (Musee Goya Castres).jpg
| описание изображения = Fransisko Goja (1797−1800, avtoportret)
}}
'''Fransisko Goja''', täuz' nimi om '''Fransisko Hose de Goja i Lusjentes''' ({{lang-es|Francisco José de Goya y Lucientes}}; sünd. 30. keväz'ku 1746, [[Fuendetodos]] läz [[Saragos]]ad, [[Ispanii]] — kol. 16. sulaku 1828, [[Bordo]], [[Francii]]) oli [[Ispanii|ispanine]] voimujupirdai da gravirui, [[romantizm|romantižen]] voimujupirdandan luja ezitai.

== Biografii ==
Goja oli sündnu keskmäižen klassan kanzha, radoi ispanižen monarhijan tanhaližen voimujupirdajan. Mez' sädi portretoiden äjüt, kuvazi muupäiväližen elon scenoid, pirdi istorižid-ki kuvid, ühtni päjumalanpertiden čomamahtoižhe formiteshe. Gravirujaks tegi ofortoiden serijoid, gravüroiden üks' serii om elefantanlul, no ned radod kändihe tetabikš mehen surman jäl'ghe päpaloin. Voib nähta äi kuvid Madridan [[Prado]]-muzejas.

[[Pol'sar'soda]]n aigan pirdai jäi [[Madrid]]ha, kus sädi [[Bonapart Žozef|Bonapartan Žozefan]] modkuvan. Sil-žo aigal hän dokumentirui sodad ičeze grafižes ''[[Desastres de la Guerra]]''-serijas.

== Tetabiden kuviden nimikirjutez ==
Muupäiväližen elon scenad i rahvahaližed praznikad:
* «Vihmankatuz», 1777;
* «Astjoiden möi» i «Madridan torguz», 1778;
* «Vänd pelotha», 1779;
* «Nor' härg», 1780;
* «Satatadud kivinik», 1786;
* «Vänd begucal», 1791.

Portretad:
* Floridablank-grafan portret, 1782−1783;
* «Osun-gercogan pereh», 1787;
* A. Pontehos-markiznaižen portret, läz 1787;
* Emänd Bermudes;
* Fransisko Bajeu, Doktor Peral', molembad 1796;
* Ferdinand Giimarde, 1798,
* «La Tirana», 1799;
* «Karl IV-kunigahan pereh» 1800;
* Sabas Garsia, läz 1805;
* Isabel' Kovos de Porsel', läz 1806;
* T. Peresan portret, 1820;
* P. de Molina, 1828.

== Homaičendad ==
<references/>

{{Commons|Francisco de Goya}}

{{stub}}
[[Kategorii:Ispanijan pirdajad]]
[[Kategorii:Voimujupirdajad]]
[[Kategorii:Pirdajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Bordos]]
