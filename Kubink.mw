{{Eländpunkt
 | Nimi = Kubink<br />Кубинка
 | Lidnanznam = Coat of Arms of Kubinka.png
 | Flag = Flag of Kubinka (Moscow oblast).png
 | Lidnanznam text = Kubinkan lidnanznam
 | Flag text = Kubinkan flag
 | Valdkund = Venäma
 | Eläjiden lugu = 20,138
 | Voz' = 2020-01-01
 | Pind = 12
 | Fail = Кубинка - panoramio.jpg
 | Pämez' =
 | Telefonkod = +7-49869-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Kubink''' ({{lang-ru|Ку́бинка}}) om [[Venäma]]n lidn da raudtesol'm [[Moskvan agj]]an päivlaskmas. Mülüb [[Odincovon lidnümbrik]]ho (edel vn 2019 vilukud — rajonha), sen koumanz' lidn eläjiden lugun mödhe nelläspäi.

== Istorii ==
Eländpunkt mainitase ezmäižen kerdan vl 1571 kuti anttud Ivan Kubenskii-ruhtinasele ''Počinki''-žilo. Nimitaškanzihe ''Kubenskoje''-žiloks vl 1584 valdoičijan kanzannimen mödhe. Luzikoiden i nübliden valand oliba eläjiden käzimahtoiden keskes 18. voz'sadan lopus. Vl 1870 ''Kubink''-raudtestancii radaškanzi kahtes kilometras žilospäi. Žilo raudtestancijanno i vanh žilo ühtištuihe aigan mändes, žilon nimituz jäi raudtestancijan mödhe. Lidnanvuitte žilo sai lidnan statusad vl 2004.

Kubink šingotase avia- i raudtetransportan edheotandoil, [[velosiped]]iden tegimel («Velomotors»-kompanii, vspäi 2003), kolbasan edheotandal i mebel'fabrikal. «Patriot»-puišt (54 km²) om sätud päivnouzmha lidnaspäi, järed Sündun Raštvoiden pühäpert' (Venäman armijan päjumalanpert') om saudud sen territorijal vll 2018−2020.

== Geografijan andmused ==
Lidn sijadase lidnümbrikon suvipäivlaskmas, korktal sijal, 200 m ü.m.t. keskmäižel korktusel. Setun'-jogi ({{lang-ru|Сетунь}} 23 km pitte, [[Moskv (jogi)|Moskvan]] üläjoksmusen oiged ližajogi) om lidnan pohjoižröunaks. Trasn-jogi ({{lang-ru|Трасна}} 12 km pitte, [[Nar (jogi)|Naran]] hura ližajogi) om lidnan suviröunaks. Om saudud uitoid jogil. Naran uitod (läz 20 km² pindal) zavodišoiš 5 km suvipäivlaskmha lidnaspäi. Matkad [[Moskv]]hasai ([[Moskvan rengazavtote]]hesai) om 50 km päivnouzmha, [[Uz' Moskv|Uden Moskvan]] röunhasai om 10 km suvipäivnouzmha, lidnümbrikon [[Odincovo]]-keskushesai om 40 km päivnouzmha. Toižed lähembaižed lidnad (orhal) oma [[Zvenigorod]] 20 km pohjoižhe-pohjoižpäivnouzmha, [[Golicino]] i [[Krasnoznamensk (Moskvan agj)|Krasnoznamensk]] 20 km päivnouzmha, [[Naro-Fominsk]] 22 km suvhe.

«Vaugedvenäma»-avtote (M1-trass) mäneb lidnan pohjoižen i suvižen paloiden keskes. Možaiskan mante (A100-trass) läbitab lidnan pohjoižpalad. ''Kubink-1''-raudtestancii radab lidnan pohjoižes «Moskv ([[Vaugedvenäman päraudtestancii (Moskv)|Vaugedvenäman päraudtestancii]]) — [[Smolensk]]»-keskustal vspäi 1870. ''Kubink-2''-raudtestancii om olmas Moskvan agjan rengazraudtel vspäi 1943, sijadase 2 km pohjoižhe-pohjoižpäivnouzmha lidnaspäi. Erine 10-kilometrine raudtesarak ühtenzoitab lidnan keskuzpalad «Patriot»-puištonke.

Lidnankundan pind oli 242,26 km², mülüti nell' pen't žilod i 19 küläd Kubinkan ližaks, ühthine ristitišt oli 23 497 eläjad vl 2018.

== Eläjad ==
Vl 1970 žilon ristitišt oli 7 295 eläjad, vl 1989 — 8 019 eläjad. Vn 2010 Venäman rahvahanlugemižen mödhe lidnan eläjiden lugu oli 22 964 ristutud, rajonan (nüg. lidnümbrik) kuz' procentad. Kaikiš suremb ristitišt oli enamba 26 tuhad eläjid vll 2002−2009 (26 300 rist. vll 2005, 2007−2008). [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/2092 Kubinkan pühäpertid ''sobory.ru''-saital.] {{ref-ru}}</ref> i kaks' časounäd oma olmas lidnas.

Rahvahad (2010): [[venälaižed]] — 90,0%, [[ukrainalaižed]] — 5,9%, [[vaugedvenälaižed]] — 1,4%, toižed rahvahad — 2,7%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Mil Mi-26, Russia - Air Force AN1705518.jpg|Kubink-il'mbaz
Церковь Архангела Михаила в Кубинке.jpg|Mikoi-arhangelan jumalanpert'<br />(vn 2012 nägu)
WW2 Messerschmitt factory at Kubinka repair plant. 23-8-2017 (37344489670).jpg|Sirtud Kubinkha «[[Messerschmitt]]»-tegim reparacijan mödhe
Kubinka-station.jpg|''Kubink-1''-päraudtestancii<br />(2009)
</gallery>

== Homaičendad ==
<references />

== Irdkosketused ==
* [http://odin.ru/ Lidnümbrikon tobmuden aluzkundoiden oficialine sait (''odin.ru'').] {{ref-ru}}
* [http://kubinka-info.ru/ Lidnan territorialižen ohjanduzkundan sait (''kubinka-info.ru'').] {{ref-ru}}
{{Commons|Category:Kubinka}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Odincovon lidnümbrik]]
