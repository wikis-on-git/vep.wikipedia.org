{{Eländpunkt
 | Nimi = Mičurinsk<br />Мичуринск
 | Lidnanznam = Coat of Arms of Michurinsk (Tambov oblast) (2003).png
 | Flag = Flag of Michurinsk (Tambov oblast).png
 | Lidnanznam text = Mičurinskan lidnanznam
 | Flag text = Mičurinskan flag
 | Valdkund = Venäma
 | Eläjiden lugu = 93,330
 | Voz' = 2018-01-01
 | Pind = 78
 | Fail = Michurinsk sovetskaya 339.jpg
 | Pämez' = Maksim Harnikov<br />(kül'mku 2018—)
 | Telefonkod = +7-47545-xx-xxx
 | Avtokod = 68
 | Aigvö = [[UTC]]+3 ([[MSK]]+0)
}}
'''Mičurinsk''' ({{lang-ru|Мичу́ринск}}) om [[Venäma]]n lidn, lidnümbrik da raudtesol'm [[Tambovan agj]]an päivlaskmas. Se om agjan kahtenz' lidn eläjiden lugun mödhe, om [[Mičurinskan rajon]]an administrativižeks keskuseks i ei mülü sihe. Agrarine [[tedolidn]] vn 2003 kül'mkuspäi.

== Istorii ==
Eländpunktan aluz om pandud vl 1635 kuti ''Kozlov''-lidnuz ({{lang-ru|Козло́в}}) lidnan statusanke [[Mihail Födorovič]]-carin käskön mödhe sen-žo voden sügüz'kun 5. päiväspäi. Panihe varmitadud lidnust kaičemha [[Räzan'|Räzanid]] da toižid lidnoid kalaidajiden heimoiden londoid vaste suvespäi. Šingotihe maižanduzrajonan da torgovanoiden keskuseks 18. voz'sadaspäi. Kozlov sai makundan lidnad oficiališt statusad vl 1779. Lidn eli sures lämoipalos läbi vn 1865 semendkus. Kaks' kaugedraudan tegint, kelloiden tegim, maižanduzprodukcijan ümbriradmine i raudten edheotandad radoiba 19. voz'sadan lopus. Udesnimitihe nügüdläižikš vn 1932 23. päiväl uhokud kazmusiden selekcijan [[Mičurin Ivan (biolog)|Ivan Mičurin]]-tedomehen (1855−1935) kanzannimen mödhe.

Mičurinsk šingotase mašinansauvomižen «Progress»-tegimel<ref>[http://mzp.su/ Mičurinskan «Progress»-tegimen sait (''mzp.su'').] {{ref-ru}}</ref> (aviakosmine tehnik, elektrotehnik, mašiništ gazan i kivivoinveimiden täht), vedimkohenduztegimel, sömtegimištol (jauhkompanii, ploduiden konservtegim) i «Družba»-kivivoiveimiden rajonohjandusel. [[Sadunkazvatuz|Sadunkazvatusen]] kaks' tedoinstitutad ratas lidnas.

== Geografijan andmused ==
Lidn sijadase rajonan keskuzpalas, Mecvoronež-jogen oiktal randal ({{lang-ru|Лесно́й Воро́неж}} 164 km pitte, [[Don]]an hurapol'ne bassein), 150 m ü.m.t. keskmäižel korktusel. Matkad [[Tambov]]hasai om 68 km päivnouzmha-suvipäivnouzmha orhal, 74 km «Kaspii»-avtotel vai 70 km raudtel. Toižed lähembaižed lidnad oma Lipeckan agjas, ned oma [[Gräzi]] 57 km suvipäivlaskmha orhal, 76 km avtotedme vai 60 km raudtedme, [[Lipeck]] 68 km suvipäivlaskmha-päivlaskmha orhal, 92 km avtotedme vai 90 km raudtedme, i [[Čapligin (lidn)|Čapligin]] 52 km lodeheze orhal, 95 km avtotedme vai 79 km raudtedme.

«Kaspii»-avtote (R-22) mäneb 7 km pohjoižpäivnouzmha lidnaspäi. Nell' raudtestancijad ratas lidnas: Mičurinsk-Ural'skii (päraudtestancii, vspäi 1866), Mičurinsk-Voronežskii (päraudtestancii, vspäi 1886), Kočetovk I-sortiruindstancii da vedimdepo (vspäi 1876), Turmasovo. ''Mičurinsk-sodalendimport'' om 8 km päivlaskmha lidnan keskusespäi.

Mičurinsk om lidnümbrikon üks'jäine eländpunkt. Lidnümbrikon pind — 78 km².

== Eläjad ==
Vl 1897 lidnan ristitišt oli 40 297 eläjad, vl 1939 — 71 515 eläjad. Vn 2010 Venäman rahvahanlugemižen mödhe lidnan eläjiden lugu oli 98 758 ristitud. Kaikiš suremb lidnan ristitišt oli enamba 100 tuhad eläjid vll 1975 i 1979−2001 (123 tuh. rist. vl 1997). [[Ortodoksine hristanuskond|Ortodoksižen hristanuskondan]] Jumalanmaman Bogolübskai-jumalaižen päjumalanpert' (saudihe vll 1848−1873), viž jumalanpertid i koume časounäd<ref>[http://sobory.ru/geo/locat/6818 Mičurinskan pühäpertid ''sobory.ru''-saital.] {{ref-ru}}</ref> oma olmas lidnas, mugažo Kozlovan Stroican mez'jumalankodi; Kozlovan Bogolübskii-naižjumalankodin sauvused oma kaičenus.

Rahvahad (2010): [[venälaižed]] — 97,6%, toižed rahvahad — 2,4%.

Professionaližen opendusen aluzkundad oma Mičurinskan raudteiden kolledž V.M. Baranovan nimed<ref>[http://zdcollege.ru/ Mičurinskan raudteiden kolledžan sait (''zdcollege.ru'').] {{ref-ru}}</ref>, Mičurinskan tegimištoliž-tehnologine kolledž<ref>[http://ptk.68edu.ru/ Mičurinskan tegimištoliž-tehnologižen kolledžan sait (''ptk.68edu.ru'').] {{ref-ru}}</ref>, Mičurinskan valdkundaline agrarine universitet.

== Galerei ==
<gallery mode="packed" heights="125px">
Администрация Мичуринска.JPG|Lidnümbrikon administracijan sauvuz (2010)
Sobor Michurinska.jpg|Jumalanmaman Bogolübskai-jumalaižen päjumalanpert'<br />(vn 2016 nägu)
Зимний ВУЗ.JPG|Agrarine universitet
344. Мичуринск- Уральский. Вокзал.JPG|Mičurinsk-Ural'skii-päraudtestancii vl 2014
</gallery>

== Homaičendad ==
<references />

== Irdkosketused ==
* [http://мичуринск-наукоград.рф/ Lidnan tobmuden aluzkundoiden sait (''мичуринск-наукоград.рф'').] {{ref-ru}}
{{Commons|Category:Michurinsk}}

{{Tambovan agjan lidnad}}

[[Kategorii:Mičurinsk|Mičurinsk]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tambovan agjan lidnad]]
[[Kategorii:Tambovan agjan lidnümbrikod]]
[[Kategorii:Mičurinskan rajon|*]]
