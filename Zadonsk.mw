{{Eländpunkt
 | Nimi = Zadonsk<br />Задонск
 | Lidnanznam = Coat of arms of Zadonsk (2008).gif
 | Flag = Flag of Zadonsk (Lipetsk oblast).png
 | Lidnanznam text = Zadonskan lidnanznam
 | Flag text = Zadonskan flag
 | Valdkund = Venäma
 | Eläjiden lugu = 9,614
 | Voz' = 2018-01-01
 | Pind = 12.58
 | Fail = Monastery of the Nativity of the Virgin Mary (Zadonsk) (15240199705).jpg
 | Pämez' = Vladimir Kalugin<br />(reduku 2010—)
 | Telefonkod = +7-47471-xx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
'''Zadonsk''' ({{lang-ru|Задо́нск}}) om [[Venäma]]n lidn da lidnankund [[Lipeckan agj]]an suves. Se om [[Zadonskan rajon]]an administrativine keskuz.

== Istorii ==
Eländpunktan aluz om pandud vl 1615 kuti ''Teševk''-slabad ({{lang-ru|Тешевка}} vai ''Тешевская'') udenno mez'jumalankodinno, nimitihe penen sijaližen jogen mödhe. Žilo sai makundan lidnan statusad vn 1779 25. sügüz'kud udenke ''Zadonskoi''-nimitusenke lidnan sijadusen mödhe Don-jogen randal ku ajelta Moskvaspäi. Aigan mändes lidnan nimituz lüheni i kändihe nügüdläižikš. [[Toine mail'man soda|Toižen mail'man sodan]] aigan lidn oli alištunu nacistoiden aviacijan bombardiruindale kaks' kerdad.

Zadonsk šingotase sömtegimištol (sahartegim, mineralveden tegim, leibtegim, lihaceh) i turizmal.

== Geografijan andmused ==
Lidn sijadase rajonan suvipalas, [[Don]]-jogen hural randal, 140 m ü.m.t. keskmäižel korktusel. Teševk-jogi (ven. ''Тешевка'' 4 km pitte) jagab lidnad poleti i lankteb Donha. Matkad [[Lipeck]]hasai om 51 km päivnouzmha-pohjoižpäivnouzmha orhal vai 57 km avtotel. Toine lähembaine lidn om [[Jelec]] (raudtestancii) 38 km lodeheze oral vai 43 km avtotedme. «Don»-avtote (M4-trass) ümbärdab lidnad suvipäivlaskmaspäi, edel 2000. vot läbiti.

Zadonsk om lidnankundan üks'jäine eländpunkt. Lidnankundan pind — 12,58 km².

== Eläjad ==
Vl 1897 ristitišt oli 7 500 eläjad, vl 1939 — 6 900 eläjad. Vn 2010 Venäman rahvahanlugemižen mödhe lidnan eläjiden lugu oli 9 698 ristitud, rajonan kaks' seičemendest. Kaikiš suremb lidnan ristitišt oli 10..11 tuhad eläjid vll 1979−2009 (11 700 rist. vl 2000).

[[Ortodoksine hristanuskond|Ortodoksižen hristanuskondan]] nened pühäpertid oma olmas lidnas: Jumalanmaman sündundan Zadonskan mez'jumalankodi<ref>[http://sobory.ru/geo/locat/260 Zadonskan pühäpertid ''sobory.ru''-saital.] {{ref-ru}}</ref>, se om avaitud lidnan keskuses vspäi 1610 (Jumalanmaman Vladimiran jumalaižen päjumalanpert', viž jumalanpertid i kaks' časounäd), mugažo Stroican päjumalanpert', üksin jumalanpert' i časoun'. Kaks' naižjumalankodid oma olmas lidnan ümbrištos: ph. Tihonan Zadonskalaižen Toižetamižen i Jumalanmaman Tihovonskii (Tüninon).

Rahvahad (2010): [[venälaižed]] — 98,6%, toižed rahvahad — 1,4%.

Professionaližen opendusen aluzkund om Zadonskan politehnine tehnikum.<ref>[http://zapt48.ru/ Zadonskan politehnižen tehnikuman sait (''zapt48.ru'').] {{ref-ru}}</ref>

== Galerei ==
<gallery mode="packed" heights="125px">
Звонница Задонского монастыря - panoramio.jpg|Zadonskan mez'jumalankodin pala
Тешевка в Задонске 21.07.2007.JPG|Teševkan randird
Hotel in Zadonsk.JPG|Uz' adivpert' (2011)
Zadonsk,bus st..jpg|Avtobusstancii
</gallery>

== Homaičendad ==
<references />

== Irdkosketused ==
* [http://город-задонск.рф/ Lidnan tobmuden aluzkundoiden sait (''город-задонск.рф'').] {{ref-ru}}
{{Commons|Category:Zadonsk}}

{{Lipeckan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agjan lidnad]]
[[Kategorii:Zadonskan rajon|*]]
