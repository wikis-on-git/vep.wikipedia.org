{{10000}}
{{Eländpunkt
 | Nimi = Hag<br />Den Haag / 's-Gravenhage
 | Lidnanznam = Den Haag wapen.svg
 | Flag = Flag of The Hague.svg
 | Lidnanznam text = Hagan lidnanznam
 | Flag text = Hagan flag
 | Valdkund = Alamad
 | Eläjiden lugu = 515,880
 | Voz' = 2015
 | Pind = 98.12
 | Fail = A square in the center of the Hague.jpg
 | Pämez' = Paulina Krikke<br />(keväz'ku 2017—)
 | Telefonkod = +31-70
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Stadsdeel van Denhaag.png|thumb|left|250px|Lidnan ümbrikoiden sijaduz]]
'''Hag''' ({{lang-nl|Den Haag}} [dɛnˈɦaˑχ] vai '' 's-Gravenhage'' [ˈsxraːvə(n)ˌɦaːɣə] «grafan mec») om [[Alamad|Alamaiden]] lidn da kund valdkundan suvipäivlaskmas. Se om valdkundan koumanz' lidn eläjiden lugun mödhe, [[Suvigollandii]]-agjan administrativine keskuz.

Nece om valdkundan faktine pälidn (oficialine — [[Amsterdam]]), vspäi 1581 «Generaližed Štatad» (parlament) išttas täs. Monarhan, ohjastusen da parlamentan nügüd'aigaižed rezidencijad sijadasoiš Hagas, mugažo rahvahidenkeskeižed käskuzkundad: [[ÜRO:n rahvahidenkeskeine käskuzkund|ÜRO:n]], kriminaline i arbitraž.

== Istorii ==
Eländpunktan aluz om pandud vl 1230 kuti alamalaižen Floris IV-grafan pen' lidnuz. Sauvusiden Binnenhof-kompleks om saudud sen sijas sil-žo 13. voz'sadal tobjimalaz grafan jäl'gnikoil, se om Alamaiden parlamentan, röunantagaižiden azjoiden ministrusen i päministran rezidencijaks. Hot' Hag nägui lidnaks jo vodele 1400, se sai lidnan oiktusid oficialižešti vl 1806, konz valdkund alištui Francijan tobmudele.

== Geografijan andmused ==
Lidn sijadase [[Pohjoižmeri|Pohjoižmeren]] randal, 1 m ü.m.t. keskmäižel korktusel.

Vspäi 1988 lidn jagase 8 nimitadud territorialižhe ümbrikho (alam. üks'lugu ''stadsdeel''), sijaline ohjastuzkontor om kaikuččes. Ümbrikod alajagasoiš alaümbrikoihe ({{lang-nl|wijken}}).

== Eläjad ==
Vl 2010 eläjiden lugu oli 489 271 ristitud. Kaikiš suremb ristitišt oli 606 110 eläjad vl 1960. Lidn mülüb ''[[Randstad]]''-aglomeracijha.

Eläjad valdkundan augotižlibundan mödhe (2017): Alamad — 47,3%, [[Surinam]] — 8,8%, [[Turkanma]] — 7,5%, [[Marok]] — 5,9%, [[Indonezii]] — 3,4%, Kariban meren sariden alamalaižed — 2,4%, toižed valdkundad — 24,7%.

== Transport ==
Avtobusad da tramvaid oma kundaližeks transportaks lidnan südäimes. Raudtetransport ühtenzoitab valdkundan päivnouzmanke i Bel'gijanke, kaks' päraudtestancijad om saudud.

Rahvahidenkeskeine lendimport (''RTM'', 1,7 mln passažiroid vl 2017) om ühthine [[Rotterdam]]-lidnanke i sijadase 15 km suvipäivnouzmha Hagan keskusespäi. Tehtas reisid Suren Britanijan, Saksanman, Ispanijan i Turkanman lidnoihe, mugažo Evropan erasihe toižihe maihe.

== Irdkosketused ==
* [http://www.denhaag.nl/ Lidnan tobmuden sait (''denhaag.nl'').] {{ref-nl}} {{ref-en}} {{ref-fr}}
{{Commons|Den Haag}}

[[Kategorii:Hag| ]]
[[Kategorii:Alamaiden lidnad]]
[[Kategorii:Eländpunktad kirjamišton mödhe]]
[[Kategorii:Suvigollandii|*]]
