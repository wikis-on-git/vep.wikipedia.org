{{Eländpunkt
 | Nimi = Kamennogorsk<br />Каменногорск
 | Lidnanznam = Coat of Arms of Kamennogorskoe GP.png
 | Flag = Flag of Kamennogorsk (Leningrad oblast).png
 | Lidnanznam text = Kamennogorskan lidnanznam
 | Flag text = Kamennogorskan flag
 | Valdkund = Venäma
 | Eläjiden lugu = 6,696
 | Voz' = 2017
 | Pind = 10
 | Fail = Вид Каменногорска.jpg
 | Pämez' = Vasilii Gusev (2013—)
 | Telefonkod = +7-81378-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Kamennogorsk''' ({{lang-ru|Каменногорск}}, vhesai 1948 ''Antrea'', {{lang-fi|Antrea}} tähäsai, {{lang-sv|Sankt Andree}}) om [[Venäma]]n lidn [[Leningradan agj]]an lodehes. Kamennogorsk mülüb [[Viipurin rajon (Leningradan agj)|Viipurin rajonha]], sen koumanz' surtte lidn da videnz' surtte eländpunkt.

== Istorii ==
Mehed elädas lidnan ümbrištos amussai, vl 1913 löuzihe kalaverkod 9. voz'tuhaspäi EME. 14.-17. voz'sadoil žilo oli Ülävuoksan [[karjalaižed|karjalaižiden]] küliden keskuseks. Eländpunkt mainitase ezmäižen kerdan dokumentoiš vl 1597 kuti ph. Ezikuctud Ondrijan lüteranižen kundan keskuz, nimitihe ročikš. Vozil 1809—1917 alištui Venäman tobmudele suomen nimenke. Vhesai 1917 se mülüi [[Venäma]]n [[Viipurin gubernii|Viipurin gubernijha]], vozil 1917—1940 mülüi [[Suomenma]]n [[Viipurin agj]]an Antrean makundha.

Vn 1940 keväz'kul [[Tal'vsoda]]n jäl'ghe Antrea-torguindžilo oli mülünu [[Nevondkundaline Ühtištuz|NSTÜ:n]] Karjalaha i anttihe lidnan statusad, vn 1944 kül'mkuspäi alištub Leningradan agjan tobmudele. Vl 1948 udesnimitihe lidnad ''Granitnii'', sid' ''Pervomaisk'', i sen-žo voden 1. päiväl redukud nimitihe lidnad nügüdläižikš.

== Geografijan andmused ==
Lidn sijadase [[Karjalan kaglaz|Karjalan kaglhan]] pohjoižpalas, [[Vuoks (jogi)|Vuoks-jogen]] üläjoksmusen hural randal tobjimalaz da peniden järviden randoil, 20 m ü.m.t. keskmäižel korktusel. Matkad [[Piter]]in röunhasai ([[Zelenogorsk (Piter)|Zelenogorsk]]) om 100 km raudtedme, Piterin keskushesai om 130 km suvipäivnouzmha orhal vai 174 km avtotedme. Matkad [[Suomenma]]n röunhasai (avtokontrol'punkt [[Svetogorsk]]as) om 30 km lodeheze jogedme, avtotedme vai raudtedme.

Kaks'kümne ühesa žilod mülüdas lidnankundha Kamennogorskan ližaks, kaikiš surembad — Vozroždenije ({{lang-fi|Kavantsaari}}, 1803 vl 2010) i Prudi («uitod», 1012 rist. vl 2010). Lidnankundan pind — 1733,57 km².

== Eläjad ==
Vl 1959 eläjiden lugu oli 3 025 ristitud. Vn 2010 Venäman rahvahanlugemižen mödhe lidnan eläjiden lugu oli 6 739 ristitud, lidnankundan — 12 740 ristitud. Vozil 1996—2017 lidnan ristitišt oli 6..7 tuhad, kaikiš suremb — vl 2015, 6 781 eläjid. Vl 2017 kaik 12 521 elädas lidnankundas.

Ortodoksižen hristanuskondan ph. Serafim Sarovalaižen puine jumalankodi om saudud 1997—2003. Sen ližaks, 19. voz'sadan lüteranižen kirhan jändused oma memorialižes «Antrea»-puištos.

== Ižanduz da transport ==
Ižandusen päsarakod oma [[rugižkivi|rugižkiven]] samine (7 edheotandad) i cellülozbumagaine («[[Svenska Cellulosa Aktiebolaget]]»-kompanijan bumagfabrik).

Voib sadas Viipurišpäi avtobusal vai ezilidnelektrojonusel. «[[Piter]] — [[Svetogorsk]]»- i «[[Viipur]] — [[Hiitol]] (Karjal) — [[Lahdenpohj]]»-raudtejonod ristikoitas lidnas. Ezmäine jono kävutase ajamha jüguid tobjimalaz Suomenmaha da tagaz. ''Kamennogorsk I-raudtestancii'' om olmas «Viipur — Hiitol»-jonol, saudihe vl 1892. «[[Viipur]] — [[Priozersk]]»-avtote läbitab lidnad.

== Irdkosketused ==
* [http://kamennogorsk.vbglenobl.ru/ Lidnankundan tobmuden aluzkundoiden oficialine sait (''kamennogorsk.vbglenobl.ru'').] {{ref-ru}}
{{Commons|Category:Kamennogorsk}}

{{Leningradan agjan lidnad}}

[[Kategorii:Kamennogorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Viipurin rajon (Leningradan agj)]]
