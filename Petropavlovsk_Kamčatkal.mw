{{Eländpunkt
 | Nimi = Petropavlovsk Kamčatkal<br />Петропавловск-Камчатский
 | Lidnanznam = Gerb pk.jpg
 | Flag = Flag of Petropavlovsk-Kamchatsky (Kamchatka krai).png
 | Lidnanznam text = Petropavlovskan Kamčatkal lidnanznam
 | Flag text = Petropavlovskan Kamčatkal flag
 | Valdkund = Venäma
 | Eläjiden lugu = 180,454
 | Voz' = 2017
 | Pind = 362.14
 | Fail = Petropavlovsk center port.jpg
 | Pämez' = Vitalii Ivanenko (2017—)
 | Telefonkod = +7-415. +7-4152
 | Avtokod = 41. 82
 | Aigvö = [[UTC]]+12 ([[MSK]]+9)
}}
'''Petropavlovsk Kamčatkal''' ({{lang-ru|Петропавловск-Камчатский}}) om lidn, lidnümbrik i järed meriport [[Venäma]]n päivnouzmas. Se om [[Kamčatkan rand]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1740 kuti ''Petropavlovskan lidnuz'' ({{lang-ru|Петропавловский острог}}) jänuziden tal'veks sijaližes lahtes Kamčatkan Kahtenden ekspedicijan laivoiden nimiden mödhe — «Ph. Petr-apostol» i «Ph. Pavel-apostol». Se sai lidnan statusad vl 1812, i vhesai 1849 nimitihe lidnad ''Petropavlovskan merikar'' (ven. ''Петропавловская гавань''). Vozil 1849—1924 lidn oli Kamčatkan agjan pälidnaks ''Petropavlovskan Port''-nimenke. Vspäi 1924 udesnimitihe lidnad nügüdläižikš erištamha sidä Kazahstanan [[Petropavlovsk]]aspäi.

Vn 2007 1. päiväspäi heinkud Koräkan avtonomine ümbrik (nüg. [[Koräkan ümbrik]]) da Kamčatkan agj oma ühtenzoittud [[Kamčatkan rand]]ha, i Petropavlovsk Kamčatkal tegihe Venälaižen Federacijan necen uden subjektan pälidnaks.

== Geografijan andmused ==
Lidn sijadase [[Kamčatkan pol'sar'|Kamčatkan pol'saren]] suvipäivnouzmas, seižub [[Tün' valdmeri|Tünen valdmeren]] [[Avačin merikar]]an randal 0..513 m korktusil, 100 m keskmäižel korktusel valdmeren pindan päl. Om ümbärtud vulkanoil, kaks' niišpäi oma aktivižed: Koräkan i Avačin vulkanad. 20. voz'sadal 13 seičemeballašt [[manrehkaiduz|manrehkaidust]] da sen lujemba tegihe lidnan ümbrištos.

Klimat om [[ven vö|ven]] meren mussonine. Kezal om viluid i raibakoid tulleid, no tal'v om pehmed. Voden keskmäine lämuz om +1,9 C°. Paneb sadegid 1166 mm vodes, kaikiš vähemb semendkus-heinkus (53-64 mm kus), kaikiš enamb redukus-kül'mkus (130-174 mm kus).

Lidnümbrik om ümbärtud [[Jelizovon rajon]]al. Kümne žilod mülüdas lidnümbrikho Petropavlovskan Kamčatkal ližaks andmusita žiloden ristitištos.

== Eläjad da ižanduz ==
Vn 2010 Venäman rahvahanlugemižen mödhe lidnümbrikon eläjiden lugu oli 179 780 ristitud. Kaikiš suremb ristitišt oli vozil 1991 i 1992 — 273 tuhad eläjid, vodele 1995 se poleni 213 tuhazesai.

Ižandusen päsarakod oma energetine sarak, [[kala]]n da toižiden merenproduktoiden ümbriradmine, turizm šingotase. Pol'saren kaivuztegimišton kompanijoiden päfaterad sijadasoiš lidnas (kuld, hobed, platin, nikel'). [[Venäman Tün'valdmerine laivišt|Venäman Tün'valdmerižen laivišton]] päport om Avačin merikaran randoil.

== Homaičendad ==
<references />

== Irdkosketused ==
* [http://www.duma.pkgo.ru/ Lidnümbrikon Duman oficialine sait (''duma.pkgo.ru'').] {{ref-ru}}
* [http://www.pkgo.ru/ Lidnümbrikon administracijan oficialine sait (''pkgo.ru'').] {{ref-ru}}
{{Commons|Petropavlovsk-Kamchatsky}}

{{Kamčatkan randan lidnad}}
{{Venälaižen Federacijan subjektoiden pälidnad}}

[[Kategorii:Petropavlovsk Kamčatkal| ]]
[[Kategorii:Kamčatkan randan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kamčatkan rand|*]]
