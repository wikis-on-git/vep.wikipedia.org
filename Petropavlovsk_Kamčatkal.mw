{{Eländpunkt
 | Nimi = Petropavlovsk Kamčatkal<br />Петропавловск-Камчатский
 | Lidnanznam = Gerb pk.jpg
 | Flag = Flag of Petropavlovsk-Kamchatsky (Kamchatka krai).png
 | Lidnanznam text = Petropavlovskan Kamčatkal lidnanznam
 | Flag text = Petropavlovskan Kamčatkal flag
 | Valdkund = Venäma
 | Eläjiden lugu = 179,586
 | Voz' = 2020-01-01
 | Pind = 362.14
 | Fail = Никольская сопка, Озерновская коса и Култучное озеро, Вид сверху.jpg
 | Pämez' = Konstantin Brizgin<br />(sulaku 2020—)
 | Telefonkod = +7-415. +7-4152
 | Avtokod = 41. 82
 | Aigvö = [[UTC]]+12 ([[MSK]]+9)
}}
'''Petropavlovsk Kamčatkal''' ({{lang-ru|Петропавловск-Камчатский}}) om lidn, lidnümbrik i järed meriport [[Venäma]]n päivnouzmas. Se om [[Kamčatkan rand]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1740 kuti ''Petropavlovskan lidnuz'' ({{lang-ru|Петропавловский острог}}) jänuziden tal'veks sijaližes lahtes Kamčatkan Kahtenden ekspedicijan laivoiden nimiden mödhe — «Ph. Petr-apostol» i «Ph. Pavel-apostol». Se sai lidnan statusad vl 1812, i vhesai 1849 nimitihe lidnad ''Petropavlovskan merikar'' (ven. ''Петропавловская гавань''). Vozil 1849−1924 lidn oli Kamčatkan agjan pälidnaks ''Petropavlovskan Port''-nimenke. Vspäi 1924 udesnimitihe lidnad nügüdläižikš erištamha sidä Kazahstanan [[Petropavlovsk]]aspäi.

Vn 2007 1. päiväspäi heinkud Koräkan avtonomine ümbrik (nüg. [[Koräkan ümbrik]]) da Kamčatkan agj oma ühtenzoittud [[Kamčatkan rand]]ha, i Petropavlovsk Kamčatkal tegihe Venälaižen Federacijan necen uden subjektan pälidnaks.

== Geografijan andmused ==
Lidn sijadase [[Kamčatkan pol'sar'|Kamčatkan pol'saren]] suvipäivnouzmas, seižub [[Tün' valdmeri|Tünen valdmeren]] [[Avačin merikar]]an randal 0..513 m korktusil, 100 m keskmäižel korktusel valdmeren pindan päl. Om ümbärtud vulkanoil, kaks' niišpäi oma aktivižed: Koräkan i Avačin vulkanad. Kaks'kümnendel voz'sadal kaik 13 seičemeballašt [[manrehkaiduz|manrehkaidust]] da sen lujemba tegihe lidnan ümbrištos.

Klimat om [[ven vö|ven]] meren mussonine. Kezal om viluid i raibakoid tulleid, no tal'v om pehmed. Heinkun-elokun lämuz om +13 C°, vilukun — −7 C°, voden keskmäine lämuz om +2,8 C°. Paneb sadegid 1177 mm vodes, kaikiš vähemb semendkus-heinkus (53..64 mm kus), kaikiš enamb redukus-kül'mkus (145..172 mm kus).

Lidnümbrik om ümbärtud [[Jelizovon rajon]]al. Kümne žilod mülüdas lidnümbrikho Petropavlovskan Kamčatkal ližaks andmusita žiloden ristitištos.

== Eläjad ==
Vl 1931 lidnan ristitišt oli 6 tuhad eläjid, vl 1939 — 35 373 eläjad, vl 1959 — 85 582 eläjad. Vn 2010 Venäman rahvahanlugemižen mödhe lidnümbrikon eläjiden lugu oli 179 780 ristitud. Kaikiš suremb ristitišt oli 273 tuhad eläjid vozil 1991 i 1992, se poleni 213 tuhazesai vodele 1995. [[Ortodoksine hristanuskond|Ortodoksižen hristanuskondan]] Kamčatkan ph. Panteleimonan mez'jumalankodi (vspäi 2000), ph. Stroican päjumalanpert'<ref>[http://sobory.ru/geo/locat/2079 Petropavlovskan Kamčatkal pühäpertid ''sobory.ru''-saital.] {{ref-ru}}</ref>, kuz' jumalanpertid i ühesa časounäd oma olmas lidnas, mugažo ph. Terezan [[katoline jumalankodikund|katoline]] tulend om avaitud.

Rahvahad (enamba 0,4% vl 2010): [[venälaižed]] — 79,2%, [[ukrainalaižed]] — 3,6%, [[totarlaižed]] — 0,7%, [[vaugedvenälaižed]] — 0,6%, [[azerbaidžanlaižed]] — 0,4%, toižed rahvahad — 3,8% (sidä kesken igähižed rahvahad: [[koräkad]] 419 rist. vai 0,23%, [[itel'menad]] 348 rist. vai 0,19%, [[kamčadalad]] 121 rist. vai 0,07%), rahvahuden ozutandata — 11,7%.

== Ižanduz ==
Ižandusen päsarakod oma energetine sarak, [[kala]]n da toižiden merenproduktoiden ümbriradmine, turizm šingotase. Pol'saren kaivuztegimišton kompanijoiden päfaterad sijadasoiš lidnas (sadas kuld, hobed, platin, nikel'). [[Venäman Tün'valdmerine laivišt|Venäman Tün'valdmerižen laivišton]] päport om Avačin merikaran randoil.

== Galerei ==
<gallery mode="packed" heights="125px">
Мэрия Петропавловска-Камчатского.jpg|Lidnan administracijan sauvuz (2015)
Камчатский краевой объединённый музей 90.jpg|Kamčatkan randan ühtenzoittud muzei (2021)
Cобор Святой Живоначальной Троицы в городе Петропавловске-Камчатском.jpg|Pühän Stroican päjumalanpert', vn 2010 nägu
Часовня в честь обороны Петропавловска 1854 года и братская могила.jpg|Muštnik-časoun' vn 1854 Petropavlovskan kaičendan muštoks i velleskaum, vn 2013 nägu
Камчатский театр драмы и комедии.JPG|Kamčatkan draman i komedijan teatr (2012)
ГУМ Петропавловска-Камчатского2.jpg|Päine universaline lauk (2015)
Спортивный комплекс "Звёздный" г. Петропавловск-Камчатский.JPG|«Zvözdnii»-sportkompleks (2012, ''Tähthakaz'')
Petropavlovsk-Kamchatsky biathlon stadium.JPG|Biatlonkompleks stadionanke (2010)
Petropavlovsk center port.jpg|Lidnan meriport istorižes keskuses vl 2005
Cruise ship in avacha bay.jpg|Kruizlaiv Avačin merikaras vl 2009
</gallery>

== Homaičendad ==
<references />

== Irdkosketused ==
* [http://duma.pkgo.ru/ Lidnümbrikon Duman oficialine sait (''duma.pkgo.ru'').] {{ref-ru}}
* [http://www.pkgo.ru/ Lidnümbrikon administracijan oficialine sait (''pkgo.ru'').] {{ref-ru}}
{{Commons|Petropavlovsk-Kamchatsky}}

{{Kamčatkan randan lidnad}}
{{Venälaižen Federacijan subjektoiden pälidnad}}

[[Kategorii:Petropavlovsk Kamčatkal| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kamčatkan rand|*]]
[[Kategorii:Kamčatkan randan lidnad]]
[[Kategorii:Kamčatkan randan lidnümbrikod]]
