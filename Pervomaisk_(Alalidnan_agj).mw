{{Eländpunkt
 | Nimi = Pervomaisk<br/>Первомайск
 | Lidnanznam = Pervomaysk coat of arms.gif
 | Flag = Flag of Pervomaysk (Nizhny Novgorod oblast).png
 | Lidnanznam text = Pervomaiskan lidnanznam (Alalidnan agj)
 | Flag text = Pervomaiskan flag (Alalidnan agj)
 | Valdkund = Venäma
 | Eläjiden lugu = 13,626
 | Voz' = 2017
 | Pind = 20
 | Fail =
 | Pämez' =
 | Telefonkod = +7-83139-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Pervomaisk''' ({{lang-ru|Первома́йск}}, {{lang-myv|Первомайск ош}}) om [[Venäma]]n lidn [[Alalidnan agj]]an suves. Se om [[Pervomaiskan lidnümbrik]]on (edel 2012 vot — rajonan) administrativine keskuz.

== Istorii ==
Eländpunktan aluz om pandud 19. voz'sadal kuti ''Tašino-radnikžilo'' kaugedraudan valamižtegimenno. [[Nikolai Karamzin]]-istorikan Aleksandr-poig sauvoi tegint ičeze Natal'ja-akan päluižespäi da valdoiči sil, ka nimiti žilod akan sulal ''Taša''-nimel. Kaidraižuine raudte tuli žilho 1920-nzil vozil. Radnikžilo sai lidnan statusad nügüdläiženke nimenke vl 1951, saudihe levedraižušt raudted sil-žo aigal. Nimitihe lidnad «[[Keväden i radon päiv]]»-praznikan toižen «Pervomai»-nimen mödhe.

Pervomaisk šingotase raudtemašiništon tegimel (azotimed, mašinad, ladimed), mecpilindan edheotandal, sömtegimištol (leibtegim, maidon vajehtimen tegim).

== Geografijan andmused ==
Lidn sijadase ümbrikon suves, 155 m ü.m.t. keskmäižel korktusel. Umoč (Umač)-jogi läbitab lidnad (21 km pitte, [[Sur (Volgan ližajogi)|Suran]] hurapol'ne bassein). Matkad [[Mordovijan Tazovaldkund]]hasai om 5 km suvhe, [[Alauz'lidn]]hasai om 163 km pohjoižhe orhal, 184 km avtotedme vai raudtedme. Lähembaižed lidnad oma [[Sarov]] 31 km päivlaskmha orhal, 38 km avtotedme vai raudtedme, i [[Lukojanov]] 48 km päivnouzmha-pohjoižpäivnouzmha orhal, 58 km avtotedme vai 85 km raudtedme.

''Pervomaisk-Gor'kovskii''-raudtestancii radab «Alauz'lidn — [[Saransk]]»-keskustan 55-kilometrižen sarakon ühteks kahtes lopstancijaspäi (toine om Sarov) lidnan keskuzpalas.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 568 ristitud, lidnümbrikon seičeme kümnendest. Kaikiš suremb lidnan ristitišt oli 16..17 tuhad eläjid vll 1979−1998 (17 tuhad ristituid vl 1998).

Professionaližen opendusen aluzkund om Pervomaiskan politehnine tehnikum.<ref>[http://ppt52.ru/ Pervomaiskan politehnižen tehnikuman sait (''ppt52.ru'').] {{ref-ru}}</ref>

== Homaičendad ==
<references />

== Irdkosketused ==
* [http://1maysk.ru/ Lidnümbrikon oficialine sait (''1maysk.ru'').] {{ref-ru}}
{{Commons|Category:Pervomaysk}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Pervomaiskan lidnümbrik|*]]
