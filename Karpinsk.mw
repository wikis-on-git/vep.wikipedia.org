{{Eländpunkt
 | Nimi = Karpinsk<br/>Карпинск
 | Lidnanznam = Coat of Arms of Karpinsk (Sverdlovsk oblast).png
 | Flag = Flag of Karpinsk (Sverdlovsk oblast).png
 | Lidnanznam text = Karpinskan lidnanznam
 | Flag text = Karpinskan flag
 | Valdkund = Venäma
 | Eläjiden lugu = 25,599
 | Voz' = 2021
 | Pind = 83
 | Fail = Вид на старый город с водонапорной башни.JPG
 | Pämez' = Andrei Klopov<br />(sulaku 2015—)
 | Telefonkod = +7-34383-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Karpinsk''' ({{lang-ru|Карпи́нск}}) om [[Venäma]]n lidn [[Sverdlovskan agj]]an lodehes. Se om Karpinskan lidnümbrikon administrativine keskuz.

== Istorii ==
Eländpunktan aluz om pandud vl 1759 kuti žilo Tur'jinskii-raudantegimenno (ratihe raudad vhesai 1827). Ei olend ni üht žilod ümbrištos, i sirtihe 4200 manmehid [[Čerdin'|Čerdinin]] makundaspäi Venäman Senatan käsköl da saldatoiden abul. Vll 1768−1771 saudihe vas'kensuladuztegint otmaha kävutamižhe [[vas'k]]en sijaližid kaivuzid, kudambiden valdoičii oli [[Ülätur]]an Maksim Pohodäšin-torgovan. Vl 1767−1776 letihe ph. Johann-jumalantedomehen pühäpertin, i nimitaškanzihe žilod pühämehen mödhe ''Bogoslovsk:aks'' sen tegimenke.

Sijaližen [[bur hil'|buran hilen]] samine oli vll 1911−2003, varad tuliba lophu. Kätihe Bogoslovskad radnikžiloks vn 1927 vilukus. Ühtištuihe hilensajiden ''Ugol'nii-žilod'' Bogoslovsk-radnikžilonke, žilo sai ''Ugol'nii''-nimed. Anttihe žilole lidnan statusad vn 1941 31. päiväl keväz'kud nügüdläiženke nimenke sijaližen sündujan Aleksandr Karpinskii-geologan kanzannimen mödhe. Vspäi 1963 aluštub agjan tobmudele oikti.

Karpinsk šingotase mašiništonsauvomižen tegimil (järedad elektromašinad, vedimiden elektrolikutimed, kaivuzmašiništ) i mecan ümbriradmižel, mugažo leibkombinat radab. «Karpinsk»-raudtestancii (edel 1864. vot — «Bogoslovsk») om sauptud vl 2010, kävutadas raudted vaiše ajamha jüguid.

== Geografijan andmused ==
Lidn sijadase [[Uralmäged|Pohjoižen Uralan]] päivnouzmaižil pautkil, Turj-jogen hural randal (126 km, {{lang-ru|Турья́}} «järvekaz jogi» [[mansin kel'|mansin kelespäi]], [[Sos'v (jogi)|Sos'van]] oiged ližajogi, [[Obinjogi|Obin]] hurapol'ne bassein), 202..210 m ü.m.t. keskmäižel korktusel. Matkad [[Jekaterinburg]]hasai om 326 km suvhe orhal, 385 km avtotedme vai raudtedme. Lähembaižed lidnad oma [[Krasnoturjinsk]] 2 km päivnouzmha orhal, avtol vai raudtedme, i [[Volčansk (Sverdlovskan agj)|Volčansk]] 20 km pohjoižhe orhal, avtotedme vai raudtel. [[Radon]] lähteb maspäi uranan i torijan kivendoiden olendan mas tagut.

Kuz' žilod mülüdas lidnümbrikho Karpinskan ližaks. Lidnümbrikon pind — 5523,32 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 29 113 ristitud, lidnümbrikon — 31 859 ristitud. Kaikiš suremb lidnan ristitišt oli 49 498 eläjad vl 1959. Kaik 26 957 ristitud elihe lidnas i 29 607 ristitud kaikes lidnümbrikos vl 2017.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/7730 Karpinskan pühäpertid ''sobory.ru''-saital.] {{ref-ru}}</ref> oma avaitud lidnas: Jumalanmaman Vvedenii-pühänikan päjumalanpert' i Jumalanmaman Kazanin jumalaižen jumalanpert' (vspäi 1841, oli sauptud vaiše vozil 1938−1943 papin olmatomuden tagut). [[Islam]]an kundaline («mahallä») mečet' om olmas lidnas.

Rahvahad (ozutadud rahvahudenke vl 2010): [[venälaižed]] — 89,5%, [[saksalaižed]] — 3,8%, [[totarlaižed]] — 3,3%, [[ukrainalaižed]] — 1,2%, toižed rahvahad — 2,2%.

Karpinskan mašinansauvomižen tehnikum<ref>[http://kmt-karpinsk.ru/ Karpinskan mašinansauvomižen tehnikuman sait (''kmt-karpinsk.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Школа№6 в Карпинске, Россия.jpg|Keskškol nomer 6 (2009)
Karpinsk PresentationCathedral 0177.jpg|Jumalanmaman Vvedenii-pühänikan päjumalanpert', vn 2019 nägu
Bogoslovskiy Zavod Karpinsk.jpg|Istorine Bogoslovskan tegim (vas'kensuladuztegim) vl 2019
Дворец культуры города Карпинска.JPG|Lidnan kul'turkeskuz (2014)
Железнодорожный вокзал. Станция Карпинск. Свердловская область.jpg|Karpinsk-päraudtestancii vl 2015
</gallery>

== Homaičendad ==
<references/>

== Irdkosketused ==
* [http://karpinsk.midural.ru/ Lidnümbrikon tobmuden aluzkundoiden oficialine sait (''karpinsk.midural.ru'').] {{ref-ru}}
{{Commons|Category:Karpinsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
