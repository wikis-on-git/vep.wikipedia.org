{{Taxobox
 | name         = Mustikaine
 | image title  = Järgeline mustikaine
 | image file   = Конново 2007 (0003).jpg
 | image descr  = Järgeline mustikaine
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Kanabr'änikoižed]] (''Ericales'')
 | familia      = [[Kanabränvuiččed]] (''Ericaceae'')
 | genus        = [[Vakcinium]] (''Vaccinium'')
 | species      = '''Järgeline mustikaine'''
 | latin        = {{btname|Vaccinium myrtillus |[[Linnei Karl|L.]], 1753}}
 | wikispecies  = Vaccinium myrtillus
 | commons      = Category:Vaccinium myrtillus
 | itis         = 23605
 | ncbi         = 180763
 | range map    =
}}
'''Mustikaine''' (''mustik'' om paginsana) vai '''Järgeline mustikaine''', vai '''Mirtanlehtesine mustikaine''' ({{lang-la|Vaccinium myrtillus}}) om madal varz'hein [[Kanabränvuiččed]]-sugukundaspäi. Se kazvab [[Evrazii|Evrazijan]] pohjoižes, [[Grenland|Grenlandas]] da [[Pohjoižamerik]]as.

Mustikaižen marjad oma södabad. Kävutadas marjoid da lehtesid vaumičemha zellid. Erašti kazvatadas mustikašt mäguziš čomitesen täht.

== Etimologii ==
Heimon tedonimi om saudud [[latinan kel'|latinan kelen]] ''vacca''-sanaspäi — «[[lehm]]», sikš miše sen erasiden erikoiden lehtesed sättutadas sötamha [[maižanduzživatad|živatoid]].

Erikon ''myrtillus''-nimituz om vähenzoitai sana ''myrtus''-nimespäi — «[[mirt]]», mustikaine om penen mirtan kartte.

Vepsän «mustikaine»-nimi om sündnu marjoiden mujuspäi. Sen ližaks, marjad mustenzoittas käzid da sud.

Se om mel'hetartui, miše [[kaktus]]oiden ''Myrtillocactus''-heimon nimituz om saudud mustikaižen latinan nimespäi (''Vaccinium myrtillus''). Neniden kaktusoiden marjad da mustikaižen marjad oma pojavad toine toižhe ičeze irdnägus<ref>Удалова Р.А., Вьюгина Н.Г. ''В мире кактусов'' //Отв. ред. С.Г. Сааков. 2-е изд. — М.: Наука, 1983. — Lp. 98. {{ref-ru}}</ref>.

== Ümbrikirjutand ==
[[Fail:Illustration Vaccinium myrrtillus0.jpg|thumb|right|300px|Mustikaižen ümbrikirjutand]]
Mustikaine om marjasine varz'hein 10..50 sm kazvol, i [[tundr]]-zonas se kazvab madme.

[[Lehtez|Lehtesed]] oma järgetud, pened, sonekahad, nahkakahad da munanvuiččed ičeze pindal. Ned lanktas maha tal'vele. Vihman aigan vezi jokseb varziden kurnunvuiččidme lehtesidme [[jur'|jurele]].

Kazmusel leved [[juruz]] om olmas, se andab äi [[vezo]]id.

Mustikaine änikoičeb semendkus. Sen [[änik]]od oma vauktad vihandokahudenke vai ruzavudenke, oiktad, išttas üksin. Änik om kumartud alahaks, se kaičeb ičeze heid'omad märgudespäi. Änikoiden päižed pölüstoitajad oma [[mezjäižed|kodimezjäine]] da [[učubras]].

Marjad oma mustad siniženke loštanke vahakerthen tagut, vai todesižeks mustad kertheta. Vahasine kerteh heittas kebnašti, i sid' nimitihe marjoid oikti<ref>Honkavaara, Johanna. ''Ultraviolet cues in fruit-frugivore interactions''. Jyväskylä: University of Jyväskylä, 2002. Lp. 22. {{ref-en}}</ref>. Marjoiden südäin om [[purpurine muju|purpurine]]. Keskmäine semniden lugu om läz 20 paksumba kaiked, no voib olda 40-ki. Meclindud žouptas marjoid da kanttas edahaks niiden sulatomid semnid.

Mustikaine kazvab pohjoižagjoiš da mägisel'giš, [[so]]iš tobjimalaz, no vasttase [[mec]]oiš-ki (paksumba [[pedai|pedajikoiš]]).

Mustikaižen gibrid [[bol]]anke putub [[Päivlaskmaine Evrop|Päivlaskmaižes Evropas]], nimitadas sidä ''Vaccinium × intermedium'' [[Johann Fridrih Rute|Rute]].

== Kävutand ==
=== Sömha ===
Mustikaižen marjad kävutasoiš sömha eläbalaz da röudumižen jäl'ghe, mugažo vaumičemha [[nalivk]]ad, [[tisel'|tislid]], [[keitiž|keitišt]], [[pirg]]oid ([[mustiknik]], vai mustikpirg).

Mustikaižen varded oma hüväd [[mezikazmused]], anttas äi [[nektar (änikoiš)|nektarad]]. Aromatakaz mustikaižmezi om vauvaz ruzavudenke.<ref>[http://ashipunov.info/shipunov/school/books/slovarj-sprav_pchelovoda_1955.djvu Абрикосов Х.Н. и др. ''Черника //Словарь-справочник пчеловода''. /Сост. Федосов Н.Ф. — М.: Сельхозгиз, 1955. — Lp. 397.] // ''Ashipunov.info''. {{ref-ru}}</ref>

=== Zelläks ===
Painajad substancijad: kondensiruitud [[dubindsubstancijad]] (5..7%), [[antocianad]], [[pektinad]].<ref name="BFV">[http://herba.msu.ru/shipunov/school/books/botaniko-farmakognost_slovar1990.djvu Блинова К.Ф. и др. ''Ботанико-фармакогностический словарь'' /Справ. пособие. Под ред. К.Ф. Блиновой, Г.П. Яковлева. — М.: Высшая школа, 1990. — Lp. 257. {{ref-ru}} (ISBN 5-06-000085-0)] // ''Herba.msu.ru''. </ref>

Mustikaižen marjoiš om vähä fruktmuiktusid, no niiš om äi [[A-vitamin|A-]], [[B-vitaminad|B-]] da [[askorbinmuiktuz|C-]]vitaminoid, äi [[marganc|manganad]], [[magnii|magnijad]] da [[kal'cii|kal'cijad]], mugažo äi [[sömkuidud|sömkuiduid]] da [[flavonoidad|flavonoidoid]].<ref>[http://www.fineli.fi/food.php?foodid=442&lang=fi Mustikan ravintoarvot (Mustikaižen sötmižarvuz)] Terveyden ja hyvinvoinnin laitos. — ''Fineli.fi''. {{ref-fi}}</ref>

Mustikaižen kävutandan sega om siš, miše sen sur' lugumär kucub [[umbaiduz|umbaidust]].<ref> ''Лекарственные растения, обладающие послабляющими и закрепляющими свойствами'' //Гл. 7 в кн.: Соколов С.Я., Замотаев И.П. ''Справочник по лекарственным растениям''. — 1991. {{ref-ru}} (ISBN 5-615-00780-X, ББК 53.52)</ref>

Medicinas kävutadas mustikaižen marjoid ({{lang-la|Fructus Myrtilli}}), lehtesid da varzid (''Cormus Vaccinii myrtilli'').

Mustikaižen marjad, kävutamha zelläks, pandas varha küpsikš täuzin (heinkun — elokun aigan), i lehtesed — änikoičendan aigan. Šil'ptäs niid käzil da kuivatas räusthan al. Mugoine torhuz varadase bumagasižiš šauguižiš, konorüziš, konoriš. Kävutandan strok om penemb, mi kaks' vot.

Marjad da lehtesed kävutasoiš [[sil'm]]iden, [[südäikohtsoline trakt|südäikohtsoližen traktan]] läžundoiden aigan, [[sahardiabet]]an aigan, mugažo sijaližikš: [[poltatez|poltatesiden]] da [[südäisatatez|südäisatatesiden]] tervehtamha, [[stomatit]]ad da [[gingivit]]ad vaste. Ottas kävutamižhe niid [[gerontologii|gerontologijas]]-ki.

Lehtesed da varded kävutasoiš [[sihlaine|sihlaiženke]], [[fasol'|fasolinke]] da [[imičaine|imičaiženke]] segoitaden<ref name="BFV" /> spravitamha [[diabet]]an augotižformid.

Veresed marjad oma tarbhaižed [[cing]]ad vaste.

Keittud marjad, [[keitoz]] vai [[tisel']] kuivatud marjoišpäi abutadas  [[diarei|uitod]] vaste.<ref name="BFV" />

Muzasinižed mustikaižen marjad mülütadas äi [[antocian]]ad. Kut nägub tedoližiš kaclendtegoišpäi, niiden kävutand aleneb [[südäikera]]n, [[verenvendsistem]]an<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=16339348 Bell D. R., Gochenaur K. ''Direct vasoactive and vasoprotective properties of anthocyanin-rich extracts''. // J Appl Physiol. — 2006. sulaku. — № 100(4). — Lpp. 1164−1170.] // ''Ncbi.nlm.nih.gov''. {{ref-en}}</ref>, sil'miden läžundoiden<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=16294503 Chung H. K. et al. ''Efficacy of troxerutin on streptozotocin-induced rat model in the early stage of diabetic retinopathy''. // Arzneimittelforschung. — 2005. — № 55(10). — Lpp. 573−580.] // ''Ncbi.nlm.nih.gov''. {{ref-en}}</ref> riskad, mugažo se om rakanvastaine zell'.<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=12448828 Roy S. et al. ''Anti-angiogenic property of edible berries''. // Free Radic Res. — 2002. sügüz'ku. — № 36(9). — Lpp. 1023−1031.] // ''Ncbi.nlm.nih.gov''. {{ref-en}}</ref><ref>Boivin D. et al. ''Inhibition of cancer cell proliferation and suppression of TNF-induced activation of NFkappaB by edible berry juice''. // Anticancer Res. — 2007. keväz'ku. — № 27(2). — Lpp. 937−948. {{ref-en}}</ref>

Ottud kogonaz mustikaižen unotez om pöltusenvastaine zell'<ref>Srivastava A. et al. ''Effect of anthocyanin fractions from selected cultivars of Georgia-grown blueberries on apoptosis and phase II enzymes''. // J Agric Food Chem. — 2007. sulaku. — № 18; 55(8). — Lpp. 3180−3185. {{ref-en}}</ref>. Se vedab poiš da tervehtab [[glaukom]]ad, sikš miše paremboičeb verenjoksendan sil'män verkhel'pkele.<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=16075680 Fursova A. Zh. et al. ''Dietary supplementation with bilberry extract prevents macular degeneration and cataracts in senesce-accelerated OXYS rats''. // Adv Gerontol. — 2005. — № 16. — Lpp. 76−79.] // ''Ncbi.nlm.nih.gov''. {{ref-ru}}</ref>

=== Himijas ===
Mustikaižen mujutai substancii — se om [[muiktusiden da alusiden indikatorad|PH-indikator]], kudamb vajehtab ičeze mujun sinižeks muiktuzmäran alendusen aigan.

=== Sömtegimištos ===
Mustikaine kävutase ruskedsinižeks [[mujutim|kazmuzmujutim]]eks, ozutesikš, kleimdamha [[liha]]d.

=== Kuti pramozl ===
Marjoiden poimind tob äjile külänikoile znamakahid saližrahoid.

== Galerei ==
<center><gallery>
Fail:Vaccinium myrtillus IM4821 Mustikka C.JPG|Mustikaine aigaližel kevädel<br />(Kerav, Suomenma)
Fail:Vaccinium myrtillus 4858.JPG|Mustikaižen aigaline lehtišt da änikod
Fail:Norwegian bilberry flowers.JPG|Mustikaižen lehtišt da änikod<br />(Norvegii)
Fail:Vaccinium myrtillus (Larvik).JPG|Mustikaine umbikoil<br />(Larvik, Norvegii)
Fail:BilberriesBig.jpg|Mustikaižen marjad
</gallery></center>

== Mustikaižhe sidodud vepsän muštatišed da ozoitesed ==
=== Muštatišed ===
<blockquote>
* ''Ičein ma manzikaine, veraz ma mustikaine.''
* ''Sapkoid kuluta ed — mustikašt sö ed.''
</blockquote>

=== Ozoitez ===
<blockquote>
Must härgääne, hirašine händaan'e (mustik).<ref>Загадки //Зайцева М., Муллонен М. ''Образцы вепсской речи'', 1969. — Lpp. 265−267.</ref>
</blockquote>

== Homaičendad ==
<references />

== Irdkosketused ==
* [http://www.fito.nnov.ru/special/glycozides/dube/vaccinium_myrtillus.phtml Mustikaižen varhapanend ''fito.nnov.ru''-saital.] {{ref-ru}}
* [http://protect.gost.ru/document1.aspx?control=31&id=219658 ГОСТ 34219-2017. Черника и голубика свежие. Технические условия (Verez mustikaine da jonikaine. Tehnižed arvoimižed) ''protect.gost.ru''-saital.] {{ref-ru}}
{{Commons|Vaccinium myrtillus}}

[[Kategorii:Kanabränvuiččed]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Penzhaižed]]
[[Kategorii:Marjad]]
[[Kategorii:Meckazmused]]
[[Kategorii:Sömkazmused]]
[[Kategorii:Mezikazmused]]
[[Kategorii:Zell'kazmused]]
