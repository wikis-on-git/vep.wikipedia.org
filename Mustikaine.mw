{{Taxobox
 | name         = Mustikaine
 | image file   = Конново 2007 (0003).jpg
 | image title  = Järgeline mustikaine (''Vaccinium myrtillus'')
 | image descr  = Järgeline mustikaine (''Vaccinium myrtillus'')
 | regnum       = Kazmused
 | divisio      = [[Änikkazmused]]
 | classis      = [[Kaksidülehtesižed]]
 | ordo         = [[Kanabr'änikoižed]]
 | familia      = [[Kanabranvuiččed]] ([[Ericaceae]])
 | genus        = '''Vaccinium'''
 | latin        = Vaccinium myrtillus [[L.]]
 | wikispecies  = Vaccinium myrtillus
 | commons      = Category:Vaccinium myrtillus
 | itis         = 23605
 | ncbi         = 180763
}}
'''Mustikaine''' vai '''Järgeline mustikaine''', vai '''Mirtanlehtheine mustikaine''' ([[latinan kel'|latin.]]: ''Vaccinium myrtillus'') om madal varz'hein. Se kazvab [[Evrazii|Evrazijan]] pohjoižes, [[Grenland|Grenlandas]] da [[Pohjoižamerik]]as.

Mustikaižen marjad oma södabad. Marjoid da lehtesid kävutadas zelliden vaumičemha. Erašti kazvatadas mustikašt mäguziš čomitesen täht.

== Etimologii ==
Sugun tedonimi om saudud [[latinan kel'|latinan]] ''vacca''-sanaspäi — «[[lehm]]», sikš miše sen erasiden erikoiden lehtesed sättudase [[Maižanduzživatad|živatoid]] sötamha.

Erikon ''myrtillus''-nimi om vähenzoitai sana ''myrtus''-nimespäi — «[[mirt]]», mustikaine om penen mirtan kartte.

Vepsän «mustikaine»-nimi om sündnu marjoiden mujuspäi. Sen ližaks, marjad mustenzoittas käzid da sud.

Se om mel'hetartui, miše [[kaktus]]oiden ''Myrtillocactus''-sugun nimi om saudud mustikaižen latinan nimespäi (''Vaccinium myrtillus''). Neniden kaktusoiden marjad da mustikaižen marjad oma pojavad toine toižhe ičeze irdnägus<ref>Удалова Р.А., Вьюгина Н.Г. В мире кактусов //Отв. ред. С.Г. Сааков. 2-е изд. — М.: Наука, 1983. — Lp. 98.</ref>.

== Ümbrikirjutand ==
[[Fail:Illustration Vaccinium myrrtillus0.jpg|thumb|right|300px|Mustikaižen ümbrikirjutand]]
Mustikaine om marjasine varz'hein 10 — 50 sm kazvol, a [[tundr]]-zonas se kazvab madme.

[[Lehtez|Lehtesed]] oma järgetud, pened, sonekahad, nahkakahad da munanvuiččed ičeze pindal. Ned lankteba maha tal'vele. Vihman aigan vezi kurnunvuiččid lehtesidme jokseb varzidme [[jur'|jurele]].

Kazmusel om leved [[juruz]], se andab äi [[vezo]]id.

Mustikaine änikoičeb semendkus. Sen [[änik]]od oma vauktad vihandokahudenke vai ruzavudenke, oiktad, ištuba üksin. Änik kumartud alahaks, se kaičeb ičeze heid'omad märgudespäi. Änikoiden päižed pölüstoitajad oma [[mezjäižed|kodimezjäine]] da [[učubras]].

Marjad oma mustad sinižen loštanke vahakerthen tagut, vai todesižeks mustad kertheta. Vahasine kerteh heittas kebnašti, i sid' marjoid nimitihe oikti<ref>Honkavaara, Johanna. Ultraviolet cues in fruit-frugivore interactions. Jyväskylä: University of Jyväskylä, 2002. Lp. 22.</ref>. Marjoiden südäin om [[purpurine muju|purpurine]]. Keskmäine semniden lugu om läz 20 paksumba kaiked, no voib olda 40-ki. Meclindud žouptas marjoid da kanttas edahaks niiden sulatomid semnid.

Mustikaine kazvab pohjoižagjoiš da mägisel'giš, tobjimalaz, [[so]]iš, no vasttase [[mec]]oiš-ki (paksumba [[pedai|pedajikoiš]]).

Mustikaižen gibrid [[bol]]anke putub [[Päivlaskmaine Evrop|Päivlaskmaižes Evropas]], sidä nimitadas ''Vaccinium × intermedium'' [[Johann Fridrih Rute|Rute]].

== Kävutand ==
=== Sömha ===
Mustikaižen marjad kävutadas sömha eläbalaz da röudumižen jäl'ghe, a mugažo vaumičemha [[nalivk]]ad, [[tisel'|tislid]], [[varenj]]ad, [[pirg]]oid ([[mustiknik]], vai mustikpirg).

Mustikaižen varded oma hüväd [[mezikazmused]], anttas äi [[nektar (änikoiš)|nektarad]]. Aromatakaz mustikaižmezi om vauvaz ruzavudenke<ref>[http://ashipunov.info/shipunov/school/books/slovarj-sprav_pchelovoda_1955.djvu Абрикосов Х.Н. и др. Черника //Словарь-справочник пчеловода. /Сост. Федосов Н.Ф. — М.: Сельхозгиз, 1955. — Lp. 397]</ref>.

=== Zelläks ===
Painajad substancijad: kondensiruitud [[dubindsubstancijad]] (5 — 7%), [[antocianad]], [[pektinad]]<ref name="BFV">[http://herba.msu.ru/shipunov/school/books/botaniko-farmakognost_slovar1990.djvu Блинова К.Ф. и др. Ботанико-фармакогностический словарь /Справ. пособие. Под ред. К.Ф. Блиновой, Г.П. Яковлева. — М.: Высшая школа, 1990. — Lp. 257. (ISBN 5-06-000085-0)]</ref>.

Mustikaižen marjoiš om vähä fruktmuiktusid, no niiš om äi [[A-vitamin|A-]], [[B-vitaminad|B-]] da [[askorbinmuiktuz|C-]]vitaminoid, äi [[marganc|manganad]], [[magnii|magnijad]] da [[kal'cii|kal'cijad]], mugažo äi [[sömkuidud|sömkuiduid]] da [[flavonoidad|flavonoidoid]]<ref>[http://www.fineli.fi/food.php?foodid=442&lang=fi Mustikan ravintoarvot (Mustikaižen sötmižarvuz)] Terveyden ja hyvinvoinnin laitos.</ref>.

Mustikaižen kävutandan sega om siš, miše sen sur' lugumär kucub [[umbaiduz|umbaidust]]<ref> Лекарственные растения, обладающие послабляющими и закрепляющими свойствами //Гл. 7 в кн.: Соколов С.Я., Замотаев И.П. Справочник по лекарственным растениям. — 1991. (ISBN 5-615-00780-X, ББК 53.52)</ref>.

Medicinas kävutadas mustikaižen marjoid ([[latinan kel'|latin.]] ''Fructus Myrtilli''), lehtesid da varzid (''Cormus Vaccinii myrtilli'').

Mustikaižen marjad, kävutamha zelläks, pandas varha küpsikš täuzin (heinkun — elokun aigan), a lehtesed — änikoičendan aigan. Niid šil'ptäs käzil da kuivatas räusthan al. Mugoine torhuz varadase bumagasižiš šauguižiš, konorüziš, konoriš. Kävutandan strok om penemb, mi 2 vot.

Marjad da lehtesed kävutadas [[sil'm]]iden, [[südäikohtsoline trakt|südäikohtsoližen traktan]] läžundoiden aigan, [[sahardiabet]]an aigan, a mugažo sijaližikš: [[poltatez|poltatesiden]] da [[südäisatatez|südäisatatesiden]] tervehtamha, [[stomatit]]ad da [[gingivit]]ad vaste. Niid kävutadas [[gerontologii|gerontologijas]]-ki.

Lehtesed da varded kävutadas [[sihlaine|sihlaižen]], [[fasol'|fasolin]] da [[imičaine|imičaiženke]] segoitaden<ref name="BFV" /> [[diabet]]an augotižformiden spravitamha.

Veresed marjad oma tarbhaižed [[cing]]ad vaste.

Keittud marjad, [[keitoz]] vai [[tisel']] kuivatud marjoišpäi abutab  [[diarei|uitod]] vaste<ref name="BFV" />.

Muzasinižed mustikaižen marjad mülüba äi [[antocian]]ad. Kut nägub tedoližiš kaclendtegoišpäi, niiden kävutand aleneb [[südäikera]]n, [[verenvendsistem]]an<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=16339348 ''Bell D. R., Gochenaur K.'' Direct vasoactive and vasoprotective properties of anthocyanin-rich extracts. // ''J Appl Physiol''. — 2006. sulaku. — № 100(4). — Lp. 1164—1170.]</ref>, sil'miden läžundoiden<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=16294503 ''Chung H. K. et al.'' Efficacy of troxerutin on streptozotocin-induced rat model in the early stage of diabetic retinopathy. // ''Arzneimittelforschung''. — 2005. — № 55(10). — Lp. 573—580.]</ref> riskad, a mugažo se om rakanvastaine zell'<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=12448828 ''Roy S. et al.'' Anti-angiogenic property of edible berries. // ''Free Radic Res''. — 2002. sügüz'ku. — № 36(9). — Lp. 1023—1031.]</ref><ref>''Boivin D. et al.'' Inhibition of cancer cell proliferation and suppression of TNF-induced activation of NFkappaB by edible berry juice. // ''Anticancer Res''. — 2007. keväz'ku. — № 27(2). — Lp. 937—948.</ref>.

Ottud kogonaz mustikaižen unotez om pöltusenvastaine zell'<ref>''Srivastava A. et al''. Effect of anthocyanin fractions from selected cultivars of Georgia-grown blueberries on apoptosis and phase II enzymes. // ''J Agric Food Chem''. — 2007. sulaku. — № 18; 55(8). — Lp. 3180—3185.</ref>. Se vedab poiš da tervehtab [[glaukom]]ad, sikš miše paremboičeb verenjoksendan sil'män verkhel'pkele<ref>[http://www.ncbi.nlm.nih.gov/entrez/query.fcgi?cmd=retrieve&db=pubmed&list_uids=16075680 ''Fursova A. Zh. et al.'' Dietary supplementation with bilberry extract prevents macular degeneration and cataracts in senesce-accelerated OXYS rats. // ''Adv Gerontol''. — 2005. — № 16. — Lp. 76—79.] {{ref-ru}}</ref>.

=== Himijas ===
Mustikaižen mujutai substancii — se om [[Muiktusiden da alusiden indikatorad|PH-indikator]], kudamb vajehtab ičeze mujun sinižeks muiktuzmäran alendusen aigan.

=== Sömtegimištos ===
Mustikaine kävutase ruskedsinižeks [[mujutim|kazmuzmujutim]]eks, ozutesikš, [[liha]]d kleimdamha.

=== Kuti pramozl ===
Marjoiden poimind tob äjile külänikoile znamakahid saližrahoid.

== Galerei ==
<center>
<gallery>
Fail:Vaccinium myrtillus IM4821 Mustikka C.JPG|Mustikaine aigaližel kevädel<br />(Kerav, Suomenma)
Fail:Vaccinium myrtillus 4858.JPG|Mustikaižen aigaline lehtišt da änikod
Fail:Norwegian_bilberry_flowers.JPG|Mustikaižen lehtišt da änikod<br />(Norvegii)
Fail:Vaccinium myrtillus (Larvik).JPG|Mustikaine umbikoil<br />(Larvik, Norvegii)
Fail:BilberriesBig.jpg|Mustikaižen marjad
</gallery>
</center>

== Homaičendad ==
<references />

== Irdkosketused ==
* [http://www.fito.nnov.ru/special/glycozides/dube/vaccinium_myrtillus.phtml Mustikaižen varhapanend] {{ref-ru}}
* [http://protect.gost.ru/document.aspx?control=7&id=179872 ГОСТ Р 54696-2011. Черника и голубика свежие. Технические условия (Verez mustikaine da jonikaine. Tehnižed arvoimižed)] {{ref-ru}}

[[Kategorii:Kazmused kirjamišton mödhe]]
[[Kategorii:Marjad]]
[[Kategorii:Kanabränvuiččed]]
[[Kategorii:Meckazmused]]
[[Kategorii:Sömkazmused]]
[[Kategorii:Mezikazmused]]
[[Kategorii:Zell'kazmused]]
[[Kategorii:Maižanduzkul'turad]]
