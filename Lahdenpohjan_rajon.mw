{{Rajon
| Nimi          = Lahdenpohjan rajon<br />Лахденпохский район <small>(ven.)</small><br />Lahdenpohjan piiri <small>(suom.)</small>
| Znam          = Coat of Arms of Lahdenpohja (Karelia).png
| Flag          = 
| Znam text     = Lahdenpohjan rajonan znam
| Flag text     =
| Valdkund      = Venäma
| Pälidn        = Lahdenpohj
| Eläjiden lugu = 13,455
| Year          = 2016
| Pind          = 2,180
| Map           = Location Of Lakhdenpokhsky District (Karelia).svg
| Map width     = 
}}
'''Lahdenpohjan rajon''' ([[venäkel'|venäkelel]]: ''Лахденпохский район'', {{lang-fi|Lahdenpohjan piiri}}) om municipaline ühtnik [[Karjalan Tazovaldkund]]as, [[Venäma|Venälaižes Federacijas]].

Administrativine keskuz om [[Lahdenpohj]]-lidn. Siš eläb rajonan ristitišton viž ühesandest.

== Istorii ==
[[Kurkijokin rajon]] oli sätud vn 1940 heinkus enččel [[Suomenma]]n territorijal, sidä anttihe [[Tal'vsoda]]n jäl'ghe. [[Kurkijoki]]-žilo tegihe rajonan keskuseks. Vspäi 1941 (15. eloku) vhesai 1944 (sügüz'ku) Suomenman sodaväged oliba rajonas. Vl 1945 vilukun 20. päiväl sirtihe rajonan keskust [[Lahdenpohj]]aha. Vl 1958 keväz'kun 12. päiväl likvidiruihe sidä rajonad.

Vl 1970 tal'vkun 22. päiväl erištuihe Lahdenpohjan rajonad [[Sortaval]]-lidnale alištunudes territorijaspäi.

== Geografijan andmused ==
Lahdenpohjan rajon om Karjalan Tazovaldkundan suvipäivlaskmaine taho. Pind — 2 180 nellikkilometrad (17nz' sija tazovaldkundas 18späi).

Om röunoid 3 Venäman rajonanke, mugažo [[Suomenma]]nke:
* pohjoižpäivnouzmas [[Karjalan Tazovaldkund]]an [[Sortavalan rajon]]anke;
* suves [[Leningradan agj]]an [[Priozerskan rajon]]anke;
* suvipäivlaskmas [[Leningradan agj]]an [[Viipurin rajon (Leningradan agj)|Viipurin rajonanke]];
* lodehes [[Suomenma]]n [[Suvikarjal]]-agjanke.

[[Ladog]] lainištab rajonan suvipäivnouzmaižid randoid. Joged mülüdas [[Atlantine valdmeri|Atlantižen valdmeren]] basseinha.

Londuseližed varad oma [[grafit]], [[mec]], [[kala]], [[vezi|reskvezi]].

Vspäi 2005 rajonan territorii jagase 5 municipaližhe ühtnikha: 1 lidnankund da 4 küläkundad.

== Eläjad ==
Vn 2002 Venäman rahvahanlugemižen mödhe eläjiden lugu oli 16 391 ristitud, vl 2010 — 14 235 ristitud.

Kaik om 51 eländpunktad rajonas (vl 2005), sidä kesken 1 lidn da 50 külänvuittušt žilod.

Ei ole toižid surid eländpunktoid ([[Kurkijoki]]-žilo — 933 rist. vl 2013).

Rahvahad (vn 2002 Venäman rahvahanlugemižen mödhe, enamba 0,4%)<ref>[http://www.gov.karelia.ru/Regions/Info/lahden_nac.html Справка об исторических, культурных, демографических и национальных особенностях Лахденпохского района (Tedonandmine Lahdenpohjan rajonan istorižiš, kul'turižiš, demografižiš da rahvahaližiš eriližusiš). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>: [[venälaižed]] — 82,5%, [[vaugedvenälaižed]] — 6,5%, [[ukrainalaižed]] — 4,3%, [[karjalaižed]] — 2,1%, [[čuvašalaižed]] — 1,0%, [[totarlaižed]] — 0,9%, [[suomalaižed]] — 0,7%, toižed rahvahad — 2,0%, rahvahuden ozutandata — 0,01%.

Vl 2002 kaik 21 [[vepsläižed|vepsläšt]] elihe rajonas (0,13% sen ristitištospäi).

== Ižanduz ==
Rajonan ižandusen päsarak om turizm<ref>[http://www.gov.karelia.ru/gov/Power/Committee/Sport/Regions/lah.html Туристский потенциал: Лахденпохский район (Turizman voimused: Lahdenpohjan rajon). — Karjalan Tazovaldkundan Ohjastuz (''gov.karelia.ru'').] {{ref-ru}}</ref>, sikš miše se om [[karjalaižed|karjalan rahvahan]] formiruindan geografine keskuz.

== Homaičendad ==
<references />

== Irdkosketused ==
* [http://www.lah-mr.ru/ Lahdenpohjan rajonan tobmuden aluzkundoiden oficialine sait (''lah-mr.ru'').] {{ref-ru}}
* [http://www.gov.karelia.ru/Regions/lahden.html Lahdenpohjan rajon Karjalan Tazovaldkundan oficialižel ''gov.karelia.ru''-saital.] {{ref-ru}}

{{Karjalan Tazovaldkundan rajonad}}

[[Kategorii:Lahdenpohjan rajon| ]]
