{{Eländpunkt
 | Nimi = Pohvistnevo<br />Похвистнево
 | Lidnanznam = Coat of Arms of Pokhvistnevo (Samara oblast).png
 | Flag = Flag of Pokhvistnevo.svg
 | Lidnanznam text = Pohvistnevon lidnanznam
 | Flag text = Pohvistnevon flag
 | Valdkund = Venäma
 | Eläjiden lugu = 28,223
 | Voz' = 2017
 | Pind = 64.77
 | Fail = View on Pokhvistnevo from the train window.jpg
 | Pämez' = Sergei Popov<br />(kül'mku 2015—)
 | Telefonkod = +7-84656-xx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
'''Pohvistnevo''' ({{lang-ru|По́хвистнево}}, {{lang-cv|Похвиҫнӗ}}, {{lang-tt|Похвистнево / Котлыгош}}) om [[Venäma]]n lidn [[Samaran agj]]an päivnouzmas. Se om Pohvistnevon lidnümbrikon administrativine keskuz, om [[Pohvistnevon rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud vn 1888 8. päiväl sügüz'kud kuti žilo raudtestancijanno udel «Samar — [[Uf]]»-keskustal. Avaitihe [[kivivoi]]n löudmižsijid rajonas, i radnikžilo sai lidnan statusad vn 1947 19. päiväl elokud.

Pohvistnevo šingotase mašinansauvomižen tegimel (pörutüged, piikezrad, pol'vvärtmuded), sauvondmaterialiden tegimel, sömtegimištol (lihan ümbriradmižen tegim, jauhtegim), kombisömän tegimel i vagonkohenduzedheotandal.

== Geografijan andmused ==
Lidn sijadase Sur' Kinel'-jogen hural randal ({{lang-ru|Большой Кинель}}, [[Samar (Volgan ližajogi)|Samar-jogen]] oiged ližajogi), 80 m ü.m.t. keskmäižel korktusel, vedase läz 10 km pidust' joged. Röunatab [[Orenburgan agj]]anke päivnouzmas. Matkad [[Samar]]hasai om 142 km päivlaskmha-suvipäivlaskmha orhal, 153 km avtotedme vai raudtedme. Lähembaine lidn om [[Buguruslan]] (Orenburgan agj) 11 km päivnouzmha röunhasai orhal vai kaikil teil.

Oktäbr'skii-žilo (1033 rist. vl 2017) mülüb lidnümbrikho Pohvistnevon ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 28 169 ristitud, lidnümbrikon — 29 261 ristitud. Vspäi 1989 lidnan ristitišt om kaikiš suremb i vajehtase 27..28 tuhad eläjid röunoiš (28 600 rist. vl 1996). Kaik 29 256 ristitud elihe lidnümbrikos vl 2017.

Rahvahad (2010): [[venälaižed]] — 66,3%, [[čuvašalaižed]] — 11,7%, [[totarlaižed]] — 11,1%, [[mordvinalaižed]] — 6,3%, [[ukrainalaižed]] — 1,1%, [[saksalaižed]] — 1,0%, toižed rahvahad — 2,5%.

Professionaližen opendusen aluzkund om Pohvistnevo-lidnan gubernine kolledž.<ref>[http://phvcollege.ru/ Pohvistnevo-lidnan gubernižen kolledžan sait (''phvcollege.ru'').] {{ref-ru}}</ref>

== Homaičendad ==
<references />

== Irdkosketused ==
* [http://www.pohgor.ru/ Lidnan oficialine sait (''pohgor.ru'').] {{ref-ru}}
{{Commons|Category:Pokhvistnevo}}

{{Samaran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agjan lidnad]]
[[Kategorii:Samaran agjan lidnümbrikod]]
[[Kategorii:Pohvistnevon rajon|*]]
