{{Eländpunkt
 | Nimi = Perevoz<br/>Перевоз
 | Lidnanznam = Coat of arms of Perevoz (Nizhny Novgorod Oblast).svg
 | Flag = Flag of Perevoz (Nizhny Novgorod Oblast).svg
 | Lidnanznam text = Perevozan lidnanznam
 | Flag text = Perevozan flag
 | Valdkund = Venäma
 | Eläjiden lugu = 8,710
 | Voz' = 2020
 | Pind = 6
 | Fail = Perevoz. December day near Town Market.jpg
 | Pämez' =
 | Telefonkod = +7-83148-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Perevoz''' ({{lang-ru|Перево́з}}) om [[Venäma]]n lidn [[Alalidnan agj]]an suvipalas. Se om [[Perevozan lidnümbrik]]on (edel vn 2017 kezakud — rajonan) administrativine keskuz.

== Istorii ==
Eländpunkt mainitase ezmäižen kerdan vl 1593 kuti külä traktan ehtatusenno. Toine nimituz oli ''Pjanskii Perevoz''. Kändihe žiloks 1630-nzil vozil pühäpertin sauvondan jäl'ghe. Sai makundan lidnan statusad vl 1779, tehtihe muite lidnaks vspäi 1798. Vll 1913−1914 «[[Arzamas]] — [[Kanaš|Šihrani]]»-raudtekeskust läbiti lidnad, ''Perevozskai''-stancii ({{lang-ru|Перевозская}}) radab. Kändihe lidnad žiloks vn 1917 jäl'ghe. Radnikžilo vspäi 1962. Žilo sai lidnan statusad tošti vn 2001 uhokus.

Perevoz šingotase valdkundaližil holitišil, hebonfermal, asfal'ttegimel i udel elevatoral (vspäi 2021). Kombisötken tegim, leibtegim i omblendfabrik eile rados.

== Geografijan andmused ==
Lidn sijadase ümbrikon keskuzpalas, [[Pjan]]-jogen keskjoksmusen oiktal randal ({{lang-ru|Пьяна}} 436 km pitte, [[Sur (Volgan ližajogi)|Suran]] hurapol'ne bassein), 100 m ü.m.t. keskmäižel korktusel. Om kos'kid joges. Matkad [[Alauz'lidn]]hasai om 88 km lodeheze-pohjoižhe orhal, 113 km avtotedme vai 175 km raudtedme. Lähembaižed lidnad oma [[Knäginino]] 39 km pohjoižpäivnouzmha orhal vai 50 km avtotedme, [[Sergač]] 59 km päivnouzmha orhal, 73 km avtotedme vai 64 km raudtedme, i [[Arzamas]] 50 km suvipäivlaskmha orhal, 58 km avtotel vai raudtel.

Čergat'-külä (199 rist. vl 2017) mülüi lidnankundha edel sen tühjitust vl 2017. Lidnankundan pind oli 6,63 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 9 201 ristitud, lidnümbrikon viž ühesandest. Lidnan ristitišt om läz 9 tuhad eläjid vspäi 2000, kaikiš suremb oli 9 386 ristitud vl 2002.

Rahvahad (2010): [[venälaižed]] — 94,8%, [[jezidad]] — 2,2%, toižed rahvahad — 3,0%.

[[Ortodoksine hristanuskond|Ortodoksižen hristanuskondan]] Jumalanmaman katken jumalanpert'<ref>[http://sobory.ru/geo/locat/3390 Perevozan pühäpertid ''sobory.ru''-saital.] {{ref-ru}}</ref> (letihe vl 1816) om väges lidnas.

Perevozan sauvondkolledž<ref>[http://www.gboupsk.ru/ Perevozan sauvondkolledžan sait (''gboupsk.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Perevoz. District Police Station & Prosecuting Magistracy.jpg|Ümbrikon policijan palakund i rajonan käskuzkundan sauvuz (2012)
Perevoz. Near Pokrovskaya Church.jpg|Jumalanmaman katken jumalanpert', vn 2012 nägu
Perevoz. Town Civil Engineering College.jpg|Sauvondkolledž vl 2012
Perevoz. Town Sports centre.jpg|Fizkul'turan da tervehtamižen «Čaika»-kompleks (vspäi 2008)
Perevoz. Railroad Station.jpg|Perevozskai-raudtestancijan sauvuz vl 2012
</gallery>

== Homaičendad ==
<references />

== Irdkosketused ==
* [http://pvzrayon.ru/ Lidnan da lidnümbrikon oficialine sait (''pvzrayon.ru'').] {{ref-ru}}
{{Commons|Category:Perevoz, Nizhny Novgorod Oblast}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Perevozan lidnümbrik|*]]
