{{1000}}{{A10000}}
{{Personalii
| изображение = Joseph Haydn, målning av Thomas Hardy från 1792.jpg
| описание изображения = Jozef Gaidnan portret,<br />''voikuvan pirdi anglijalaine Tomas Hardi vl 1792''
}}
'''Franc Jozef Gaidn''' ({{lang-de|Franz Joseph Haydn}}; sünd. [[31. keväz'ku]] [[1732]], Rorau-külä, [[Alaavstrii]], [[Pühä Rimalaine imperii]] — kol. [[31. semendku]] [[1809]], [[Ven]], [[Avstrijan imperii]]) oli [[klassine muzik|klassikan]] [[Avstrii|avstrijalaine]] muzikankirjutai, [[simfonii]]- i [[kvartet|jändekvartet]]-muzikžanroiden üks' alusenpanijoišpäi. Kirjuti [[organ (soit)|organan]] i [[fortepjano]]n täht. Om [[Saksanma]]n i [[Avstrijan da Mad'jaranman imperii|Avstriž-Mad'jaranman]] rahvahangimnoiden muzikan melodijan sädai.

== Sädused ==
Muzikankirjutai sädi 24 operad, kirjuti 104 simfonijad, 83 jändekvartetad, 52 sonatad fortepjanon (klaviran) täht, 126 triod baritonan täht. Toižed sädused oma ezivändod, maršad, kargud, divertismentad orkestran i toižiden soitoiden täht, erazvuiččed p'jesad klaviran täht, pajod, kanonad, šotlandijan, irlandijan i uel'san pajoiden ümbriradmižed änen täht fortepjanonke vai violiženke.

Hengeline muzik: 3 oratorijad («Mail'man sädamine», «Voz'aigad», «Sündun ristal seičeme sanad») i 14 messad.

== Biografii ==
Franc Jozef oli sündnu Matias Gaidn-korjmastarin (1699−1763) kanzha. Kazvatajad oliba otnus vokalha todeks i navediba väta soitoil, muga löutihe prihan muziklahjakahut aigoiš. Vll 1740−1749 hän pajati Venan ph. Stefanan päjumalanpertin horas, severz-se vozid ičeze norembidenke vellidenke, mugažo openui väta soitoil. Nai vl 1760, Maria-Anna Keller oli Gaidnan ak, naimiželo kändihe onetomaks i lapsetomaks.

Muziksädai radnikoiči vara- i kapel'meisteran elokahan mad'jaralaižen Mikloš Esterhazi-ruhtinasen pert'kulus vll 1761−1790 (nüg. penes [[Fertöd]]-lidnas, edel 1950 vot Esterhaz). Ned voded abutiba Gaidnan sädamižradmižen änikoičendale, sil aigal muzikankirjutai sai rahvahidenkeskešt tetabut. Mad'jaralaižen ruhtinasen surman jäl'ghe radoi Sures Britanijas i Avstrijas, keradeli täuzid zaloid i sai finansišt ripmatomut.

== Homaičendad ==
<references />

{{stub}}
[[Kategorii:Avstrijan muzikankirjutajad]]
[[Kategorii:Muzikankirjutajad kirjamišton mödhe]]
[[Kategorii:Personalijad kirjamišton mödhe]]
