{{Eländpunkt
 | Nimi = Sojärv<br />Суоярви <small>(ven.)</small><br />Suojärvi <small>(karj. i suom.)</small>
 | Lidnanznam = Coat of arms of Suoyarvi (2017).gif
 | Flag = Flag of Suoyarvi.svg
 | Lidnanznam text = Sojärven lidnanznam
 | Flag text = Sojärven flag
 | Valdkund = Venäma
 | Eläjiden lugu = 9,076
 | Voz' = 2016
 | Pind = 9
 | Fail = Suojärvi.jpg
 | Pämez' = Roman Petrov<br />(2012—)
 | Telefonkod = +7-81457
 | Avtokod = 10
 | Aigvö = [[UTC]]+3 (MSK+0)
}}
{{Znamoičendad|Sojärv}}
'''Sojärv''' ({{lang-ru|Суоярви}}, [[karjalan kel'|karj.]] i {{lang-fi|Suojärvi}}) om lidn [[Venäma]]s, lidnankund da raudtesol'm [[Karjalan Tazovaldkund]]an suvipäivlaskmas. Se om [[Sojärven rajon]]an administrativine keskuz (vspäi 1940) da üks'jäine lidn.

== Istorii ==
Eländpunkt mainitase ezmäižen kerdan kuti ''Kaipaa-külä'' vl 1500.

16. voz'sadal mülüi Uz'lidnan [[Vodin pätin]]ha kuti ''Šujanjogen pagast''' ({{lang-ru|Шуерецкий погост}}).

Vozil 1617−1721 nügüdläižen lidnan territorii oli [[Ročinma]]n palaks [[Stolbovon kožundakt]]an mödhe. Vspäi 1721 [[Pohjoine soda|Pohjoižen sodan]] jäl'ghe Sojärv oli mülünu [[Venäman imperii|Venäman imperijha]] [[Ništadtan kožundakt]]an mödhe, mainitihe ''Шуезерск''-nimitusenke. Se oli [[Piterin gubernii|Piterin gubernijan]] [[Viipurin provincii|Viipurin provincijan]], vspäi 1744 — [[Viipurin gubernii|Viipurin gubernijan]] palaks vhesai 1812. 18.-19. voz'sadoil saihe järven [[raudkivend]]od Sojärven pühäkodin tulendas.

Vl 1812 eländpunkt kuti Viipurin gubernijan pala mülüi [[Suomenman sur' ruhtinazkund|Suomenman surhe ruhtinazkundha]], vspäi 1917 — [[Suomenma]]ha. Vl 1926 mectegim i fabrik [[karton]]an pästandan täht oma saudud. Ned oma lidnan päedheotandoikš tähäsai.

Sojärv om [[Karjalan Tazovaldkund|Karjalan]] palaks [[Tal'vsoda]]n jäl'ghe, sai lidnan statusad vl 1940.

== Geografijan andmused ==
Lidn sijadase [[Sojärv (järv, Karjalan Tazovaldkund)|ühtennimižen järven]] suvirandal, 155 m valdmeren pindan päl keskmäižel korktusel. Matkad [[Petroskoi]]hesai om 112 km päivnouzmha orhal, 135 km avtotedme, 132 km raudtedme.

Klimat om [[ven vö|ven]] meren klimatan pirdoidenke. Vilun pördumižed oleldas paksus. Vilukun keskmäine lämuz om −11&nbsp;C°, heinkun — +17&nbsp;C°.

== Tobmuz ==
Roman Petrov radab lidnankundan da lidnan ohjastusen pämehen vspäi 2012 (om valitud vl 2013 sügüz'kun 8. päiväl).

Järgenduseližed valičendad lidnan Nevondkundha oliba vn 2013 sügüz'kun 8. päiväl (koumanz' kucund). Siš 15 ezitajad ratas, üksin kaikuččes valičemižümbrikospäi. Sergei Potehin radab sen ezimehen.

Lidnan ohjastuz kogoneb administracijan pämehespäi hänen varapämehenke i koumes palakundaspäi.

== Eläjad ==
Vl 1959 lidnan eläjiden lugu oli 6 711 ristituid. Vn 2010 kaiken Venäman rahvahanlugemižen mödhe eläjiden lugu oli 9 766 ristituid.

[[Ortodoksine hristanuskond|Ortodoksižen hristanuskondan]] Raštvoiden jumalanpert' om olmas lidnas vs 2011 kül'mkuspäi.

== Galerei ==
<gallery mode="packed" heights="125px">
Администрация Суоярвского района.jpg|Sojärven rajonan administracijan sauvuz vl 2021
Suoyarvi. Military memorial.jpg|Nevondkundaližiden sodamehiden velleskaum (Tal'vsodan i Suren sodan jäl'ghe)
Суоярви, ул.Шельшакова 1.jpg|«Karelija»-adivpert' i «Suvilahti»-puišt (2021)
Суоярви, ул.Победы 8 (спорткомплекс).jpg|Sportkompleks (2021)
Suoyarvi I railway station.jpg|Sojärv I-raudtestancijan sauvuz vl 2003
</gallery>

== Homaičendad ==
<references />

== Irdkosketused ==
* [http://suojarvi-gp.ru/ Sojärv-lidnankundan oficialine sait (''suojarvi-gp.ru'').] {{ref-ru}}
{{Commons|Category:Suojärvi}}

{{Karjalan Tazovaldkundan lidnad}}

[[Kategorii:Sojärv| ]]
[[Kategorii:Sojärven rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
