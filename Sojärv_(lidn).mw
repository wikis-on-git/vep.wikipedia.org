{{Eländpunkt
 | Nimi = Sojärv<br />Суоярви <small>(ven.)</small><br />Suojärvi <small>(karj. da suom.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Venäma
 | Eläjiden lugu = 9,076
 | Voz' = 2016
 | Pind = 9
 | Fail = Suojärvi.jpg
 | Pämez' = [[Petrov Roman|Roman Petrov]] (2012-)
 | Telefonkod = +7-81457
 | Avtokod = 10
 | Aigvö = [[UTC]]+3 (MSK+0)
}}
{{Znamoičendad|Sojärv}}
'''Sojärv''' ([[venän kel'|ven]].: ''Суоярви'', [[karjalan kel'|karj.]] da [[suomen kel'|suom.]]: ''Suojärvi'') om [[Venäma]]n lidn, lidnankund da raudtesol'm [[Karjalan Tazovaldkund]]an suvipäivlaskmas. Se om [[Sojärven rajon]]an administrativine keskuz (vspäi 1940) da üks'jäine lidn.

== Istorii ==
Eländpunkt mainitase ezmäižen kerdan kuti ''Kaipaa-külä'' vl 1500.

16. voz'sadal mülüi Uz'lidnan [[Vodin pätin]]ha kuti ''Šujanjogen pagast''' (ven.: ''Шуерецкий погост'').

Vozil 1617-1721 oli [[Ročinma]]n palaks [[Stolbovon kožundakt]]an mödhe. Vspäi 1721 [[Pohjoine soda|Pohjoižen sodan]] jäl'ghe Sojärv oli mülünu [[Venäman imperii|Venäman imperijha]] [[Ništadtan kožundakt]]an mödhe. Se oli [[Piterin gubernii|Piterin gubernijan]] [[Viipurin provincii|Viipurin provincijan]], vspäi 1744 — [[Viipurin gubernii|Viipurin gubernijan]] palaks vhesai 1812. 18.-19. voz'sadoil saihe järven [[raudkivend]]od Sojärven pühäkodin tulendas.

Vl 1812 eländpunkt kuti Viipurin gubernijan pala mülüi [[Suomenman sur' ruhtinazkund|Suomenman surhe ruhtinazkundha]], vspäi 1917 — [[Suomenma]]ha. Vl 1926 mectegim i fabrik [[karton]]an pästandan täht oma saudud. Ned oma lidnan päedheotandoikš tähäsai.

Sojärv om [[Karjalan Tazovaldkund|Karjalan]] palaks [[Tal'vsoda]]n jäl'ghe, sai lidnan statusad vl 1940.

== Geografijan andmused ==
Lidn sijadase [[Sojärv (järv, Karjalan Tazovaldkund)|ühtennimižen järven]] suvirandal, 155 m valdmeren pindan päl keskkorktusel. Matkad [[Petroskoi]]hesai om 112 km päivnouzmha orhal, 135 km avtotedme, 132 km raudtedme.

Klimat om [[ven vö|ven]] meren klimatan pirdoidenke. Vilun pördumižed oleldas paksus. Vilukun keskmäine lämuz om -11°C, heinkun — +17°C.

== Tobmuz ==
[[Petrov Roman|Roman Petrov]] radab lidnankundan da lidnan ohjastusen pämehen vspäi 2012 (om valitud vl 2013 sügüz'kun 8. päiväl).

Järgenduseližed valičendad lidnan Nevondkundha oliba vl 2013 sügüz'kun 8. päiväl (koumanz' kucund). Siš 15 ezitajad om, üksin kaikuččes valičemižümbrikospäi. [[Potehin Sergei|Sergei Potehin]] radab sen ezimehen.

Lidnan ohjastuz kogoneb administracijan pämehespäi hänen varapämehenke i koumes palakundaspäi.

== Eläjad ==
Vl 1959 lidnan eläjiden lugu oli 6 711 ristituid. Vn 2010 kaiken Venäman rahvahanlugemižen mödhe eläjiden lugu oli 9 766 ristituid.

[[Ortodoksine hristanuskond|Ortodoksižen hristanuskondan]] Raštvoiden jumalanpert' om lidnas vs 2011 kül'mkuspäi.

== Homaičendad ==
<references />

== Irdkosketused ==
* [http://suojarvi-gp.ucoz.ru/ Sojärv-lidnankundan oficialine sait.] {{ref-ru}}

{{Karjalan Tazovaldkundan lidnad}}

[[Kategorii:Sojärv| ]]
[[Kategorii:Sojärven rajon|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Karjalan Tazovaldkundan lidnad]]
