{{Eländpunkt
 | Nimi = Dodom<br />Dodoma <small>(suahili i angl.)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Tanzanii
 | Eläjiden lugu = 410,956
 | Voz' = 2012
 | Pind = 2,576
 | Fail = Nyerere Square in Dodoma.jpg
 | Pämez' = Devis Mvamfupe<br/>(heinku 2017—,<br/>''Davis G. Mwamfupe'')
 | Telefonkod = +255-26
 | Aigvö = [[UTC]]+3
}}
[[Fail:Lecture rooms.jpg|thumb|left|250px|Dodoman universitet (2018)]]
'''Dodom''' ([[suahili|suah]]. i {{lang-en|Dodoma}}) om [[Tanzanii|Tanzanijan]] pälidn. Se om [[Dodoman agj]]an administrativine keskuz tähäsai mugažo.

== Istorii ==
Eländpunktan aluz om pandud vl 1907 kuti torguindlidn udel raudtel Germanijan Päivnouzmaižes Afrikas. Kätihe lidnad Dodoman agjan administrativižeks keskuseks valdkundan alusenpanendan aigaspäi vl 1964. Vspäi 1996 om Tanzanijan oficialižeks pälidnaks, sirtihe [[Dar Es Salam]]aspäi.

Dodom šingotase pälidnan funkcijoil. Om ümbärtud maižanduzrajonal. Vspäi 2007 anglikanižen jumalankodikundan universitet i Dodoman valdkundaline universitet (35 tuhad üläopenikoid) ratas lidnas.

== Geografijan andmused ==
Lidn sijadase valdkundan keskuzpalas, savannan tahondas, 1120 m ü.m.t. keskmäižel korktusel. Matkad [[Dar Es Salam]]hasai om 460 km päivnouzmha avtotel vai raudtedme.

Klimat om [[subekvatorialine vö|subekvatorialine]] kaks'sezonine pol'kuiv. Kun keskmäine lämuz om +22..+26 C° vodes läbi, ekstremumad oma +8 C° i +36 C°. Paneb sadegid 607 mm vodes, kuiv sezon oleskeleb semendkus-redukus (8 mm pordos).

== Eläjad ==
Vl 2012 eläjiden lugu oli 410 956 ristitud, vl 1974 — 40 tuhad ristituid. Vaiše 625 km² om urbaniziruidud lidnan territorijal. Läz 2,2 mln eläjid om lidnaglomeracijas (2020).

Rahvahad oma afrikanižed igähižed: njamvezi, džagga, haja, gogo, masai da toižed rahvahad, hö ottas 99 % ristitištos.

Religijan mödhe videndez oma [[katoline jumalankodikund|riman katolikad]], om [[anglikanine jumalankodikund|anglikanižen jumalankodikundan]], [[islam]]an i [[sikhizm]]an pühäpertid.

== Irdkosketused ==
* [http://dodoma.go.tz/ Lidnan da sen agjan oficialine sait (''dodoma.go.tz'').] {{ref-en}} {{ref-sw}}
{{Commons|Category:Dodoma}}

{{Afrikan pälidnad}}

[[Kategorii:Dodom| ]]
[[Kategorii:Tanzanijan lidnad]]
[[Kategorii:Eländpunktad kirjamišton mödhe]]
[[Kategorii:Tanzanii|*]]
[[Kategorii:Pälidnad]]
[[Kategorii:Dodoman agj|*]]
