{{Eländpunkt
 | Nimi = Perm'<br />Пермь
 | Lidnanznam = Coat of Arms of Perm.svg
 | Flag = Flag of Perm.svg
 | Lidnanznam text = Permin lidnanznam
 | Flag text = Permin flag
 | Valdkund = Venäma
 | Eläjiden lugu = 1,042,763
 | Voz' = 2022
 | Pind = 799.68
 | Fail = Perm Russia.jpg
 | Pämez' = Aleksei Dömkin<br />(tal'vku 2020—)
 | Telefonkod = +7-342-xxx-xxxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Perm'''' ({{lang-ru|Пермь}}, {{lang-koi|Перем}}) om [[Venäma]]n millionerlidn [[Uralmäged|Uralan]] ezimägištonno. Se om [[Permin rand]]an pälidn da kaikiš suremb lidn i lidnümbrik, mugažo [[Permin rajon]]an administrativine keskuz.

== Istorii ==
Eländpunktan aluz om pandud vl 1723 kuti ''Jegošihan tegim'' ({{lang-ru|Егошихинский завод}}) samha [[vas'k]]ed sijaližes kivendospäi. Jegoših-külä tegimenno sai lidnan statusad vl 1781 nügüdläiženke nimitusenke da agjan pälidnan statusanke [[Jekaterina II]]-imperatornaižen käskön mödhe. Nimitihe muga, sikš miše üks' hänen arvnimišpäi oli ''Permin ruhtinaznaine''.

Vspäi 1940 vhesai 1957 nimitihe lidnad ''Molotov'' nevondkundaližen partijan šingotajan kanzannimen mödhe.

Permin ižandusen päsarakod oma elektroenergetine, kivivoin i londuseližen gazan ümbriradmine, mašinansauvomine, himii i kivivoihimii, mecan ümbriradmine, sömtegimišt, poligrafii.

== Geografijan andmused ==
Lidn sijadase [[Kamanjogi|Kamanjogen]] randoil, 171 m keskmäižel korktusel valdmeren pindan päl. Mecad ottas lidnan territorijan pol't, pertišt om ümbärtud mecal. Läz 300 penid jogid da ojid jokstas lidnan südäimes. Matkad [[Moskv]]hasai om 1382 km päivlaskmha avtotedme. [[Krasnokamsk]] om üks'jäine kaimdailidn, sijadase ani päivlaskmha. Lähembaižed järedad lidnad oma [[Alatagil]] 219 km päivnouzmha orhal, [[Jekaterinburg]] 361 km suvipäivnouzmha avtotedme i [[Iževsk]] 222 km suvipäivlaskmha orhal.

Perm' jagase seičemeks rajonaks ičeze territorialižidenke administracijoidenke: Dzeržinskijan, Industrial'nii, Kirovan, Leninan, Motovilihan, Ordžonikidzen i Sverdlovan; ičeze administracii om enččel Uded Lädid-žilol (nüg. Sverdlovan rajonan palaks). Kaks' pen't eländpunktad (6 rist. vl 2017) mülüdas lidnümbrikho mugažo.

== Eläjad ==
Vn 2010 Venäman rahvahanlugemižen mödhe eläjiden lugu oli 991 162 ristitud. Kaikiš suremb ristitišt oli 1 100 000 eläjid vl 1991.

Edeline lidnan pämez' om Dmitrii Samoilov (kül'mku 2016 — tal'vku 2020).

== Transport ==
Kaks' avtotesildad ühtenzoittas Kam-jogen randoid, Kaman GES:an padosein mugažo. Avtobusad, tramvaid, ezilidnelektrojonused i taksid oma kundaližeks transportaks lidnas. Velotehuded oma lidnan keskuzpalas. Permin metropolitenan projektiruind oli 1980-nzil vozil, no jäi kesketi.

Rahvahidenkeskeine Perm' (Sur' Savino)-lendimport<ref>[http://aviaperm.ru/ Sur' Savino-lendimportan sait (''aviaperm.ru'').] {{ref-ru}}</ref> (''ПРЬ / PEE'', {{lang-ru|Большое Савино}}, 1,6 mln passažiroid vl 2019) sijadase 17 km suvipäivlaskmha lidnan keskusespäi. Tehtas reisid Venäman järedoihe lidnoihe, Mustmeren lebutahoiže, Tadžikistanha, om čarterreisid Keskmeren i Azijan lebutahoiže, aterjreisid Edahaižen Pohjoižen radinsijihe.

== Galerei ==
<gallery mode="packed" heights="125px">
Perm asv2019-05 img12 City admin.jpg|Lidnan Duman i Administracijan sauvuz (2019)
Perm asv2019-05 img03 Trinity Cathedral.jpg|Pühän Stroican kafedraline päjumalanpert' (ortodoksine hristanuskond), vn 2019 nägu
Perm asv2019-05 img48 Cathedral Mosque.jpg|Permin pämečet' (islam), vn 2019 nägu
Perm asv2019-05 img53 Komsomolsky48.jpg|«Permenergo»-kompanijan kontor vl 2019 (ezimal)
Perm asv2019-05 img24 Motovilikha Plants.jpg|Motovilihan tegimed vl 2019
Nestle in Perm.jpg|«Kamskaja»-konditerfabrik (2010, [[Nestlé]]-kompanijan pala)
Psu build1 15.04.jpg|Permin valdkundaline universitet, päkorpus (korpus nomer 1, 2011)
Клиническая больница.jpg|Sverdlovan rajonan klinine läžundkodi (2017)
Bolshoe Savino (new terminal).jpg|Perm' (Sur' Savino)-lendimportan uz' terminal vl 2018
Perm asv2019-05 img56 Perm-II station.jpg|Perm' II-päraudtestancijan sauvuz vl 2019
</gallery>

== Homaičendad ==
<references/>

== Irdkosketused ==
* [http://www.gorodperm.ru/ Lidnan tobmuden aluzkundoiden oficialine portal (''gorodperm.ru'').] {{ref-ru}} {{ref-en}}
* [http://duma.perm.ru/ Lidnan Duman oficialine sait (''duma.perm.ru'').] {{ref-ru}}
{{Commons|Perm}}

{{Permin randan lidnad}}
{{Venälaižen Federacijan subjektoiden pälidnad}}

[[Kategorii:Perm'| ]]
[[Kategorii:Permin randan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin rand|*]]
[[Kategorii:Permin randan lidnümbrikod]]
[[Kategorii:Permin rajon|*]]
