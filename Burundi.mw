{{Valdkund
| Nimi = Burundin Tazovaldkund<br />Republika y'u Burundi <small>(rundikš)</small><br />République du Burundi <small>(fr.)</small>
| Valdkundznam = Coat of arms of Burundi.svg
| Flag = Flag of Burundi.svg
| Valdkundznam text = Burundin valdkundznam
| Flag text = Burundin flag
| Pälidn = Bužumbur
| Eläjiden lugu = 8,749,000<ref>[http://esa.un.org/unpd/wpp/unpp/Panel_profiles.htm World Population Prospects, the 2010 Revision. — Esa.un.org.] {{ref-en}}</ref>
| Voz' = 2012
| Pind = 27,834
| Kart = LocationBurundi.png
| Kel' = [[rundin kel'|rundin]], [[francijan kel'|francijan]]
| Valdkundan pämez' = [[Nkurunziza Pjer|Pjer Nkurunziza]]
| Päministr = ''hän-žo''
| Religii = [[hristanuskond]]
| Valüt = [[burundin frank]] (BIF)
| Internet-domen = [[.bi]]
| Telefonkod = +257
| Aigvö = [[UTC]]+2
}}
'''Burundi''', täuz' oficialine nimi — '''Burundin Tazovaldkund''' ([[rundin kel'|rundikš]]: ''Republika y'u Burundi'', [[francijan kel'|franc.]]: ''République du Burundi''), om valdkund [[Päivnouzmafrik]]as, üks' kaikiš gollembišpäi mail'mas. Sen pälidn da kaikiš suremb lidn om [[Bužumbur]].

== Istorii ==
Vl 1962 heinkun 1. päiväl Burundi tedoti ripmatomut [[Bel'gii|Bel'gijaspäi]].

Jäl'gmaine Konstitucii oli hüvästadud kaiken rahvahan referendumal vl 2005 uhokus.

== Geografijan andmused ==
[[Fail:Burundi Topography.png|thumb|left|250px|Burundin topografine kart.]]
Burundi om mavaldkundröunoiš [[Kongon Demokratine Tazovaldkund|Kongon Demokratižen Tazovaldkundanke]] päivlaskmas (röunoiden piduz — 233 km), [[Ruand]]anke (290 km) pohjoižes, [[Tanzanii|Tanzanijanke]] päivnouzmas da suvipäivnouzmas (451 km). Ühthine röunoiden piduz — 974 km. Burundi om mererandatoi valdkund.

Valdkund sijadase mägiplatol 1500-2000 m korktusil. Sen kaikiš korktemb čokkoim om [[Heh]]-mägi, 2760 m valdmeren pindan päl.

Burundin suvipäivlaskmaine röun mäneb [[Tanganjik]]-järvedme (kendäk om kaikiš madalamb sija valdkundas — 772 m valdmeren pindan päl), sen 2000 km² oma burundižed.

Klimat om [[tropine vö|tropine]], man enambal palal om 1300-1600 mm sadegid vodes.

Londuseližed pävarad oma [[metall]]ad ([[nikel'|nikelin]] 3-5% mail'man varad, [[platin]], [[kuld]], [[vol'fram]], [[vanadii]]) da [[fosfor|fosforitad]].

== Tobmuz ==
Ohjandusen form om [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident, hän-žo om ohjastusen-ki pämez' da armijan päkäsknik. Kaik rahvaz valičeb händast 5 vodeks (ühten kahtenden strokun om voimuz).

Parlament om kaks'kodine. Üläkodi om Senat ei enamba mi 54 ühtnijoidenke (2005 — 49), kudambid valitas 5 vodeks (34 — agjoiden valičemižlaudkundad valitas [[hutu]]lašt da [[tutsi]]lašt üksin, sen ližaks sihe mülüdas kaik enččed prezidentad, om naižiden 30% kvot). Alakodi om Nacionaline Suim ([[francijan kel'|fr.]]: ''L'Assemblée Nationale''). Kaik rahvaz valičeb sen enamba mi 100 ühtnijoid (2010 — 131) 5 vodeks, siš om kvotid (60% — [[hutulaižed]], 40% — [[tutsilaižed]], 30% — naižed, mugažo Nacionaline valičemižlaudkund ezitab kandidatoid rahvahanvähembusišpäi änestamha).

Burundin parlamentan järgvaličendad oliba vl 2010 heinkun 23. päiväl. Prezidentad valitihe järgkerdan vl 2010 kezakun 28. päiväl (üks'jäine kandidat [[Pjer Nkurunziza]] sai 91,62%, se om hänen toine strok).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Burundin administrativiž-territorialine jagand]].''

Burundiš om 17 agjad (provincijad), ned alajagase 117 kommunha. Kommunad alajagase 2639 ''kolin:ha'' (francijaks znamoičeb «kukkaz»).

== Eläjad ==
Burundiš elädas [[rundilaižed]] (heimod: [[hutulaižed]] — 81%, [[tutsilaižed]] — 16%, [[lingalaižed]] — 2%, [[tvalaižed]] — 1%), [[evropalaižed]] — läz 3000, [[suviazijalaižed]] — läz 2000. Ristitišt poleneb, sikš miše äi emigrantoid susedmaihe (läz 80 tuh. rist. 2000 vodes).

Burundin toižed sured lidnad (enamba 30 tuh. ristitud vn 2010 rahvahanlugemižen mödhe, surembaspäi penembha): [[Mujing]], [[Rujigi]].

== Ižanduz ==
Burundin päeksport om [[kofe]], [[kuld]], [[čai]]; toine eksport — [[puvill]], [[nahk (material)|nahkad]].

== Homaičendad ==
<references />

== Irdkosketused ==
* [http://www.burundi-gov.bi/ Burundin Tazovaldkundan oficialine portal.] {{ref-fr}}

{{Commons|Burundi}}
{{Afrik}}

[[Kategorii:Burundi| ]]
