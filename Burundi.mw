{{10000}}
{{Valdkund
| Nimi = Burundin Tazovaldkund<br />Republika y'u Burundi <small>(rundikš)</small><br />République du Burundi <small>(fr.)</small>
| Valdkundznam = Coat of arms of Burundi.svg
| Flag = Flag of Burundi.svg
| Valdkundznam text = Burundin valdkundznam
| Flag text = Burundin flag
| Pälidn = Giteg
| Eläjiden lugu = 11,844,520<ref>[https://www.cia.gov/library/publications/the-world-factbook/geos/by.html Burundin ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 27,834
| Kart = Burundi in its region.svg
| Kel' = [[rundin kel'|rundin]], [[francijan kel'|francijan]]
| Valdkundan pämez' = [[Evarist Ndajišimije]]<br />(''Évariste Ndayishimiye'')
| Päministr = ''hän-žo''
| Religii = [[hristanuskond]]
| Valüt = [[burundin frank]] (BIF)
| Internet-domen = [[.bi]]
| Telefonkod = +257
| Aigvö = [[UTC]]+2
}}
'''Burundi''', täuz' oficialine nimi — '''Burundin Tazovaldkund''' ([[rundin kel'|rundikš]]: ''Republika y'u Burundi'', {{lang-fr|République du Burundi}}), om valdkund [[Päivnouzmafrik]]as, üks' kaikiš gollembišpäi mail'mas. Sen politine pälidn om [[Giteg]] vspäi 2019, ekonomine pälidn da kaikiš suremb lidn — [[Bužumbur]].

== Istorii ==
Vl 1962 heinkun 1. päiväl Burundi tedištoiti ripmatomudes [[Bel'gii|Bel'gijaspäi]].

Edeline Konstitucii oli hüvästadud kaiken rahvahan referendumal vn 2005 uhokus<ref>[http://www.constituteproject.org/constitution/Burundi_2005.pdf Burundin Konstitucijan tekst ''constituteproject.org''-saital.] {{ref-en}}</ref>. Jäl'gmäine Konstitucijan reform om tehtud vn 2018 semendkus vn 2017 referenduman satusiden mödhe, linneb päministran radnikuz, prezidentan strok seičeme vot, monarhijan udessündundan voimudenke.

== Geografijan andmused ==
[[Fail:Burundi Topography.png|thumb|left|250px|Burundin topografine kart.]]
Burundi om mavaldkundröunoiš [[Kongon Demokratine Tazovaldkund|Kongon Demokratiženke Tazovaldkundanke]] päivlaskmas (röunoiden piduz — 233 km), [[Ruand]]anke (290 km) pohjoižes, [[Tanzanii|Tanzanijanke]] päivnouzmas da suvipäivnouzmas (451 km). Ühthine röunoiden piduz — 974 km. Burundi om mererandatoi valdkund.

Valdkund sijadase mägiplatol 1500..2000 m ü.m.t. korktusil. Sen kaikiš korktemb čokkoim om [[Heh]]-mägi, 2760 m valdmeren pindan päl. Burundin suvipäivlaskmaine röun mäneb [[Tanganjik]]-järvedme (kendäk om kaikiš madalamb sija valdkundas — 772 m valdmeren pindan päl), sen 2000 km² oma burundižed.

Klimat om [[tropine vö|tropine]], man enambal palal om 1300..1600 mm sadegid vodes.

Londuseližed pävarad oma [[metall]]ad ([[nikel'|nikelin]] mail'man varan 3..5%, [[platin]], [[kuld]], [[vol'fram]], [[vanadii]]) da [[fosfor|fosforitad]].

== Tobmuz ==
Ohjandusen form om [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-fr|Président de la République du Burundi}}), hän-žo om ohjastusen-ki pämez' da armijan päkäsknik. Kaik rahvaz valičeb händast videks vodeks, ühten kahtenden strokun voimuz om olmas.

Parlament om kaks'kodine. Üläkodi om Senat ({{lang-fr|Sénat du Burundi}}) 37..54 ühtnijanke (2015 — 43), valitas heid videks vodeks (34 — agjoiden valičemižlaudkundad valitas [[hutu]]lašt da [[tutsi]]lašt üksin, sen ližaks sihe mülüdas kaik enččed prezidentad, om naižiden 30% kvot). Alakodi om Nacionaline Suim (fr. ''L'Assemblée Nationale'' 127 ühtnijanke vspäi 2015). Kaik rahvaz valičeb sen 100 ühtnijad videks vodeks, siš om kvotid: 60% — [[hutulaižed]], 40% — [[tutsilaižed]], 30% — naižed, mugažo Nacionaline valičemižlaudkund ezitab kandidatoid rahvahanvähembusišpäi änestamha.

Burundin parlamentan i prezidentan päjärgvaličendad oliba vn 2020 20. päiväl semendkud. Edel sidä valitihe prezidentad järgkerdan vn 2015 21. päiväl heinkud, [[Pjer Nkurunziza]] sai 69,41%, se oli hänen koumanz' strok. Nkurunziza koli 8. heinkud südäimen kurospäi edel tobmuden oigendust, Paskal' Njabenda radoi velgusentäutajaks keskustas. [[Evarist Ndajišimije]]-jenaral kändihe prezidentaks vn 2020 kezakun 18. päiväspäi, hän oti vägestust vn 2020 prezidentan valičendoiden ezmäižes turas 71,45% satusenke.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Burundin administrativiž-territorialine jagand]].''

Burundiš om 17 agjad (provincijad), ned alajagasoiš 117 kommunaks. Kommunad alajagasoiš 2639 ''kolin:ha'' (francijaks znamoičeb «kukkaz»).

== Eläjad ==
Burundiš elädas [[rundilaižed]] (heimod: [[hutulaižed]] — 81%, [[tutsilaižed]] — 16%, [[lingalaižed]] — 2%, [[tvalaižed]] — 1%), [[evropalaižed]] — läz 3000, [[suviazijalaižed]] — läz 2000. Om äi emigrantoid susedmaihe (läz 80 tuh. rist. 2000 vodes). Vl 2012 valdkundan ristitišt oli 8 749 000 eläjid<ref>[http://esa.un.org/unpd/wpp/unpp/Panel_profiles.htm World Population Prospects, the 2010 Revision (Andmused mail'man ristitištos, vn 2010 revizii). — ''Esa.un.org''.] {{ref-en}}</ref>. Kaikiš suremb ristitišt om nügüd'.

Religijan mödhe (2008): Riman [[katoline jumalankodikund|katolikad]] — 62,1%, [[protestantizm|protestantad]] — 23,9%, [[islam]]anuskojad — 2,5%, toižed uskojad — 3,6%, religijan märhapanendata — 7,9%.

Burundin toižed sured lidnad (enamba 30 tuh. ristituid vn 2010 rahvahanlugemižen mödhe, surembaspäi penembha): [[Bužumbur]], [[Mujing]], [[Rujigi]].

== Ižanduz ==
Burundin päeksport om [[kofe]], [[kuld]], [[čai]]; toine eksport — [[puvill]], [[nahk (material)|nahkad]].

== Homaičendad ==
<references />

== Irdkosketused ==
* [http://www.burundi-gov.bi/ Burundin Tazovaldkundan oficialine portal (''burundi-gov.bi'').] {{ref-fr}}
{{Commons|Burundi}}

{{Afrik}}

[[Kategorii:Burundi| ]]
