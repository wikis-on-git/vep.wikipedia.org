{{10000}}
{{Valdkund
| Nimi = Maršalan Sariden Tazovaldkund<br />Aolepān Aorōkin M̧ajeļ <small>(maršal.)</small><br /> Republic of the Marshall Islands <small>(angl.)</small>
| Valdkundznam = Seal of the Marshall Islands.svg
| Flag = Flag of the Marshall Islands.svg
| Valdkundznam text = Maršalan Sariden valdkundznam
| Flag text = Maršalan Sariden flag
| Pälidn = Madžuro
| Eläjiden lugu = 75,684<ref>[https://www.cia.gov/library/publications/the-world-factbook/geos/rm.html Maršalan Sariden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 181
| Kart = LocationMarshallIslands.png
| Kel' = [[maršalan kel'|maršalan]], [[anglijan kel'|anglijan]]
| Valdkundan pämez' = [[Hain Hil'da|Hil'da Hain]]
| Päministr = ''hän-žo''
| Religii = [[hristanuskond]]
| Valüt = [[AÜV:oiden dollar]] (USD, $)
| Internet-domen = [[.mh]]
| Telefonkod = +692
| Aigvö = [[UTC]]+12
}}
'''Maršalan Sared''' vai '''Maršalad''', täuz' oficialine nimituz — '''Maršalan Sariden Tazovaldkund''' ([[maršalan kel'|maršalan kelel]]: ''Aolepān Aorōkin M̧ajeļ'', {{lang-en|Republic of the Marshall Islands}}), om sar'hine valdkund [[Valdmerimad|Valdmerimaiš]]. Sen pälidn da kaikiš suremb lidn om [[Madžuro]].

== Istorii ==
Vn 1986 21. päiväl redukud Maršalan Sared tedištoitiba ičeze ripmatomudes [[Amerikan Ühtenzoittud Valdkundad|AÜV:oišpäi]].

Vs 1979 semendkun 1. päiväspäi nügüdläine Konstitucii om väges, se ottud edel ripmatomut völ. Sil-žo vodel ohjastusen da parlamentan ezmäižed ištundad oliba. Vl 2003 kožundkirjutez associacijas [[AÜV|AÜV:oidenke]] oli pidetud 20 vodeks.

Vozil 1946−1960 [[AÜV]] poukahtihe 67 [[atombomb]]ad valdkundan atolloil.

== Geografijan andmused ==
[[Fail:Marshall Islands-CIA WFB Map.png|thumb|left|250px|Maršalan Sariden geografine kart.]]
Maršalan Sared sijadasoiš 29 korallatolloil da 5 edembaižil saril, kaik om 1156 sart da sarikod. Ned oma [[Maršalan sared|ühtennimižen sarišton]] palad, seištas päivnouzmpolehe da pohjoižpäivnouzmha [[Federativižed Mikronezijan Valdkundad|Federativižiš Mikronezijan Valdkundoišpäi]] da pohjoižpolehe [[Kiribati]]špäi. Maršalan Sariden randad lainištab [[Tün' valdmeri]]. Randanpird — 370 km.

Sared oma kattud korallil vedenalaižiden vanhiden upnuziden vulkanoiden päd. Kaikiš korktemb nimetoi čokkoim sijadase [[Likiep]]-atollal, 10 m meren pindan päl.

== Politine sistem ==
[[Fail:Republic of the Marshall Islands Capitol Building.gif|thumb|right|250px|Maršalan Sariden parlamentan pert' [[Madžuro]]s.]]
Ohjandusen form om unitarine [[parlamentine tazovaldkund|parlamentine]] tazovaldkund äjiden partijoiden sistemanke, [[AÜV|AÜV:oidenke]] associacijoiš. Valdkundan pämez' om prezident ({{lang-en|President of the Marshall Islands}}), hän om vaiše parlamentan ühtnii. Üks' varaprezident om hänele abuhu. Parlament paneb prezidentad da 6 ministrid radsijha. Valitadas prezidentad nelläks vodeks, kahtenden strokun voimuz om olmas. Prezident om mugažo ohjastusen pämez' da ühtnii.

Parlament om kaks'kodine. Üläkodi om Vejiden Nevondkund ({{lang-mh|Council of Iroij}}) 12 ezitajanke, vaiše konsul'tativižed funkcijad oma heil. Alakodi om Käskusenandai Suim (Nitižel, {{lang-mh|Nitijela}}) 33 ezitajanke, kaik rahvaz valičeb heid nelläks vodeks. Valičemižoiktuz om 18-voččil da sen vanhemb.

Vn 2019 18. päiväl kül'mkud Maršalan Sariden päjärgvaličendad oliba, sidä kesken valdkundan parlamentha. [[Hain Hil'da|Hil'da Hain]] om valitud da radab prezidental vs 2016 vilukun 28. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Maršalan Sariden administrativiž-territorialine jagand]].''

Maršalan Sared jagadas 33 municipalitetaks (valičemižümbrikoks), kaikutte om znamasine sar' vai atoll. Ühtenzoittas niid kahthe čepiižhe: Ratak i Ralik.

== Eläjad ==
Maršalan Saril elädas [[maršalan sarilaižed]]. Vn 2014 heinkus valdkundan ristitišt oli 70 983 eläjad.

Rahvahad (2006): [[maršalan sarilaižed]] — 92,1%, maršalan sarilaižed segoitadud augotižlibundanke — 5,9%, toižed rahvahad — 2,0%. Kodikel' (1999): [[maršalan kel']] — 98,2%, toine kel' — 1,8%; [[anglijan kel']] kävutase kaikjal kuti kahtenz' kel'.

Uskondan mödhe (2011): [[protestantizm|protestantad]] — 80,5%, Riman [[katoline jumalankodikund|katolikad]] — 8,5%, [[mormonad]] — 7,0%, [[Jehovan tundištajad]] — 1,7%, toižed uskojad — 1,2%, religijatomad — 1,1%.

Toine järed lidn (enamba 10 tuh. ristituid vl 2008) om [[Ebeje]].

== Ižanduz ==
Maršalan Sariden päeksport om [[laiv]]ad da [[veneh]]ed (84%), kül'menzoittud [[kala]] (8%); toine eksport — [[merenproduktad]].

== Homaičendad ==
<references />

== Irdkosketused ==
* [http://www.rmiparliament.org/ Valdkundan parlamentan oficialine sait (''rmiparliament.org'').] {{ref-en}}
{{Commons|Marshall Islands}}

{{Valdmerimad}}

[[Kategorii:Maršalan Sared| ]]
