{{10000}}{{A10000}}
{{Valdkund
| Nimi = Čehijan Tazovaldkund<br />Česká republika
| Valdkundznam = Coat of arms of the Czech Republic.svg
| Flag = Flag of the Czech Republic.svg
| Valdkundznam text = Čehijan valdkundznam
| Flag text = Čehanman flag
| Pälidn = Prag
| Eläjiden lugu = 10,686,269<ref>[https://www.cia.gov/library/publications/the-world-factbook/geos/ez.html Čehanman ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref><ref>[https://www.czso.cz/documents/10180/45964084/1300721701.pdf Obyvatelstvo (2017). — Český statistický úřad (''czso.cz'').] {{ref-cz}}</ref>
| Voz' = 2018
| Pind = 78,866
| Kart = EU-Czechia.svg
| Kel' = [[čehan kel'|čehan]]
| Valdkundan pämez' = [[Zeman Miloš|Miloš Zeman]]
| Päministr = [[Babiš Andrei|Andrei Babiš]]
| Religii = [[ateizm]], [[hristanuskond]]
| Valüt = [[čehijan kron]] (CZK)
| Internet-domen = [[.cz]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +420
| Aigvö = tal'vel [[UTC]]+1<br />kezal [[UTC]]+2
}}
'''Čehanma''' vai '''Čehii''' ({{lang-cs|Česko}}), täuz' oficialine nimi — '''Čehan (Čehijan) Tazovaldkund''' ({{lang-cs|Česká republika}}), om mererandatoi valdkund [[Keskuzevrop]]as. Sen pälidn da kaikiš järedamb lidn om [[Prag]]. Vspäi 1999 Čehanma om [[Pohjoižatlantižen kožundkirjutesen organizacii|PAKO:n]] ühtnii, vspäi 2004 — [[Evropan Ühtištuz|EÜ:n]] ühtnii.

== Etimologii ==
Valdkundan nimituz libui [[čehalaižed]]-etnonimaspäi.

== Istorii ==
Nügüdläine Čehijan Tazovaldkund om sündnu voden 1993 1. päiväl vilukud, kudambal jagoiba [[Čehoslovakii|Čehoslovakijad]] Čehanmaks da [[Slovakii|Slovakijaks]]. Sil-žo päiväl valdkundan Konstitucii<ref>[http://www.psp.cz/docs/laws/constitution.html Čehanman Konstitucii. — Čehanman Alakodin sait (''psp.cz'').] {{ref-cz}} {{ref-en}}</ref> ({{lang-cs|Ústava}}) tuli väghe. Se Konstitucii om väges nügüd'-ki, vn 2012 jäl'gmäižidenke vajehtusidenke.

== Geografijan andmused ==
Čehanmal om mavaldkundröunoid [[Pol'šanma]]nke (röunan piduz — 658 km) pohjoižes, [[Slovakii|Slovakijanke]] (214 km) päivnouzmas, [[Avstrii|Avstrijanke]] (362 km) suves, [[Saksanma]]nke (646 km) päivlaskmas da lodehes. Valdkundröunoiden ühthine piduz om 1880 km.

Joged jokstas koumen meren basseinoihe: [[Pohjoine meri|Pohjoižen]], [[Baltijan meri|Baltijan]] i [[Mustmeri|Mustmeren]]. Kaikiš korktemb čokkoim om [[Sudetad|Sudetiden]] [[Snežk]]-mägi ({{lang-cs|Sněžka}}, 1603 m ü.m.t.) valdkundan pohjoižröunal Pol'šanmanke. Znamasižed joged oma [[El'b (jogi)|Lab]] da sen hura [[Vltav]]-ližajogi päivlaskmas, [[Morav (Dunain üläližajogi)|Morav]] päivnouzmas.

Klimat om [[ven vö|ven]] meren i kontinentaline. Tal'v om viluhk neps, om vilu mägiden pautkil. Keza om läm' (+16..+20 C°). Sän vajehtused oma harvad, ümbärdajad mäged ei antkoi tulleile puhuda südäimehe paksus.

Londuseližed varad oma [[raud|raudkivend]], [[kivihil']], [[bur hil']], [[grafit]], [[ämetalližed kivendod]], [[uran (himine element)|uran]], [[savi|saved]].

== Politine sistem ==
Čehanman ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-cs|Prezident České republiky}}). Kaik rahvaz valičeb händast videks vodeks, enamba kaht strokud ei sa.

Parlament ({{lang-cs|Parlament České republiky}}) om kaks'kodine. Üläkodi om Senat ({{lang-cs|Senát}}) 81 ühtnijanke, kaik rahvaz valičeb heid kudeks vodeks, koumandez (27 mest) vajehtase kaikuččel kahtel vodel. Alakodi om Ezitajiden Kodi (čeh. ''Poslanecká sněmovna'') 200 ühtnijanke, kaik rahvaz valičeb heid nelläks vodeks, lidirujan partijan ezimez' kändase päministraks.

Prezidentan järgenduseližed valičendad oliba vn 2018 vilukus (12-13. i 26-27. päivil), [[Miloš Zeman]] sai vägestust kahtendes turas (51,37% änid) da radab kahtenden strokun jäl'geten vs 2013 keväz'kun 8. päiväspäi. Parlamentan ühtnijoiden alakodin järgenduseližed valičendad oliba vn 2017 20-21. päivil redukud, üläkodin — vn 2018 redukus (5-6. i 12.-13. päivil, koumandez). [[Andrei Babiš]] radab päministran vs 2017 tal'vkun 6. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Čehanman administrativiž-territorialine jagand]].''

Čehanma jagase pälidnaks (''hlavní město'') da 13 randaks (üks'lugu {{lang-cs|kraj}}).

== Eläjad ==
Vn 2011 EÜ:n rahvahanlugemižen mödhe valdkundan eläjiden lugu oli 10,436,560 ristitud. Kaikiš suremb ristitišt om nügüd'.

Rahvahad (2011): [[čehalaižed]] — 64,3%, [[moravalaižed]] — 5,0%, [[slovakalaižed]] — 1,4%, toižed rahvahad — 1,8%, rahvahuden ozutandata — 27,5%.

Uskondan mödhe (2011): riman [[katoline jumalankodikund|katolikad]] — 10,4%, [[protestantizm|protestantad]] — 1,1%, toižed uskojad i märhapanendata — 54,0%, religijatomad — 34,5%.

Čehanman toižed järedad lidnad (enamba 100 tuh. ristituid, vn 2011 rahvahanlugemižen mödhe<ref>[http://www.czso.cz/csu/2012edicniplan.nsf/t/00002BD91A/$File/13011203.xls Andmused lidnoiden polhe vn 2012 vilukun 1. päiväl. — Čehanman statistikan radnikoičend (''czso.cz'').] {{ref-en}}</ref>): [[Brno]], [[Ostrav]], [[Pl'zen']], [[Liberec]], [[Olomouc]]. Lidnalaižiden pala om 74,1% (2020).

== Ižanduz ==
Čehanma om valdkund vägevanke tegimištonke. Šingotadud sarakod: poltusiženergetine (Temelin- da Dukovani-atomelektrostancijad), raudmetallurgii, avtotegimišt ([[Škoda]]), metalloiden ümbriradmine, himine tegimišt, kanghiden tehmine, stökoltegesed, sömtegimišt (olud, sahar, vinmarjad, nižu).

== Homaičendad ==
<references />

== Irdkosketused ==
; Tobmuz
* [http://www.senat.cz/index-eng.php Čehanman parlamentan Üläkodin oficialine sait (''senat.cz'').] {{ref-cz}} {{ref-en}}
* [http://www.hrad.cz/en/ Čehanman prezidentan sait (''hrad.cz'').] {{ref-cz}} {{ref-en}}
* [http://www.vlada.cz/en/ Čehanman ohjastusen oficialine sait (''vlada.cz'').] {{ref-cz}} {{ref-en}}
* [http://portal.gov.cz/portal/obcan/ Čehanman publižen ohjanduzkundan oficialine portal (''portal.gov.cz'').] {{ref-cz}}
; Statistik
* [http://www.czso.cz/eng/redakce.nsf/i/home Čehanman statistikan radnikoičendan sait (''czso.cz'').] {{ref-cz}} {{ref-en}}
{{Commons|The Czech Republic}}

{{Evrop}}

[[Kategorii:Čehanma| ]]
