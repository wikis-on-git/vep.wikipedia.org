{{Valdkund
| Nimi = Čehijan Tazovaldkund<br />Česká republika
| Valdkundznam = Coat of arms of the Czech Republic.svg
| Flag = Flag of the Czech Republic.svg
| Valdkundznam text = Čehijan valdkundznam
| Flag text = Čehanman flag
| Pälidn = Prag
| Eläjiden lugu = 10.512.419<ref>[http://www.czso.cz/csu/redakce.nsf/i/obyvatelstvo_lide Obyvatelstvo (2013). — Český statistický úřad (czso.cz).] {{ref-cz}}</ref>
| Voz' = 2013
| Pind = 78.866
| Kart = EU-Czechia.svg
| Kel' = [[čehan kel'|čehan]]
| Valdkundan pämez' = [[Zeman Miloš|Miloš Zeman]]
| Päministr = [[Sobotka Boguslav|Boguslav Sobotka]]
| Religii = [[ateizm]], [[hristanuskond]]
| Valüt = [[čehijan kron]] (CZK)
| Internet-domen = [[.cz]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +420
| Aigvö = tal'vel [[UTC]]+1<br />kezal [[UTC]]+2
}}
'''Čehanma''' vai '''Čehii''' ([[čehan kel'|čeh]].: ''Česko''), täuz' oficialine nimi — '''Čehijan Tazovaldkund''' ([[čehan kel'|čeh]].: ''Česká republika''), om valdkund [[Keskevrop]]as. Sen pälidn da kaikiš järedamb lidn om [[Prag]]. Vspäi 1999 Čehanma om [[PAKO]]:n ühtnii, vspäi 2004 — [[EÜ]]:n ühtnii.

== Etimologii ==
Valdkundan nimituz om sündnu [[čehalaižed]]-etnonimaspäi.

== Istorii ==
Nügüdläine Čehijan Tazovaldkund om sündnu vodel 1993 vilukun 1. päivän, kudambal jagoiba [[Čehoslovakii|Čehoslovakijan]] Čehanmaks da [[Slovakii|Slovakijaks]]. Sil-žo päiväl tuli väghe valdkundan Konstitucii<ref>[http://www.psp.cz/docs/laws/constitution.html Čehanman Konstitucii. — Čehanman Alakodin sait (psp.cz).] {{ref-cz}} {{ref-en}}</ref>. Se Konstitucii om väges nügüd'-ki, vn 2012 jäl'gmäižiden vajehtusidenke.

== Geografijan andmused ==
Čehanmal oma mavaldkundröunad [[Pol'šanma]]nke (röunan piduz — 658 km) pohjoižes, [[Slovakii|Slovakijanke]] (214 km) päivnouzmas, [[Avstrii|Avstrijanke]] (362 km) suves, [[Saksanma]]nke (646 km) päivlaskmas da lodehes. Maröunoiden ühthine piduz om 1880 km.

== Politine sistem ==
Čehanman ohjandusen form om unitarine [[parlamentine tazovaldkund]].

Valdkundan pämez' om prezident. Kaik rahvaz valičeb händast 5 vodeks.

Parlament ([[čehan kel'|čeh.]]: ''Parlament České republiky'') om kaks'kodine. Üläkodi om Senat (''Senát''). Alakodi om Ezitajiden Kodi (''Poslanecká sněmovna'').

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Čehanman administrativiž-territorialine jagand]].''

Čehanma alajagase pälidnha (''hlavní město'') da 13 agjaha ([[čehan kel'|čeh.]] üks'lugu ''kraj'').

== Eläjad ==
Čehanman toižed järedad lidnad (enamba 100 tuh. rist., vn 2011 rahvahanlugemižen mödhe<ref>[http://www.czso.cz/csu/2012edicniplan.nsf/t/00002BD91A/$File/13011203.xls Andmused lidnoiden polhe vn 2012 vilukun 1. päivän. — Čehanman statistikan radnikoičend (czso.cz).] {{ref-en}}</ref>): [[Brno]], [[Ostrav]], [[Pl'zen']], [[Liberec]], [[Olomouc]].

== Ižanduz ==
Čehanma om valdkund vägevan tegimištonke. Šingotadud sarakod: poltusiženergetine (Temelin- da Dukovani-atomelektrostancijad), raudmetallurgii, avtotegimišt ([[Škoda]]), metalloiden ümbriradmine, himine tegimišt, kanghiden tehmine, stökoltegesed, sömtegimišt (olud, sahar, vinmarjad, nižu).

== Homaičendad ==
<references />

== Irdkosketused ==
; Tobmuz
* [http://www.senat.cz/index-eng.php Čehanman parlamentan Üläkodin oficialine sait.] {{ref-cz}} {{ref-en}}
* [http://www.hrad.cz/en/ Čehanman prezidentan sait.] {{ref-cz}} {{ref-en}}
* [http://www.vlada.cz/en/ Čehanman ohjastusen oficialine sait.] {{ref-cz}} {{ref-en}}
* [http://portal.gov.cz/portal/obcan/ Čehanman publižen ohjanduzkundan oficialine portal.] {{ref-cz}}

; Statistik
* [http://www.czso.cz/eng/redakce.nsf/i/home Čehanman statistikan radnikoičendan sait.] {{ref-cz}} {{ref-en}}

{{Commons|The Czech Republic}}
{{Evrop}}

[[Kategorii:Čehanma| ]]
