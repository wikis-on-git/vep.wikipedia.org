{{10000}}{{A10000}}
{{Valdkund
| Nimi = Uz' Zelandii<br />New Zealand <small>(angl.)</small><br />Aotearoa <small>(maori)</small>
| Valdkundznam = Coat of arms of New Zealand.svg
| Flag = Flag of New Zealand.svg
| Valdkundznam text = Uden Zelandijan valdkundznam
| Flag text = Uden Zelandijan flag
| Pälidn = Vellington
| Eläjiden lugu = 4,545,627<ref>[https://www.cia.gov/library/publications/the-world-factbook/geos/nz.html Uden Zelandijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 267,710
| Kart = LocationNewZealand.png
| Kel' = [[anglijan kel'|anglijan]], [[maorin kel'|maorin]]
| Valdkundan pämez' = [[Elizavet Toine]]
| Päministr = [[Ardern Džasinda|Džasinda Ardern]]
| Religii = [[hristanuskond]]
| Valüt = [[uden zelandijan dollar]] (NZD)
| Internet-domen = [[.nz]], [[.kiwi]]
| Telefonkod = +64
| Aigvö = tal'vel [[UTC]]+12,<br />kezal [[UTC]]+13
}}
'''Uz' Zelandii''' vai '''Uz' Merima''' ({{lang-en|New Zealand}}, {{lang-mi|Aotearoa}} [aɔˈtɛaɾɔa]) om sar'hine valdkund [[Valdmerimad|Valdmerimaiš]]. Pälidn om [[Vellington]].

== Istorii ==
Vn 1947 10. päiväl tal'vkud Uz' Zelandii sai de jure ripmatomut [[Sur' Britanii|Sures Britanijaspäi]].

=== Konstitucii ===
Valdkundan Konstitucii<ref>[http://www.constituteproject.org/ontology/New_Zealand?lang=en Uden Zelandijan Konstitucijan dokumentoiden tekst ''constituteproject.org''-saital.] {{ref-en}}</ref> om kogonaine, sil ei ole ezivägid. Konstitucijan formiruind jätktase vspäi 1852 läz jogahižel vodel, jäl'gmäižed ližadused tuliba väghe vl 2018. Nened palad mülüdas Konstitucijha:

* Konstitucine Akt<ref>[https://en.wikisource.org/wiki/Constitution_Act_1986 Uden Zelandijan vn 1986 Konstitucine Akt, sen tekst Vikipurtkiš.] {{ref-en}}</ref>, sen uz' versii om väges vlpäi 1987 ezmäižel päivälpäi.
* Vaitangi-Kožundkirjutez.
* Tobmuden sarakoiden pätandad (parlamentan aktad, radonoigendajan nevondkundan käsköd, käskuzkundoiden pätandad).
* Konstitucižed tradicijad.

Vlpäi 2011 mäneb konstitucižiden dokumentoiden uz' kaclend sädamha ühthišt konstitucišt dokumentad.

== Geografijan andmused ==
[[Fail:New Zealand relief map.jpg|thumb|left|250px|Uden Zelandijan reljefan kart.]]
Udel Zelandijal ei ole valdkundröunoid madme. Valdkund sijadase 1700 km suvipäivnouzmpolehe [[Avstralii|Avstralijaspäi]] kahtel surel sarel, [[Pohjoine (sar', Uz' Zelandii)|Pohjoine]] ({{lang-mi|Te Ika-a-Māui}}) i [[Suvine (sar', Uz' Zelandii)|Suvine]] (maor. ''Te Waipounamu''), da läz 700 lähižil penil saril. Uden Zelandijan pind om 267 710 km². Tünen valdmeren [[Tasmanijan meri]] lainištab Uden Zelandijan päivlaskmaižed randad, mugažo Avstralijan [[Tasmanii|Tasmanijan]] randad. [[Tün' valdmeri]] ičeksaz lainištab Uden Zelandijan päivnouzmaižed randad. Ühthine randanpird om 15 134 km pitte.

Kaikiš korktemb čokkoim om [[Suvial'pad|Suvial'piden]] [[Aoraki|Aoraki (Kukan)]]-mägi Suvisarel, 3754 m ü.m.t. kortte.

Londuseližed pävarad oma [[londuseline gaz]], [[kivihil']], [[raud|raudkivend]], [[kuld]]; toižed varad — [[lete|letked]], [[mouckivi]], [[kala]], [[mec]], [[gidroenergii]].

== Politine sistem ==
[[Fail:Parlamento da Nova Zelândia.jpg|thumb|right|250px|Uden Zelandijan parlamentan pert' [[Vellington]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om [[Elizavet Toine]] (Suren Britanijan kunigaznaine), hän paneb radnikusele ičeze ezitajad — jenaral-gubernatorad — videks vodeks. Päministr ({{lang-en|Prime Minister of New Zealand}}, {{lang-mi|Te Pirimia o Aotearoa}}) om parlamentan ezipartijan vai koalicijan lider. Ohjastuz pidab vastust parlamentan ühtnijoiden edel.

Parlament ({{lang-en|Parliament}}, {{lang-mi|Pāremata}}) om üks'kodine Ezitajiden Kodi (angl.: ''House of Representatives'') 120 ühtnijanke. Kaik rahvaz valičeb valdkundan parlamentad koumeks vodeks. [[Elizavet Toine]]-kunigaznaine om parlamentan ühtnii mugažo.

Parlamentan ühtnijoiden järgenduseližed valičendad oliba vn 2017 23. päiväl sügüz'kud. [[Reddi Petsi|Patrisija Li «Petsi» Reddi]] radab jenaral-gubernatoran vs 2016 sügüz'kun 28. päiväspäi. Nügüdläine päministr om [[Ardern Džasinda|Džasinda Ardern]] vs 2017 redukun 26. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Uden Zelandijan administrativiž-territorialine jagand]].''

Administrativižikš Uz' Zelandii jagase 12 regionnevondkundaks ({{lang-en|Regional Council}}), alajagadas niid 74 territorialižeks ohjandaikundaks (angl. ''Territorial Authorities''): 16 lidnnevondkundad, 57 sijališt nevondkundad da 1 sar'hine nevondkund. [[Tokelau]] om Uden Zelandijan üks'jäine rippui territorii.

Valdkund jagase 17 agjaha territorialižikš: 9 — Pohjoižel sarel, 7 — Suvisarel, 1 — [[Čatem (sarišt)|Čatem-sarištol]]. 12 agjoišpäi ohjastadas regionnevondkundoil, 4 — territorialižil ohjandaikundoil. Eriline territorialine ohjandaikund om edahaižil saril ohjastamha — irdterritorijoiden ohjandaikund ({{lang-en|Area Outside Territorial Authority}}).

== Eläjad ==
Udes Zelandijas elädas [[udenzelandijalaižed]]. Vn 2014 heinkus valdkundan ristitišt oli 4 401 916 eläjad. Kaikiš suremb ristitišt om nügüd'.

Augotižlibundan mödhe (2018): [[evropalaižed]] — 64,1%, [[maori (rahvaz)|maori]] — 16,5%, [[kitajalaižed]] — 4,9%, [[indijalaižed]] — 4,7%, [[samoalaižed]] — 3,9%, [[tongalaižed]] — 1,8%, [[kukan sariden maori]] — 1,7%, [[anglijalaižed]] — 1,5%, [[filippinalaižed]] — 1,5%, udenzelandijalaižed — 1,0%; sen ližaks toiženke augotižlibundanke — 13,7%.

Kodikelen mödhe (2018, erased eläjad andoihe enamba mi üks' vastuz): [[anglijan kel']] — 95,4%, [[maorin kel']] — 4,0%, [[samoan kel']] — 2,2%, [[kitajan kel']] — 2,0%, [[hindi]] — 1,5%, [[francijan kel']] — 1,2%, [[jue (kel')|jue]] — 1,1%, Uden Zelandijan [[žestkel']] — 0,5%, toižed keled i märhapanendata — 17,2%.

Religijan mödhe (2018, erased andoihe kaks' vastust): religijatomad — 48,6%, [[hristanuskond|hristanuskojad]] — 37,3% (sidä kesken [[katoline jumalankodikund|katolikad]] 10,1%, [[anglikanine jumalankodikund|anglikanilaižed]] 6,8%, toižed hristanuskojad 20,4%), [[induizm|induistad]] — 2,7%, [[maori (rahvaz)|maorin veroline religii]] — 1,3%, [[islam]]anuskojad — 1,3%, [[buddizm|buddistad]] — 1,1%, toižed uskojad — 1,6% (sidä kesken [[judaizm]], [[spiritualizm]], [[bahai]] i uden lainhen uskondad, Azijan uskondad päiči buddizmas), religijan märhapanendata — 6,1%.

Uden Zelandijan sured lidnad (enamba 100 tuh. ristituid vl 2006<ref>[http://www.stats.govt.nz/NR/rdonlyres/CAEA7BA4-4A38-4BAD-843D-43D2A4CA80F1/0/Chapter6.pdf ''Demographic Trends 2006''. Uden Zelandijan statistine radnikoičend (''stats.govt.nz''). — Lp. 125.] {{ref-en}}</ref>, surembaspäi penembha): [[Oklend (lidn, Uz' Zelandii)|Oklend]], [[Kraistčerč]], [[Vellington]] (pälidn), [[Gamil'ton (lidn, Uz' Zelandii)|Gamil'ton]], [[Danidin]], [[Taurang]]. Vl 2006 kaik oli 16 lidnad da lidnterritorijad enamba mi 30 tuhad eläjidenke. Vl 2001 rahvahanlugemižen mödhe valdkundan läz 86% ristituid oliba lidnoiden eläjikš, mugažo vl 2020.

== Rahvahanižanduz ==
Vl 2011 Uden Zelandijan päeksport oli kuidud [[maid]] (14%), [[liha]] (10%), [[vin]] (6%), [[kazein]] (6%), [[pu (material)|pumaterialad]] (6%); toine eksport — [[kivivoi]] (5%), [[argvoi]] (5%), [[fruktad]] (4%), [[sagud]] (3%), [[vill]] (2%), [[alüminii]] (2%), [[kuld]] (2%).

== Homaičendad ==
<references />

== Irdkosketused ==
* [http://www.parliament.nz/ Uden Zelandijan parlamentan oficialine sait (''parliament.nz'').] {{ref-en}} {{ref-mi}}
* [http://www.govt.nz/ Uden Zelandijan ohjastusen oficialine sait (''govt.nz'').] {{ref-en}}
* [http://www.stats.govt.nz/ Uden Zelandijan Statistine radnikoičend (''stats.govt.nz'').] {{ref-en}}
* [http://www.newzealand.mid.ru/ Venäman sur'oigenduzkund Udes Zelandijas (''newzealand.mid.ru'').] {{ref-en}} {{ref-ru}}
{{Commons|New Zealand}}

{{Valdmerimad}}

[[Kategorii:Uz' Zelandii| ]]
