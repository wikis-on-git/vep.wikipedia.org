{{1000}}
{{Valdkund
| Nimi = Uz' Zelandii<br />New Zealand <small>(angl.)</small><br />Aotearoa <small>(maori)</small>
| Valdkundznam = Coat of Arms of New Zealand.svg
| Flag = Flag of New Zealand.svg
| Valdkundznam text = Uden Zelandijan valdkundznam
| Flag text = Uden Zelandijan flag
| Pälidn = Vellington
| Eläjiden lugu = 4,401,916<ref>[https://www.cia.gov/library/publications/the-world-factbook/geos/nz.html Uden Zelandijan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 267,710
| Kart = LocationNewZealand.png
| Kel' = [[anglijan kel'|anglijan]], [[maori (kel')|maori]]
| Valdkundan pämez' = [[Elizavet Toine]]
| Päministr = [[Kei Džon|Džon Kei]]
| Religii = [[hristanuskond]]
| Valüt = [[uden zelandijan dollar]] (NZD)
| Internet-domen = [[.nz]]
| Telefonkod = +64
| Aigvö = tal'vel [[UTC]]+12,<br />kezal [[UTC]]+13
}}
'''Uz' Zelandii''' vai '''Uz' Merima''' ([[anglijan kel'|angl.]]: ''New Zealand'', [[maori (kel')|maori]]: ''Aotearoa'') om sar'hine valdkund [[Valdmerimad|Valdmerimaiš]]. Pälidn om [[Vellington]].

== Istorii ==
Vl 1947 tal'vkun 10. päiväl Uz' Zelandii sai de jure ripmatomut [[Sur' Britanii|Sures Britanijaspäi]].

=== Konstitucii ===
Valdkundan Konstitucii om kogonaine, sil ei ole ezivägid. Konstitucijha mülüdas:

* Konstitucine Akt<ref>[https://en.wikisource.org/wiki/Constitution_Act_1986 Uden Zelandijan Konstitucižen Aktan tekst (1986).] {{ref-en}}</ref>, sen uz' versii om väges vlpäi 1987 ezmäižel päivälpäi.
* Vaitangi-Kožundkirjutez.
* Tobmuden sarakoiden pätandad (parlamentan aktad, radonoigendajan nevondkundan käsköd, käskuzkundoiden pätandad).
* Konstitucižed tradicijad.

Vlpäi 2011 mäneb konstitucižiden dokumentoiden uz' kaclend sädamha ühthišt konstitucišt dokumentad.

== Geografijan andmused ==
[[Fail:New Zealand relief map.jpg|thumb|left|250px|Uden Zelandijan reljefan kart.]]
Udel Zelandijal ei ole valdkundröunoid madme. Valdkund sijadase 1700 km suvipäivnouzmpolehe [[Avstralii|Avstralijaspäi]] kahtil suril saril ([[Pohjoine (sar', Uz' Zelandii)|Pohjoine]] da [[Suvine (sar', Uz' Zelandii)|Suvine]]) da völ lähižil penil saril (läz 700). Uden Zelandijan pind om 267 710 km². Tünen valdmeren [[Tasmanijan meri]] lainištab Uden Zelandijan päivlaskmaižed randad, mugažo Avstralijan [[Tasmanii|Tasmanijan]] randad. [[Tün' valdmeri]] ičeksaz lainištab Uden Zelandijan päivnouzmaižed randad. Ühthine randanpird om 15 134 km pitte.

Kaikiš korktemb čokkoim om [[Suvial'pad|Suvial'piden]] [[Aoraki]] ([[Kukan]])-mägi (3754 m) Suvisarel.

Londuseližed pävarad oma [[londuseline gaz]], [[kivihil']], [[raud|raudkivend]], [[kuld]]; toižed varad — [[lete|letked]], [[mouckivi]], [[kala]], [[mec]], [[gidroenergii]].

== Politine sistem ==
[[Fail:Parlamento da Nova Zelândia.jpg|thumb|right|250px|Uden Zelandijan parlamentan pert' [[Vellington]]as.]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om [[Elizavet Toine]] (Suren Britanijan kunigaznaine), hän paneb radnikusele ičeze ezitajad — jenaral-gubernatorad. Päministr om parlamentan ezipartijan vai koalicijan lider. Ohjastuz pidab vastust parlamentan ühtnijoiden edel.

Parlament ([[anglijan kel'|angl.]]: ''Parliament'', [[maori]]: ''Pāremata'') om üks'kodine Ezitajiden Kodi ([[anglijan kel'|angl.]]: ''House of Representatives'') 120 ühtnijanke. [[Elizavet Toine]]-kunigaznaine om parlamentan ühtnii mugažo.

Jenaral-gubernator om [[Mateparai Džerri|Džerri Mateparai]] vlpäi 2011 elokun 31. päivälpäi. Järgenduseližed valičendad parlamentha oliba vl 2014 sügüz'kun 20. päiväl. Nügüdläine päministr om [[Kei Džon|Džon Kei]].

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Uden Zelandijan administrativiž-territorialine jagand]].''

Administrativižikš Uz' Zelandii jagase 12 regionnevondkundha ([[anglijan kel'|angl.]] ''Regional Council''), niid alajagadas 74 territorialižhe ohjandaikundha ([[anglijan kel'|angl.]] ''Territorial Authorities''): 16 lidnnevondkundad, 57 sijališt nevondkundad da 1 sar'hine nevondkund. [[Tokelau]] om Uden Zelandijan üks'jäine rippui territorii.

Valdkund jagase 17 agjaha territorialižikš: 9 — Pohjoižel sarel, 7 — Suvisarel, 1 — [[Čatem (sarišt)|Čatem-sarištol]]. 12 agjoišpäi ohjastadas regionnevondkundoil, 4 — territorialižil ohjandaikundoil. Erine territorialine ohjandaikund om edahaižil saril ohjastamha — irdterritorijoiden ohjandaikund ([[anglijan kel'|angl.]]: ''Area Outside Territorial Authority'').

== Eläjad ==
Udes Zelandijas elädas [[udenzelandijalaižed]].

Uden Zelandijan sured lidnad (enamba 100 tuh. ristituid vl 2006<ref>[http://www.stats.govt.nz/NR/rdonlyres/CAEA7BA4-4A38-4BAD-843D-43D2A4CA80F1/0/Chapter6.pdf ''Demographic Trends 2006''. Uden Zelandijan statistine radnikoičend (stats.govt.nz). — Lp. 125.] {{ref-en}}</ref>, surembaspäi penembha): [[Oklend (lidn, Uz' Zelandii)|Oklend]], [[Kraistčerč]], [[Vellington]] (pälidn), [[Gamil'ton (lidn, Uz' Zelandii)|Gamil'ton]], [[Danidin]], [[Taurang]]. Vl 2006 kaik oli 16 lidnad da lidnterritorijad enamba mi 30 tuhad eläjidenke. Vl 2001 rahvahanlugemižen mödhe valdkundan läz 86% ristituid oliba lidnoiden eläjikš.

Vl 2012 eläjiden lugu oli 4 443 900 ristitud.

== Rahvahanižanduz ==
Vl 2011 Uden Zelandijan päeksport oli kuidud [[maid]] (14%), [[liha]] (10%), [[vin]] (6%), [[kazein]] (6%), [[pu (material)|pumaterialad]] (6%); toine eksport — [[kivivoi]] (5%), [[argvoi]] (5%), [[fruktad]] (4%), [[sagud]] (3%), [[vill]] (2%), [[alüminii]] (2%), [[kuld]] (2%).

== Homaičendad ==
<references />

== Irdkosketused ==
* [http://www.parliament.nz/ Uden Zelandijan parlamentan oficialine sait.] {{ref-en}} {{ref-mi}}
* [http://www.govt.nz/ Uden Zelandijan ohjastusen oficialine sait.] {{ref-en}}
* [http://www.stats.govt.nz/ Uden Zelandijan Statistine radnikoičend (stats.govt.nz).] {{ref-en}}
* [http://www.newzealand.mid.ru/ Venäman sur'oigenduzkund Udes Zelandijas.] {{ref-en}} {{ref-ru}}

{{Valdmerimad}}

[[Kategorii:Uz' Zelandii| ]]
