{{Venälaižen Federacijan subjekt
|Nimi           = Pohjoižosetijan — Alanijan Tazovaldkund
|Venälaine nimi = Республика Северная Осетия — Алания <small>(ven.)</small><br />Республикæ Цæгат Ирыстон-Алани <small>(oset.)</small>
|Flag           = [[Fail:Flag of North Ossetia.svg|150px|Pohjoižosetijan — Alanijan Tazovaldkundan flag]]
|FSCoA          = [[Fail:Wapen Ossetien.svg|110px|Pohjoižosetijan — Alanijan Tazovaldkundan znam]]
|FlagLnk        = Pohjoižosetijan — Alanijan Tazovaldkundan flag
|CoALnk         = Pohjoižosetijan — Alanijan Tazovaldkundan znam
|FSMap          = [[Fail:Map of Russia - North Ossetia (Alania).svg|300px]]
|FSCtrWhat      = Pälidn
|FSCtrNm        = [[Vladikavkaz]]
|AreaRnk        = 80
|TotArea        = 7987
|WaterPrcnt     = 1.44
|PopRnk         = 65
|Eläjiden lugu  = 701765
|PopCtDate      = 2018
|PopDens        = 87.86
|GDPRnk         = 64
|GDP            = 125,5
|GDPCtDate      = 2016
|GDP(PPP)       = 178,4
|FedDistrNm     = Pohjoižkavkazan
|EcRegNm        = Pohjoižkavkazan
|OfLangs        = [[osetinan kel']], [[venäkel']]
|HeadTtl        = Tazovaldkundan pämez'
|HeadNm         = [[Bitarov Väčeslav|Väčeslav Bitarov]]
|ViceTtl        = Ohjastusen ezimez'
|ViceNm         = [[Tuskaev Taimuraz|Taimuraz Tuskaev]]
|LegislTtl      = Parlamentan ezimez'
|LegislNm       = [[Mačnev Aleksei|Aleksei Mačnev]]
|FSAnthem       = ''[[Pohjoižosetijan — Alanijan Tazovaldkundan gimn|Homendezpäivoin al, amuižel mal...]]''
|Domain         =
|CadNo          = 15
|MSK            = [[UTC]]+3 ([[MSK]]+0)
}}
'''Pohjoižosetijan — Alanijan Tazovaldkund''' ({{lang-ru|Республика Северная Осетия — Алания}}, {{lang-os|Республикæ Цæгат Ирыстон-Алани}}) om [[Venäma|Venälaižen Federacijan]] [[Venälaižen Federacijan subjektad|subjekt]], üks' sen tazovaldkundoišpäi.

Se mülüb [[Pohjoižkavkazan federaline ümbrik|Pohjoižkavkazan federaližhe ümbrikho]].

Tazovaldkundan pälidn da kaikiš suremb lidn om [[Vladikavkaz]].

== Keled ==
Valdkundkeled oma [[venäkel']] da [[osetinan kel']].

== Istorii ==
Pohjoižosetijan — Alanijan Tazovaldkund om olmas vs 1924 heinkun 7. päiväspäi. Sen aluz om pandud kuti Pohjoižosetijan avtonomine agj. Vozil 1936−1993 nimitihe sidä Pohjoižosetijan Avtonomižeks Nevondkundaližeks Socialistižeks Tazovaldkundaks.

Pohjoižosetijan — Alanijan Tazovaldkundan Konstitucii<ref>[http://constitution.garant.ru/region/cons_osetiya/ Pohjoižosetijan — Alanijan Tazovaldkundan Konstitucijan tekst // ''Constitution.garant.ru''.] {{ref-ru}}</ref> om vahvištadud vn 1994 12. päiväl kül'mkud Ülembaižen Nevondkundan ezitajil da om väges vs 1994 tal'vkun 7. päiväspäi möhembaižidenke vajehtusidenke.

== Geografijan andmused ==
[[Fail:Relief Map of North Ossetia.png|thumb|left|250px|Pohjoižosetijan — Alanijan Tazovaldkundan reljefan kart.]]
Tazovaldkundal om röunoid [[Kabardinijan da Balkarijan Tazovaldkund]]anke, [[Stavropolin rand]]anke, [[Ingušetijan Tazovaldkund]]anke, [[Čečenijan Tazovaldkund]]anke, [[Gruzii|Gruzijanke]] da [[Suviosetii|Suviosetijanke]]. Pohjoižosetijan — Alanijan Tazovaldkund om mererandatoi.

Alanii sijadase [[Kavkaz|Suren Kavkazan]] pohjoižil pautkil da sen ezimägištol. Pohjoine pala seižub tazangištol. Kaikiš korktemb čokkoim om [[Kazbek]] (5 033 m) Gruzijan röunal. Päjogi om [[Terek (jogi)|Terek]] sen Uruh-, Ardon- i Gizel'don-ližajogidenke. Pind om 7 987 km².

Londuseližed varad oma [[kivivoi]], [[londuseline gaz]], [[turbaz]], metallad ([[vas'k]], [[hahktin]], [[cink]], äimetalližed kivendod, harvad mametallad), sauvondmaterialad ([[mouckivi]], [[kivi (material)|katekivi]], [[mramor]], [[granit]], [[lete|letked]], [[savi|saved]])<ref>[http://www.rso-a.ru/o-respublike-severnaya-osetiya-alaniya/prirodnye-resursy-rso/249-poleznye-iskopaemye Pohjoižosetijan — Alanijan Tazovaldkundan tarbhaižed kaivatused. — ''Rso-a.ru''.] {{ref-ru}}</ref>, [[vezi|reskvezi]], [[gidroenergii]].

== Tobmuz ==
[[Fail:Dom Pravitelstva.JPG|thumb|right|250px|Enzne ''Nevondkundoiden Pert''' om Tazovaldkundan Parlamentan, pämehen da Ohjastusen pert' [[Vladikavkaz]]as.]]
Tazovaldkundan pämez' om [[Bitarov Väčeslav|Väčeslav Bitarov]], radab vs 2016 uhokun 29. päiväspäi, edel sidä oli tazovaldkundan ohjastusen pämehen vn 2015 sügüz'kun 24. päiväspäi. Parlamentan ühtnijad pandas tazovaldkundan pämest radnikusele.

Pohjoižosetijan — Alanijan Tazovaldkundan Parlament ({{lang-os|Республикæ Цæгат Ирыстоны—Алани Парламент}}) om üks'kodine 70 ezitajanke. Kaik rahvaz valičeb heid videks vodeks. [[Mačnev Aleksei|Aleksei Mačnev]] radab sen ezimehen vs 2012 kül'mkun 20. päiväspäi kahtenden strokun jäl'geten.

Radonoigendai tobmuz om Pohjoižosetijan — Alanijan Tazovaldkundan Ohjastuz. [[Tuskaev Taimuraz|Taimuraz Tuskaev]] radab sen ezimehen vs 2016 keväz'kun 1. päiväspäi.

Valitihe Tazovaldkundan pämest parlamentas vl 2016 sügüz'kun 18. päiväl [[Putin Vladimir|Venäman prezidentan]] taričendan mödhe, [[Bitarov Väčeslav|nügüdläine Tazovaldkundan pämez']] sai vägestust ezmäižel tural (56 än't 68:späi, 82%). Tazovaldkundan Parlamentan ühtnijoiden järgenduseližed valičendad oliba vn 2017 10. päiväl sügüz'kud (6. kucund).

== Eläjad ==
[[Fail:Ossetian tribes.png|thumb|right|250px|Osetinalaižiden heimoiden leviganduz voz'sadoidme.]]
Vl 2010 kaiken Venäman rahvahanlugemižen mödhe eläjiden lugu oli 712 980 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, se oli kaikiš suremb ristitišt. Sündutandmär ületab kolendmärad znamasižešti. Vl 2018 lidnalaižiden pala om 64%.

Kaik om [[Pohjoižosetijan — Alanijan Tazovaldkundan lidnad|kuz' lidnad]] tazovaldkundas, 7 lidnanvuittušt žilod da 209 küläd. Toižed järedad lidnad (enamba 35 tuh. eläjid, surembaspäi penembha) oma [[Mozdok]] da [[Beslan]]. Vl 2018 kaik om 12 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[osetinalaižed]] — 64,5%, [[venälaižed]] — 20,6%, [[ingušad]] — 4,0%, [[armenijalaižed]] — 2,3%, [[kumikalaižed]] — 2,2%, [[gruzijalaižed]] — 1,0%, [[turkalaižed]] — 0,5%, [[ukrainalaižed]] — 0,5%, [[azerbaidžanlaižed]] — 0,4%, [[kabardalaižed]] — 0,4%, toižed rahvahad — 2,7%, rahvahuden ozutandata — 0,9%.

== Kacu mugažo ==
* [[Suviosetii]]

== Homaičendad ==
<references />

== Irdkosketused ==
* [http://www.rso-a.ru/ Pohjoižosetijan — Alanijan Tazovaldkundan pämehen da Ohjastusen oficialine sait (''rso-a.ru'').] {{ref-ru}}
* [http://www.parliament-osetia.ru/ Pohjoižosetijan — Alanijan Tazovaldkundan Parlamentan oficialine sait (''parliament-osetia.ru'').] {{ref-ru}}

{{Pohjoižosetijan — Alanijan Tazovaldkundan lidnad}}
{{Venälaižen Federacijan subjektad}}

[[Kategorii:Pohjoižosetijan — Alanijan Tazovaldkund| ]]
