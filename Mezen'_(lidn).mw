{{Eländpunkt
 | Nimi = Mezen'<br />Мезень
 | Lidnanznam = Mezen COA (Arkhangelsk Governorate) (1780).png
 | Flag = 
 | Lidnanznam text = Mezenin lidnanznam
 | Flag text = 
 | Valdkund = Venäma
 | Eläjiden lugu = 3,287
 | Voz' = 2017
 | Pind = 12
 | Fail = Мезень.jpg
 | Pämez' = Nadežda Boteva<br />(heinku 2015—)
 | Telefonkod = +7-81848-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
{{Znamoičendad|Mezen'}}
'''Mezen'''' ({{lang-ru|Мезень}}) om [[Venäma]]n lidn [[Arhangel'skan agj]]an pohjoižes, [[Vauged meri|Vauktan meren]] randpolel. Lidn om lidnankundan i [[Mezenin rajon]]an administrativine keskuz.

== Istorii ==
Eländpunktan aluz om pandud 16. voz'sadal kuti ''Okladnikovan (Sur') slabad''. Vspäi 1708 alištub Arhangel'skan tobmudele. Ühtenzoittihe ''Kuznecovan (Penen) slabadanke'' vl 1780, anttihe makundan lidnan statusad da nimitihe nügüdläižikš jogen mödhe. Mezen' šingotihe torgovanoiden lidnaks.

== Geografijan andmused ==
Lidn sijadase [[Mezen' (jogi)|Mezen'-jogen]] oiktal randal, 45 kilometras merospäi suvhe, 20 m ü.m.t. keskmäižel korktusel. Mezen' mülüb valdkundröunanverižhe zonha i ei mülü [[igähine roug|igähižen rougun]] zonha. Matkad lähembaižhe [[Arhangel'sk]]-lidnhasai om 215 km suvipäivlaskmha orhal vai 380 km avtotedme, se om olmas vspäi 2008. Lähembaine järed eländpunkt om lidnanvuitte [[Kamenk (Arhangel'skan agj)|Kamenk-žilo]] 3 km lodeheze jogedme lidnan röunaspäi.

Klimat om [[subarktine vö|subarktine]]. [[Taig]]an i tundran röun sijadase 50..100 km pohjoižhe lidnaspäi. Heinkun keskmäine lämuz om +14,5 C°, vilukun — −14,9 C°, voden keskmäine lämuz — −0,7 C°. Paneb sadegid 531 mm vodes, enamba kaiked heinkus-sügüz'kus (202 mm).

Viž küläd mülüdas lidnankundha Mezenin ližaks. Lidnankundan pind om 1057 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 3 575 ristitud, lidnankundan — 3 876 ristitud, rajonan ristitišton koumandez. Vl 2017 lidnankundan ristitišt om 3 568 eläjad. Vspäi 1856 kaikiš suremb ristitišt oli 5 100 eläjad vl 1992. [[Ortodoksine hristanuskond|Ortodoksižen hristanuskondan]] Sündun Ozutandan päjumalanpert' om udessündutamižes.

== Ižanduz da transport ==
Lidn om ümbrišton tedoiduzkeskuseks geologiden (sadas [[diamant]]oid rajonas), sänendustajiden i mecnikoiden täht, mugažo port kalanpüdajiden arteliden täht. Mezenin meriportan alajaguz sijadase lidnas. Rahvahanpramozlad oma šingotadud, sen paloin [[punleiktand]].

Tatanmaine Mezen'-lendimport (''МЗН'') om penen aviacijan täht, sijadase lidnan pohjoižes 4 km keskusespäi, tehtas reisid Arhangel'skha i rajonadme. Avtobusmaršrut ühtenzoitab lidnan keskust lendimportanke. Mezen'-torguindmeriportan valdmad sijadasoiš lähižes Kamenk-žilos (ühtenzoitase ehtatimel kezaaigan) i jogen mödvedhe, Krivk-port-punktas. Jogiport om Kamenk-žilos.

== Homaičendad ==
<references />

== Irdkosketused ==
* [http://mezen.ru/mo-mezenskoe-1.html Lidnan municipaližen ühtnikan lehtpoled Mezenin rajonan oficialižel saital (''mezen.ru'').] {{ref-ru}} {{ref-en}} {{ref-de}}
{{Commons|Category:Mezen}}

{{Arhangel'skan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
[[Kategorii:Mezenin rajon|*]]
