{{1000}}{{A10000}}
{{Istorine valdkund
 | Nimi = Vizantijan imperii<br />Imperium Romanum Orientale / Romania <small>(latin.)</small><br />Βασιλεία Ῥωμαίων / Ῥωμανία <small>(grek.)</small>
 | Tehtud = 395
 | Hajenu = 1453
 | Valdkundznam = Byzantine Palaiologos Eagle.svg
 | Flag = Byzantine imperial flag, 14th century.svg
 | Valdkundznam text = Vizantijan imperijan valdkundznam
 | Flag text = Vizantijan imperijan flag
 | Kart = Byzantine Empire animated.gif
 | Pälidn = [[Stambul|Konstantinopol']]<br />(395–1204, 1261–1453)
 | Eläjiden lugu = 19 mln
 | Voz' = 565
 | Pind = 3,500,000
 | Kel' = [[latinan kel'|latinan]] (4.-6. voz'sadad)<br />[[keskgrekan kel'|keskgrekan]] (7. voz'sadaspäi)
 | Ohjanduzform = monarhii
 | Pämehen titul = imperator (4.-6. voz'sadad), avtokrator, vasilevs (7. voz'sadaspäi)
 | Jäl'gmäine pämez' = [[Konstantin XI Dragaš]]
 | Dinastii = 12 dinastijad
 | Religii = [[ortodoksine hristanuskond]]
 | Valüt = solid ([[vizantijan rahuded]])
}}
'''Vizantijan imperii''' ({{lang-la|Imperium Romanum Orientale}}, ''Romania''; {{lang-el|Βασιλεία Ῥωμαίων}} ''Basileja Romaion'', Ῥωμανία ''Romania''), '''Vizantii''' vai '''Päivnouzmaine Rimalaine imperii''', oli valdkund [[Azii|Azijan]] päivlaskmas i [[Evrop]]an suves vozil 395−1453, mugažo [[Afrik]]an pohjoižes ezmäižil voz'sadoil. [[Rimalaine imperii|Rimalaižen imperijan]] jagon üks' pala kahtespäi. Vizantii levitihe severz'-se kerdoid, no kadoti territorijoid vihankandajiden rahvahiden londoiden tagut. Oli imetud [[Ottomanan imperii|Osmanan imperijal]].

Grekan kul'tur oli levitadud lujas. [[Ortodoksine hristanuskond]] oli valdkundaližeks religijaks, kaik toižed uskondad oliba kel'tud. Ülembaine kund kogoni grekalaižišpäi i armenijalaižišpäi päpaloin. Vll 1204−1261 imperii oli jagadud nelläks palaks, no udessündutihe. Socialine lift radoi hüvin kacmata korktaha korrupcijha, mehed ristitkundan alašoiduspäi kändiba imperatoroikš erasti. Sodakukerdused oliba paksud, kaik oli 65 kukerdust imperijan elos 1058 vot hätkte, i vaiše 34 imperatorad koliba ičeze surmal.

Imperijan tegimišt oli šingotadud toižen Evropan erineden, käziradajiden tavarad oliba tetabad sen irdpolel. Vizantii oli [[Šuukte]]n päivlaskmaižeks agjaks, vedihe torguindad Kitainke i Indijanke. Elokahan imperijan valatoitand oli kul'turine. Tetas äi muštnikoid, amuižgrekan literaturad, Vizantijan čomamahtoid, medicinad. [[Venä]]n oiktuz oti imperijan oiktuzsistemad ezikuvaks.

== Homaičendad ==
<references />

{{Commons|Byzantine Empire}}

{{stub}}
[[Kategorii:Vizantijan imperii| ]]
[[Kategorii:Afrikan istorižed valdkundad]]
[[Kategorii:Azijan istorižed valdkundad]]
[[Kategorii:Evropan istorižed valdkundad]]
[[Kategorii:Imperijad]]
[[Kategorii:Keskmeren randpolen istorii]]
