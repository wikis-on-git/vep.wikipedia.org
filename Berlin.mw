{{1000}}
{{Eländpunkt
 | Nimi = Berlin
 | Lidnanznam = Coat of arms of Berlin.svg
 | Flag = Flag of Berlin.svg
 | Lidnanznam text = Berlinan lidnanznam
 | Flag text = Berlinan flag
 | Valdkund = Saksanma
 | Eläjiden lugu = 3,574,830
 | Voz' = 2016-12-31
 | Pind = 891.68
 | Fail = Berlin Montage 4.jpg
 | Pämez' = [[Müller Mihael'|Mihael' Müller]]
 | Telefonkod = +49-30
 | Aigvö = tal'vel [[UTC]]+1,<br />kezal [[UTC]]+2
}}
'''Berlin''' (mugažo [[saksan kel'|saksan kelel]], virktas: [bɛɐ̯ˈliːn]) om [[Saksanma]]n [[pälidn]], kaikiš järedamb lidn Saksanman Federativižes Tazovaldkundas, üks' sen 16 maišpäi.

Megapolisan pind om 891,68 km², se om 14nz' sija federacijanmaiden keskes. Eläjiden lugu om enamb 3,5 millionad ristituid, lidnaglomeracijas — 6 mln (vl 2015). Se om kahtenz' lidn [[Evropan Ühtištuz|Evropan Ühtištuses]] ristituiden lugun mödhe [[London]]an jäl'ghe da videnz' lidn pindan mödhe.

== Istorii ==
Läz 1200 vot kaks' torguindlidnad — Köl'n da Berlin — oli nügüd'aigaižen Berlinan sijal. Vodel 1307 lidnad ühtištuiba da tegiba ühthine lidnaline nevondkund (ratuš). Jäl'ghepäi lidn oli Brandenburgan markgrafkundan/kurfürstkundan pälidnan (vodelpäi 1417), [[Prussii|Prussijan]] (vodelpäi 1618) da [[Germanijan imperii|Saksanman imperijan]] (vodelpäi 1871) istorižen pälidnan.

[[Toine mail'mansoda|Toižen mail'mansodan]] jäl'ghe [[Jaltan konferencii|Jaltan konferencijan]] pätandan mödhe jagatihe Berlinad 4 okkupacižhe sektorha. Möhemba 3 sektorad ühtištuiba [[Päivlaskmpol'ne Berlin|Päivlaskmpol'žhe Berlinha]], kudamb iče mülüi SFT:ha. Vs 1961 elokun 13. päiväspäi [[Berlinan sein]] ümbärzi Päivlaskmpol'žen Berlinan. Berlinan sein oli üks' [[Viluvoin]]an päsimvolišpäi, muretihe sidä vozil 1989-1990. Germanijan ühtenzoitamižen jäl'ghe vl 1990 ühtenzoittud Berlin om sen pälidnaks, de-fakto vspäi 1999, konz Saksanman parlament da federaližed ministrused sirdihe sihe [[Bonn]]aspäi.

Nügüd' Berlin om valdkundan znamasine politine, ekonomine, kul'turine da tedoline keskuz.

== Geografijan andmused ==
Berlinan sijaduz om valdkundan pohjoižpäivnouzmas, Šprejen da Hafelän jogiden randoil, [[Brandenburg]]an federaližen man keskuses, kudambha iče lidn ei mülü (vodelpäi 1920). Korktused oma 34-115 m valdmeren pindan päl, lidnan istorine keskuz om saudud alangos.

Klimat om [[ven vö|ven]]. Heinkun lämuz om +19,8 C°, elokun — +19,2 C°, vilukun +0,7 C°. Voden keskmäine lämuz om +9,9 C°. Paneb sadegid 577 mm vodes, läz tazomäras vodes ümbri. Tal'vel voib panda lunt.

Berlin jagase 12 ümbrikho, ned alajagasoiš 96 rajonha.

== Transport ==
Berlin om mugažo jalos järed transportsol'm. 12 päraudtestancijad om lidnas. Siš om 2 lendimportad: Berlin-Tegel' (''TXL'') lidnan lodehes da Berlin-Šönefel'd (''SXF'') lidnan suvipäivnouzmaiženno röunanno.

Berlinas om kundališt transportad: [[avtobus]]oid, [[tramvai]]d (vspäi 1865), [[elektrojonuz|lidnelektrojonusid]]. Velosipedad oma lujas populärižed. Vodespäi 1902 metropoliten radab lidnas (''U-Bahn Berlin'', vspäi 2009 om 10 jonod, 173 stancijad, 152 km raudted). Lidnelektrojonusiden verk nimitase ''S-Bahn Berlin'', se om 331 km pitte 166 stancijanke.

== Sport ==
Vodel 1936 Kezaližed Olimpižed vändod oliba Berlinas.

== Galerei ==
<center><gallery> 
Fail:Berlin Mitte by night.JPG|Berlinan nägu öl
Fail:Berlin, Mitte, Lustgarten, Dom.jpg|Berlinan päjumalanpert'
Fail:Brandenburger Tor Blaue Stunde.jpg|Brandenburgan verai
Fail:Reichstag - front view.jpg|Raihstag
Fail:Bodemuseum - Front.jpeg|Bode-muzei
</gallery></center>

== Irdkosketused ==
* [http://www.berlin.de/ Berlinan ohjastusen portal (''berlin.de'').] {{ref-de}} {{ref-en}} {{ref-fr}} {{ref-it}} {{ref-zh}} {{ref-pl}} {{ref-ru}} {{ref-tr}}
* [http://www.berlin-russia.net/ Berlinan oficialine venäkel'ne biznes-portal (''berlin-russia.net'').]

{{Saksanman federacijanmad}}
{{Evropan pälidnad}}

[[Kategorii:Berlin| ]]
[[Kategorii:Saksanman lidnad]]
[[Kategorii:Saksanma]]
[[Kategorii:Eländpunktad kirjamišton mödhe]]
[[Kategorii:Pälidnad]]
