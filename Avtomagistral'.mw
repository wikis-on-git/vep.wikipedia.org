{{10000}}{{A10000}}
[[Fail:E4Lpa.jpg|thumb|right|250px|Avtomagistral' [[Ročinma]]s]]
'''Avtomagistral'''' vai '''Kiruhavtote''' om [[te]] [[avto]]iden kiruhlikundan täht, kudambal ei ole üks'tazopindaižid läbitusid (läbiristteid) toižidenke teidenke, sidä kesken raudteidenke i jaugnikoiden päličmänendtahondoidenke.
[[Fail:5.1 Russian road sign.svg|thumb|left|100px|[[Venäman teznamad|Teznam 5.1.]] «Avtomagistral'»]]

Avtomagistral' (trass) kävutase ajelemha likkuimil lujanke pigudenke, sen tagut hilliden transportabutusiden tulend om kel'tud ([[velosiped]]ad, [[moped]]ad, [[traktor]]ad i hebotransport). Mugažo ei sa jaugnikoiden likundoid i ajelta avton peral edehepäi. Sab azotadas vaiše märitud sijiš.

== Sauvusen parametrad ==
Avtotrassal om kaks' vai sen enamba telikundad kaikuččel polel. Likundan poled oma erigoittud toine toižespäi barjeral, tever' om leved vai om paksuid kormanoid seižutesiden täht ku tarbhaižuz linneb. Avtomagistralin tulendad da lähtendad oma azotandan i pigusen otandan ližateidenke. Kaikiš lujemban pautken standart om 30 [[promille|‰]], päteiden käroudusen raduis om röunatud.

Saudas magistralid lidnoiš-ki päzumha «tüpišpäi». Kiruhavtote om aidoitud juduvastaižil ekranoil eländpunktoiš. Niiden irdpolel om aidoid mecživatoid vaste i [[ekoduk]]oid.

== Piguden režim ==
Kaikiš lujemb piguz avtomagistralil om röunatud 130 vai 120 kilometrad časpigudel valdkundoiden enambuses, Venämas se röun om 110 km časus. Suomenmas maksimaline piguz rippub voz'aigaspäi, tal'vel penemb, i sezonan dat vahvištase ohjastusen käsköl joga vodel. Saksanman avtobanoil ei ole piguden ühthišt röunadust kiruhavtoteil, no «rekomendui piguz» om, 130 km/čas.

Piguden lokaližed röunadused oma pandud avtomagistraliden äjiš keskustoiš, ned ozutadas teznamoiden abul.

== Kacu mugažo ==
* [[Venäman avtomagistraliden nimikirjutez]]

== Homaičendad ==
<references />

{{Commons|Motorway}}

{{stub}}
[[Kategorii:Avtomagistralid| ]]
