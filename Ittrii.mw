{{10000}}{{A10000}}
[[Fail:Yttrium sublimed dendritic and 1cm3 cube.jpg|thumb|left|150px|Ittrijan palaižed 1 kubižen santimetran kohtha]]
{{Himine element|39|Ittrii|Y|88,90585|Metall|2|8|18|9|2|0|0|}}
'''Ittrii''' (''Y'' — ''yttrium'' latinan kelel) om 39nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandes gruppas (vanhtunuden klassifikacijan mödhe — koumanden gruppan laptalagruppas), tabluden videndes periodas.

== Ühthine ümbrikirjutand ==
Ittrii om harv londuses, pala Man kores — 31 grammad tonnas (28. sija).

Elementan hapanduz om avaitud suomalaižel Juhan Gadolin-himikal vl 1794 tactud Itterbü-žilon kar'jeran mineralaspäi, Stokhol'man sarišton Resarö-sarel. Nimitihe žilon mödhe, kuti koumed tošt elementad-ki ([[terbii]], [[erbii]], [[itterbii]]). Vl 1828 germanijalaine Fridrih Völer-himik sai metallišt ittrijad ezmäižen kerdan.

Ittrijan ühtnendoiden pit'k paineg kucub tävun läžundoid ristituil.
 
== Fizižed ičendad ==
Ittrii om hobedakaz [[metall|mametall]]. Se oleskeleb kahtes kristalližes modifikacijas: α-Y [[magnii|magnijanvuiččenke]] geksagonaliženke seglusenke da β-Y [[raud|raudanvuiččenke]] kubiženke mülücentriženke seglusenke, α↔β-kändandan lämuz om 1482 C°.

Atommass — 88,90585. Ninevuz (normaližiš arvoimižiš) — 4,47 g/sm³. Suladandlämuz — 1799 K (1526 C°). Kehundlämuz — 3203 K (2930 C°).

Londuseline ittrii kogoneb üks'jäižes stabiližes <sup>89</sup>Y-[[izotop]]aspäi. Tetas 32 ratud radioaktivišt izotopad 76..88, 90..108 atommassanke, i niiden 28 izomärad, kaikiš hätkemb čihodajad oma <sup>88</sup>Y-izotop 106,6 päivest pol'čihodamižen pordonke i <sup>91</sup>Y (T<sub>½</sub>=58,5 päivest).

== Kävutand ==
Ottas kävutamižhe ühthesuladusiden palaks hromanke, telluranke, alüminijanke. Vol'framelektrodiden ittriruind abutab argonühthekeitandale. Kävutadas ittrijad korgedlämuzližen (elektrolämbitajad elementad) i üläveimiden [[keramik]]an palaks. Ittrijan hapanduz om leskusenvastaine material valamha [[teraraud|terast]], odvamb mi skandijan hapanduz pojavidenke ičendoidenke. [[Südäipalandlikutim]]en südäimine krepind ittrijal ližadab sen resursad sadoihe kerdoihe.

Sadas ittrijad toižidenke harvoidenke mametalloidenke. Mail'man samine oli 7 tuhad tonnoid vl 2014.

== Homaičendad ==
<references />

== Irdkosketused ==
* [http://www.webelements.com/webelements/elements/text/Y/key.html Ittrii ''webelements.com''-saital.] {{ref-en}}
* [http://n-t.ru/ri/ps/pb039.htm Kirjutuz ittrijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Yttrium}}

{{Periodine tablut}}

[[Kategorii:Himižed elementad kirjamišton mödhe]]
