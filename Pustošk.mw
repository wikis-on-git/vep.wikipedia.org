{{Eländpunkt
 | Nimi = Pustošk<br />Пустошка
 | Lidnanznam = Coat of arms of Pustoshkinsky District.svg
 | Flag = 
 | Lidnanznam text = Pustoškan lidnanznam
 | Flag text = 
 | Valdkund = Venäma
 | Eläjiden lugu = 4,083
 | Voz' = 2017
 | Pind = 10.51
 | Fail = Flea Market in Pustoshka.jpg
 | Pämez' = Oksana Bugräkova<br />(2015—)
 | Telefonkod = +7-81142-xx-xxx
 | Avtokod = 60
 | Aigvö = [[UTC]]+3 (MSK+0)
}}
'''Pustošk''' ({{lang-ru|Пустошка}}) om [[Venäma]]n lidn da lidnankund [[Pskovan agj]]an suves. Se om [[Pustoškan rajon]]an administrativine keskuz (vspäi 1927).

== Istorii ==
Om severz'-se neolitan kaivandusid, löuzihe käpid da lidneihuziden jändusid lidnan ümbrištos (1. voz'tuha edel m.e. — 1. voz'tuha meiden erad). Eländpunktan aluz om pandud žiloks ühtennimiženno raudtestancijanno (om avaitud vn 1900 sügüz'kul) «Moskv — Rig»-jonol vl 1901. Ende pustolän oli žilon sijas, nimitihe äjiden agjan küliden kartte. Edel revolücijad puine jumalanpert' oli olmas žilos. Pustošk sai lidnan statusad vl 1925.

Vozil 1941 (16. heinku) — 1944 (27. uhoku) lidn oli bombardiruidud da okkupiruidud [[Germanijan imperii|Germanijan imperijan]] sodavägil, sen aigan muretihe kaikid lidnan sauvusid täuzin i amptihe tuhid eläjid. Toižen mail'man sodan jäl'ghe udessündutihe lidnad.

== Geografijan andmused ==
Lidn sijadase Krupejan järven da Krupei-jogen randoil ({{lang-ru|Крупея}}, mž. ''Крупянка'' alajoksmuses, [[Sur' (jogi)|Sur'-jogen]] i [[Peipusjärv]]en bassein), 160 m ü.m.t. keskmäižel korktusel. Matkad [[Pskov]]hasai om 177 km pohjoižhe orhal vai 190 km avtotedme. Lähembaižed lidnad oma [[Nevel']] 50 km suvipäivnouzmha avtotedme i [[Sebež]] 60 km päivlaskmha avtotedme vai raudtedme.

Pustošk om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 4 619 ristitud, rajonan ristitišton pol'. Kaikiš suremb ristitišt oli 6 305 eläjad vl 1989. [[Ortodoksine hristanuskond|Ortodoksižen hristanuskondan]] Ph. [[Sergii Radonežalaine|Sergii Radonežalaižen]] jumalanpert' om saudud vll 1997−2000.

Ižandusen sarakod oma sauvondmaterialiden pästand (mecan ümbriradai tegimištkombinat) da sömtegimišt (leibkombinat).

== Galerei ==
<gallery mode="packed" heights="125px">
District court in Pustoshka.jpg|Pustoškan rajonan käskuzkund vl 2011
Pustoška1.JPG|Ph. Sergii Radonežalaižen jumalanpert', vn 2010 nägu
Department Store in Pustoshka.jpg|Tegimišton tavaroiden lauk (2011)
000 Krupea.jpg|Avtotesild Krupejas päliči (2013)
Pustoshka Vokzal.jpg|Pustošk-raudtestancijan sauvuz vl 2011
</gallery>

== Homaičendad ==
<references />

== Irdkosketused ==
* [http://pustoshka.reg60.ru/poselenija/pustoshka Lidnan lehtpoled Pustoškan rajonan tobmuden saital (''pustoshka.reg60.ru'').] {{ref-ru}}
* [http://www.pustoshka.ru/ Lidnan informacine sait (''pustoshka.ru'').] {{ref-ru}}
{{Commons|Category:Pustoshka}}

{{Pskovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Pskovan agjan lidnad]]
[[Kategorii:Pustoškan rajon|*]]
