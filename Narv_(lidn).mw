{{Znamoičendad|Narv}}
{{Eländpunkt
 | Nimi = Narv<br />Narva
 | Lidnanznam = Narva vapp.svg
 | Flag = Flag of et-Narva.svg
 | Lidnanznam text = Narvan lidnanznam
 | Flag text = Narvan flag
 | Valdkund = Estinma
 | Eläjiden lugu = 57,130
 | Voz' = 2017
 | Pind = 84.54
 | Fail = 20100413. Narva jõe joad.jpg
 | Pämez' = Tarmo Tammiste<br />(2002−2013.<br />2016—)
 | Telefonkod = +37-235
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Narva linnaosad.png|thumb|left|250px|Narvan lidnrajonad vspäi 2002.]]
'''Narv''' ({{lang-et|Narva}}, {{lang-ru|Нарва}}) om lidn [[Estinma]]n pohjoižpäivnouzmas, [[Venäma]]n röunanno. Se om valdkundan koumanz' surtte lidn, mülüb [[Ida-Virun makund]]ha.

== Istorii ==
Eländpunktan aluz om pandud vl 1223 kuti lidnuz. Kivesine lidnuz om kaičenus tähäsai paloin (est. ''Narva kindlus / Hermanni linnus''). Narv sai lidnan oiktusid 14. voz'sadan ühtendel polel. Mainitase Danijan umakirjas vl 1240 kuti ''Narvia'' i Uz'lidnan ezmäižes aigkirjas vozil 1344 da 1444 kuti ''Rugodiv''. Se oli [[Danii|Danijan]] palaks vhesai 1346, sid' oli alištunu [[Livonijan orden]]ale vhesai 1558.

Vll 1581−1704 [[Ročinma]] valdoiči lidnal. Vozil 1558−1581 i 1704−1920 Narv oli mülünu [[Venäma]]ha, sid' — ripmatomuden Estinman pala. Edel Rusttan armijan tulendad kaik ristitišt oli evakuiruidud saksalaižil.

Narvan ižandusen järedad edheotandad oma [[elektruz|elektrusen]] tehmižes (2 GRES:ad, ratas sijaližel [[šoidkivi|šoidkivel]]), mašiništonsauvomižes, ladimensauvomižes, metallan ümbriradmižes.

== Geografijan andmused ==
Lidn sijadase [[Narv (jogi Estinman i Venäman röunoiš)|ühtennimižen jogen]] hural randal, keskuz seižub 25 m korktusel valdmeren pindan päl. Matkad [[Tallidn]]hasai om 210 km päivlaskmha avtotedme vai raudtedme. [[Ivangorod]]-lidn om Venäman polel, Narvanjogen oiktal randal (edel mail'man sodad oli Narvan palaks).

== Eläjad ==
Vodel 2014 eläjiden lugu oli 59 049 ristitud, heiden keskes (vn 2011 rahvahanlugemižen mödhe): [[venälaižed|venänikad]] — 87,7%, [[estilaižed]] — 5,2%, [[ukrainalaižed]] — 2,1%; toižed — 5%. Kaikiš suremb ristitišt oli 82 979 ristitud vodel 1992.

Vn 2015 1. päiväl vilukud 46,9% oliba Estinman rahvahanikoin, 14,9% — apatridad, toižed — verhiden maiden rahvahanikad.

== Homaičendad ==
<references/>

== Irdkosketused ==
* [http://www.narva.ee/ Narvan oficialine sait (''narva.ee'').] {{ref-et}} {{ref-en}} {{ref-ru}}
{{Commons|Narva}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Ida-Virun makund]]
