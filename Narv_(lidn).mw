{{Znamoičendad|Narv}}
{{Eländpunkt
 | Nimi = Narv<br />Narva
 | Lidnanznam = Narva vapp.svg
 | Flag = Flag of et-Narva.svg
 | Lidnanznam text = Narvan lidnanznam
 | Flag text = Narvan flag
 | Valdkund = Estinma
 | Eläjiden lugu = 57,130
 | Voz' = 2017
 | Pind = 84.54
 | Fail = Hermannsfeste narva.jpg
 | Pämez' = Tarmo Tammiste
 | Telefonkod = +37-235
 | Aigvö = tal'vel [[UTC]]+2,<br />kezal [[UTC]]+3
}}
'''Narv''' ({{lang-et|Narva}}, {{lang-ru|Нарва}}) om lidn [[Estinma]]n pohjoižpäivnouzmas, [[Venäma]]n röunanno. Se om valdkundan koumanz' surtte lidn, mülüb [[Ida-Virumaa]]-makundha.

Eländpunktan aluz om pandud vl 1223 kuti lidnuz. Kivesine lidnuz om kaičenus tähäsai paloin (est. ''Narva kindlus / Hermanni linnus''). Narv sai lidnan oiktusid 14. voz'sadan ühtendel polel. Mainitase Danijan umakirjas vl 1240 kuti ''Narvia'' i Uz'lidnan ezmäižes aigkirjas vozil 1344 da 1444 kuti ''Rugodiv''. Se oli [[Danii|Danijan]] palaks vhesai 1346, sid' oli alištunu [[Livonijan orden]]ale vhesai 1558. Vll 1581-1704 [[Ročinma]] valdoiči lidnal. Vozil 1558-1581 i 1704-1920 Narv oli mülünu [[Venäma]]ha, sid' — ripmatomuden Estinman pala. Edel Rusttan armijan tulendad kaik ristitišt oli evakuiruidud saksalaižil.

Lidn sijadase [[Narv (jogi Estinman i Venäman röunoiš)|ühtennimižen jogen]] hural randal, keskuz seižub 25 m korktusel valdmeren pindan päl. Matkad [[Tallidn]]hasai om 210 km päivlaskmha avtotedme vai raudtedme. [[Ivangorog]]-lidn om Venäman polel, Narvanjogen oiktal randal (edel mail'man sodad oli Narvan palaks).

Vodel 2014 eläjiden lugu oli 59 049 ristitud, heiden keskes (vn 2011 rahvahanlugemižen mödhe): [[venälaižed|venänikad]] — 87,7%, [[estilaižed]] — 5,2%, [[ukrainalaižed]] — 2,1%; toižed — 5%. Kaikiš suremb ristitišt oli vodel 1992 — 82 979 ristitud. Vl 2015 vilukun 1. päiväl 46,9% oliba Estinman rahvahanikoin, 14,9% — apatridad, toižed — verhiden maiden rahvahanikad.

Ižandusen järedad edheotandad oma elektrusen tehmižes (2 GRES:ad, ratas sijaližel [[šoidkivi|šoidkivel]]), mašiništonsauvomižes, ladimensauvomižes, metallan ümbriradmižes.

== Irdkosketused ==
* [http://www.narva.ee/ Narvan oficialine sait (''narva.ee'').] {{ref-et}} {{ref-en}} {{ref-ru}}
{{Commons|Narva}}

{{Estinman lidnad}}

{{stub}}
[[Kategorii:Estinman lidnad]]
[[Kategorii:Eländpunktad kirjamišton mödhe]]
