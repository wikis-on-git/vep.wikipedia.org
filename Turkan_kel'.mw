{{1000}}{{A10000}}
[[Fail:MapOfTurkishSpeakers.png|thumb|250px|Kelen levigandmižmahtusen kart mail'mas]]
'''Turkan (turcijan) kel' ''' (ičeze nimituz: ''Türk dili'' [ˈtyɾc 'dili], lühüdas ''Türkçe'' [ˈt̪yɾktʃe]) om üks' [[türkižed keled|türkižiš kelišpäi]].

Necil kelel pagištas [[turkad]] [[Turkanma]]s (ristitišton 93% vl 2005) da [[Kipr|Pohjoižkipras]], i enamba kaiked neniš verhiš maiš: [[Saksanma]]s (2,5 mln pagižijoid) i [[Bolgarii|Bolgarijas]] (750 tuh. rist.). Pagižijoiden lugu om läz 65 millionad ristituid mamankeleks i läz 10 millionad pagižijoid toižeks keleks, kaikiš enamba levitadud türkižen keliden keskes. Kirjkel' om [[latinan kirjamišt]]on pohjal (edel 1928. vot oti [[araban kirjamed|araban kirjkelen]] aluseks), kirjankel' om sätud [[Stambul]]an paginan alusel i vajehti [[osmanan kel']]t. Om äi suližid paginoid, ned sätas kontinuumad Stambulaspäi [[Azerbaidžan]]an röunhasai.

Kelen reguliruindorganizacii om kundaline «Turkanman kelentedon associacii» (''Türk Dil Kurumu, TDK'') Turkanman ohjastusenno, päofis sijadase [[Ankar]]as. Organizacijan aluz om pandud [[Mustafa Atatürk]]al vl 1932, eziauguižešti ''Türk Dili Tetkik Cemiyeti''-nimitusenke («Sebr turkan kelen tedoiduses»), kändihe tedoinstitutaks vl 1934.

Sanoiden bazine järgenduz sanundas om SOV. Sanoiš vokaliden garmonii om olmas. Turkan kel' om agglütinativine kel'. Ei ole grammatižen sugun kategorijad.

== Lugusanad ==
* '''bir''' — üks' 
* '''iki''' — kaks' 
* '''üç''' — koume 
* '''dört''' — nell' 
* '''beş''' — viž 
* '''altı''' — kuz' 
* '''yedi''' — seičeme 
* '''sekiz''' — kahesa 
* '''dokuz''' — ühesa 
* '''on''' — kümne
* '''yirmi''' — kaks'kümne
* '''otuz''' — koumekümne
* '''kırk''' — nell'kümne
* '''elli''' — vižkümne
* '''yüz''' — sada
* '''bin''' — tuha

== Frazad ==
* Merhaba! – Tervhen!
* Adınız ne? – Kut sindai kuctas?
* Nerelisin? – Kugalaine oled?
* Nerede yaşıyorsun? – Kus sinä eläd?
* Hoşçakal! / Görüşürüz! – Nägemižhesai! / Nägemoiš!
* Çok teşekkürler! / Teşekkür ederim. – Sur' spasib! / Kitän.

== Homaičendad ==
<references />

{{stub}}
[[Kategorii:Turkan kel'| ]]
[[Kategorii:Keled i dialektad kirjamišton mödhe]]
[[Kategorii:Turkanman keled]]
[[Kategorii:Kipran keled]]
