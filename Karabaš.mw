{{Eländpunkt
 | Nimi = Karabaš<br />Карабаш
 | Lidnanznam = Coat of Arms of Karabash (Chelyabinsk oblast).png
 | Flag = Flag of Karabash (Chelyabinsk oblast).png
 | Lidnanznam text = Karabašan lidnanznam
 | Flag text = Karabašan flag
 | Valdkund = Venäma
 | Eläjiden lugu = 10,756
 | Voz' = 2020
 | Pind = 48
 | Fail = Panorama of Karabash.jpg
 | Pämez' = Oleg Budanov<br />(tal'vku 2015—)
 | Telefonkod = +7-35153-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Karabaš''' ({{lang-ru|Караба́ш}}, {{lang-tt|Карабаш}}, {{lang-ba|Ҡарабаш}} «must mägenpä») om [[Venäma]]n lidn [[Čeläbinskan agj]]an pohjoižes. Se om Karabašan lidnümbrikon administrativine keskuz.

== Istorii ==
Eländpunktan aluz om pandud vl 1822 kuti ''Soimanovskii-žilo'' samha [[kuld]]ad sijaližiš letkišpäi. Löutihe [[vas'k]]en kivendod, i vspäi 1837 ezmäine vas'kentegim oli ranu viž vot. Vspäi 1910 nügüdläine vas'kentegim radab. Nimitihe Karabaš-žilod mägen mödhe. Radnikžilo sai lidnan statusad vn 1933 20. päiväl kezakud. 1980-nzile vozile sauptihe äi kaivuzid, i lidnan ekologine olend oli paha, sen tagut ristitišt poleni lujas. Vspäi 2009 lidnan Pirit-raudtestancii radab jüguiden täht vaiše.

Karabaš šingotase vas'kentegimel<ref>[http://www.rmk-group.ru/ru/activities/enterprises/karabashmed/ Karabašan vas'kentegimel lehtpol' ''rmk-group.ru''-saital.] {{ref-ru}} {{ref-en}}</ref> i radiotegimel, abrazivtegimel vas'kentegimen jändusil<ref>[http://www.abraziv.info/ Karabašan abrazivtegimen sait (''abraziv.info'').] {{ref-ru}}</ref>, mugažo leibänkombinat i murdonsortiruindan tegim (vspäi 2019) ratas lidnas.

== Geografijan andmused ==
Lidn sijadase ümbrikon keskuzpalas, 350 m ü.m.t. keskmäižel korktusel. Om ümbärtud järvil. Sak-Elg-jogi ({{lang-ba|Соҡ-Йылға}} 19 km pitte, [[Tobol]]an hurapol'ne bassein) i Bogorodskii-uit sil oma lidnan suviröunaks. Matkad [[Čeläbinsk]]hasai om 84 km päivnouzmha-suvipäivnouzmha orhal, 109 km avtotel vai raudtel. Lähembaine lidn om [[Kištim]] 33 km pohjoižpäivnouzmha orhal, 38 km avtotel vai raudtel.

Pirit-raudtestancii radab vspäi 1960 sarakol [[Kištim]]aspäi, se om vaiše jüguiden täht.

Ühesa pen't žilod mülüdas lidnümbrikho Karabašan ližaks. Lidnümbrikon pind — 682 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 13 152 ristitud, lidnümbrikon — 13 424 ristitud. Kaikiš suremb lidnan ristitišt oli 38 300 eläjad vl 1939. Kaik 11 059 kaikenaigašt eläjad oli lidnümbrikos vl 2019.

Rahvahad (2010): [[venälaižed]] — 88,0%, [[totarlaižed]] — 4,5%, [[baškiralaižed]] — 4,0%, toižed rahvahad — 3,5%.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/8046 Karabašan pühäpertid ''sobory.ru''-saital.] {{ref-ru}}</ref> oma olmas lidnas.

Professionaližen opendusen aluzkund om Kaslin tegimištoliž-gumanitarižen tehnikuman Karabašan filial.

== Galerei ==
<gallery mode="packed" heights="125px">
Киалимское водоранилище - panoramio (4).jpg|Kialimen vezivaradimen padosein (2012)
Храм-8 - panoramio.jpg|Ph. Ioann Kuldansun jumalanpert', vn 2012 nägu (om saudud vll 2006−2008)
Karabash copper plant.jpg|Karabašan vas'kentegim vl 2008
2TE25Km-0363 in Pyrit station.jpg|2TE25Km-lämuzvedim Pirit-raudtestancijal vl 2020
</gallery>

== Homaičendad ==
<references />

== Irdkosketused ==
* [http://karabash-go.ru/ Lidnümbrikon oficialine sait (''karabash-go.ru'').] {{ref-ru}}
{{Commons|Category:Karabash}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
