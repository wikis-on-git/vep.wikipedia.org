{{Eländpunkt
 | Nimi = Kuala Lumpur
 | Lidnanznam = Seal of Kuala Lumpur.svg
 | Flag = Flag of Kuala Lumpur, Malaysia.svg
 | Lidnanznam text = Kuala Lumpuran lidnanznam
 | Flag text = Kuala Lumpuran flag
 | Valdkund = Malaizii
 | Eläjiden lugu = 1,790,000
 | Voz' = 2017
 | Pind = 243
 | Fail = KL Composite2.jpg
 | Pämez' = Nor Hisham Ahmad Dahlan<br />(reduku 2018—)
 | Telefonkod = +60-(0)3-xxxx-xxxx
 | Aigvö = [[UTC]]+8
}}
'''Kuala Lumpur''' (mugažo [[malain kel'|malain]] i [[anglijan kel'|anglijan]] kelil, malajine virkand: [ˈkwalə ˈlumpʊr]) om [[Malaizii|Malaizijan]] pälidn da kaikiš suremb lidn.

== Istorii ==
Eländpunktan aluz om pandud vl 1857. Kätihe britanižen Malain Ühtištuz-kolonijan pälidnaks vl 1946. Om federaližen territorijan statusanke vspäi 1974.

Kuala Lumpur šingotase valdkundan administrativižeks, finansižeks i [[openduz]]keskuseks. Nened aluzkundad oma saudud lidnas: tavar- i fondbiržad, Malaizijan bankoiden i korporacijoiden päfaterad. Erazvuitte tegimišt om kesketud ezilidnoiš tobjimalaz, se om tekstiline sarak, avtoiden i elektronikan ühthekeradamine, maižanduztehnikan tehmine, metalližtegesiden pästand, sauvondedheotandad, kaučukan ümbriradmine, sömtegimišt (pal'mvoi). Sadas [[tin]]ad i [[kivihil'|kivihil't]] läz lidnad.

== Geografijan andmused ==
Lidn sijadase Klang-alangištos Malakk-pol'saren päivlaskmas, 66 m ü.m.t. keskmäižel korktusel. Kuala Lumpuran [[Port Klang]]-avanport sijadase 40 km päivlaskmha [[Klang]]-ezilidnan taga, [[Indine valdmeri|Indižen valdmeren]] randal.

Klimat om [[ekvatorialine vö|ekvatorialine]], om räk da upar' vodes ümbri.

== Eläjad ==
Vl 2010 eläjiden lugu oli 1 627 172 ristitud. Lidnan aglomeracijas elädas 7,2 mln ristituid 2243 km² pindal.

== Transport ==
Avtobusad, taksid, ezilidnelektrojonused, kebn metro i monorel'san jono oma kundaližeks transportaks lidnas.

Rahvahidenkeskeine civiline lendimport (''KUL'', 58,5 mln passažiroid vl 2017) sijadase 45 km suvhe Kuala Lumpuran keskusespäi [[Putradžai]]-lidnan taga, ühtes Sepang-trassanke. Tehtas reisid [[Azii|Azijan]] läz kaikihe pälidnoihe, [[Indonezii|Indonezijan]] i [[Indii|Indijan]] äjihe lidnoihe, [[Gold Kost]]ha, [[London]]ha i [[Frankfurt Mainal|Frankfurtha]], mugažo Malaizijadme.

== Homaičendad ==
<references />

== Irdkosketused ==
* [http://www.dbkl.gov.my/ Kuala Lumpuran ohjastusen oficialine portal (''dbkl.gov.my'').] {{ref-ms}} {{ref-en}}
{{Commons|Kuala Lumpur}}

{{Azijan pälidnad}}

[[Kategorii:Kuala Lumpur| ]]
[[Kategorii:Malaizijan lidnad]]
[[Kategorii:Malaizijan federaližed territorijad]]
[[Kategorii:Eländpunktad kirjamišton mödhe]]
[[Kategorii:Malaizii|*]]
[[Kategorii:Pälidnad]]
