{{Taxobox
 | name         = Tulleihein
 | image title  = Tulleihein
 | image file   = Anemones5.jpg
 | image descr  = ''Anemone coronaria'' om Tulleiheinän tipine erik
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Vesnuhheinänikoižed]] (''Ranunculales'')
 | familia      = [[Vesnuhheinižed]] (''Ranunculaceae'')
 | genus        = '''Tulleihein'''
 | latin        = {{btname|Anemóne |[[Linnei Karl|L.]]}}
 | wikispecies  = Anemone
 | commons      = Category:Anemone
 | itis         = 18425
 | ncbi         = 22868
 | range map    =
}}
'''Tulleihein''' vai '''Anemon''' ({{lang-la|Anemone}}), mugažo '''Loptuhhein''' paginoiš, om Evropan äivoččiden [[heinäsižed kazmused|heinäsižiden]] kazmusiden heim. Se mülütab läz kaht sadad erikoid, mülüb [[Vesnuhheinižed]]-sugukundha.

Heimon erikod oma levitadud Pohjoižes mapoliškos päiči tropikoiš, ühesa erikod elädas Arktikas. Tulleiheinäd kazdas mecoidme (lehtezmecoidme tobjimalaz), penzhištoil, pidust' mecanröunoid, puištoiš, pustolänil, pil'vesekahil i subal'pižil nituil, heinäsižil pautkil. Läz 50 erikod voib löuta Venämas.

Tedonimituz libub [[grekan kel'|grekan kelen]] Άνεμος ''Anemos''-sanaspäi «tullei», surehk änik köläidab hoikal vardel eskai penel tulleil. Jurišt om lihav, cilindranvuitte vai mugulanvuitte. Lehtesed kazdas varzil paksumb mu jurespäi.

Kaks'suguižed änikod kazdas üksin vai änikusil. Änikuses oleleb 5..20 äniklehtest erazvuiččen mujun (vauged, purpurine, sinine, vihand, pakuine, ruskedvauvad, rusked). Plodud oma pähkmenvuiččed, siledad vai karvakahad. Äikerdoitas kul'turkazmusid jurusel, muguloil, seikhen čokvezoil.

== Valitud erikod ==
* ''Anemone baicalensis'' — Baikaline anemon
* ''Anemone coronaria'' — heimon tipine erik
* ''Anemone nemorosa'' — [[Kül'mänik]]
* ''Anemone ranunculoides'' — [[Viluänik]]
* ''Anemone uralensis'' — Uraline tulleihein

== Homaičendad ==
<references />

{{Commons|Anemone}}

{{stub}}
[[Kategorii:Vesnuhheinižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Dekorativižed kazmused]]
