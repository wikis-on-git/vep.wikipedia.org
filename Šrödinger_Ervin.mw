{{1000}}{{A10000}}
{{Personalii
| изображение = Erwin Schrödinger (1933).jpg
| описание изображения = Ervin Šrödinger vl 1933
}}
'''Ervin Šrödinger''' (saksan virkand ['ɛrvi:n 'ʃrø:dɪŋɐ]), täuz' nimi om '''Ervin Rudol'f Jozef Aleksander Šrödinger''' ({{lang-de|Erwin Rudolf Josef Alexander Schrödinger}}; sünd. 12. eloku 1887, [[Ven]], [[Avstrijan da Mad'jaranman imperii]] — kol. 4. viluku 1961, sigä-žo, [[Avstrii]]), oli [[Avstrii|avstrine]] [[teoretine fizik|teoretižen fizikan]] tedomez', kenen pätedotöd oma [[kvantmehanik]]as, sen üks' alusenpanijoišpäi.

E. Šrödinger om voden 1933 [[Nobelän premii|Nobelän premijan]] fizikas laureatan.

Ervin oli üks'jäižen lapsen kanzas. Lahjakaz priha openui matematikad i fizikad Venan universitetas vll 1906−1910. Radoi opendajan Evropan neniden lidnoiden universitetoiš (1911−1914, 1919−1957): Ven, Cürih, Berlin, Oksford, Dublin.

Tedomez' kirjuti äi töid fizikan erazvuiččiš sarakoiš. Šrödinger formulirui [[Šrödingeran tazostused|lainehmehanikan tazostusid]], todesti šingotadud hänel formalizman i matricmehanikan ühtejiččust. Tariči lainehfunkcijan fizižen sün originališt el'gendust, napri säta ühthišt kendan teorijad.

== Homaičendad ==
<references/>

{{Commons|Erwin Schrödinger}}

{{stub}}
[[Kategorii:Avstrijan fizikantedomehed]]
[[Kategorii:Avstrijan tedomehed]]
[[Kategorii:Fizikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Nobelän premijan laureatad]]
