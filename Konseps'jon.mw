{{Eländpunkt
 | Nimi = Konseps'jon<br />Concepción
 | Lidnanznam = Coat of arms of Concepcion, Chile.svg
 | Flag = Flag of Concepcion, Chile.svg
 | Lidnanznam text = Konseps'jonan lidnanznam
 | Flag text = Konseps'jonan flag
 | Valdkund = Čili
 | Eläjiden lugu = 223,574
 | Voz' = 2017
 | Pind = 221.6
 | Fail = Ciudad-Puerto-de-Concepción.png
 | Pämez' = Al'varo Ortiz<br />(tal'vku 2012—)
 | Telefonkod = +56-41
 | Aigvö = tal'vel [[UTC]]−4,<br/>kezal [[UTC]]−3
}}
'''Konseps'jon''' ({{lang-es|Concepción}} [kon.sepˈsjon]) om lidn [[Čili]]n keskuzpalas. Se om [[Biobion agj]]an administrativine keskuz.

== Istorii ==
Eländpunktan aluz om pandud ispanijalaižel Pedro de Valdivia-konkistadoral vn 1550 redukus, hän-žo radoi Čilin ezmäižel gubernatoral. Konseps'jon om sirtud udhe nügüdläižhe sijha vl 1765 lujiden cunamiden tagut. Vl 1818 tedotihe [[Čili]]-valdkundan ripmatomudes neciš lidnas. [[Penko]]-lidn om olmas vanhal sijal vspäi 1842, pohjoižpäivnouzmaine ezilidn.

Konseps'jon šingotase aglomeracijan torguindan da opendusen keskuseks.

== Geografijan andmused ==
Lidn sijadase Biobio-jogen estuarijan oiktal randal, [[Andad|Andiden]] ezimägištol, 12 m ü.m.t. keskmäižel korktusel. Matkad [[Santjago]]hosai om 464 km pohjoižpäivnouzmha, voib ajada sihe raudtedme vai avtotedme. [[Tal'kauano]]-lidn om Konseps'jonan avanportaks Tünen valdmeren randal, sijadase 13 km lodeheze. Lujad [[manrehkaiduz|manrehkaidused]] oliba vozil 1960 (magnitud 7,4..8,2, mureni pertišton koumandest) i 2010 (8,8 magnitudanke).

Valdmerine vilu [[Gumbol'dtan joksmuz]] pehmitab säd, ei olele räkad vai halad. Klimat om [[ven vö|ven]] kaks'sezonine. Heinkun lämuz om +9,2 C°, vilukun — +16,9 C°. Voden keskmäine lämuz om +12,9 C°. Paneb sadegid 1130 mm vodes. Kuiv sezon om tal'vkus-keväz'kus (15..25 mm kus), vihmsezon om semendkus-elokus (150..250 mm kus).

Geografižed koordinatad: '''[http://tools.wikimedia.de/~magnus/geo/geohack.php?language=en&params=36_46_22_S_73_03_47_W 36° 46' 22" S 73° 03' 47" W]'''.

== Eläjad ==
Vl 2002 eläjiden lugu oli 216 061 ristitud, agjan ühesandez. Kaikiš suremb ristitišt oli 231 268 eläjad vl 2015. Konseps'jon om kahtenden surtte Čilin lidnaglomeracijan keskuz, siš om 945 tuhad eläjid (2012).

== Galerei ==
<gallery mode="packed" heights="125px">
Arco de Medicina UdeC.jpg|Universitetan «Arco de Medicina»-bembelüläh
Moderno Edificio en Concepción.jpg|Üläkorged Andes-pert'
Desembocadura del Biobío.jpg|Biobio-jogen estuarijan nägu
Ex Catedral de Concepción.jpg|Enzne kafedraline päjumalanpert', oli olmas vn 1939 manrehkaidushesai
Biobus01.jpg|«BioBus»-maršrutavtobus päraudtestancijhasai
Hotel El Araucano.JPG| El' Araukano-adivpert'
Plaza de Armas Concepción.jpg|Pätorg vai Paradtorg (isp. ''Plaza de Armas'')
C. Dinosaurio3.JPG|[[Diplodok]] Juran pordon puištos Acevedon torgul
</gallery>

== Homaičendad ==
<references/>

== Irdkosketused ==
* [http://www.concepcion.cl/ Lidnan da kommunan tobmuden oficialine sait (''concepcion.cl'').] {{ref-es}}
{{Commons|Concepción, Chile}}

== Edesine lugemine ==
* Ida Stevenson Weldon Vernon ([[1969]]) ''Pedro de Valdivia, Conquistador of Chile'', Greenwood Press.

[[Kategorii:Konseps'jon| ]]
[[Kategorii:Čilin lidnad]]
[[Kategorii:Eländpunktad kirjamišton mödhe]]
[[Kategorii:Biobion agj|*]]
