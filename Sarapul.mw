{{Eländpunkt
 | Nimi = Sarapul<br />Сарапул <small>(ven. i udm.)</small>
 | Lidnanznam = Sarapul COA (Vyatka Governorate) (1781).svg
 | Flag = Flag of Sarapul.svg
 | Lidnanznam text = Sarapulan lidnanznam
 | Flag text = Sarapulan flag
 | Valdkund = Venäma
 | Eläjiden lugu = 94,554
 | Voz' = 2021
 | Pind = 88
 | Fail = Красная площадь в Сарапуле.jpg
 | Pämez' = Viktor Šestakov<br/>(kül'mku 2020—)
 | Telefonkod = +7-34147-xx-xxx
 | Avtokod = 18
 | Aigvö = [[UTC]]+4 ([[MSK]]+1)
}}
'''Sarapul''' ({{lang-udm|Сарапул / Сарапул кар}}, {{lang-ru|Сара́пул}}) om [[Venäma]]n lidn [[Udmurtijan Tazovaldkund]]an suvipäivnouzmas. Se om tazovaldkundan koumanz' lidn eläjiden lugun mödhe, municipaližen «Sarapul-lidn»-ühtnikan üks'jäine eländpunkt.

== Istorii ==
Külä nügüdläiženke nimenke mainitase ezmäižen kerdan 13. voz'sadal. Mugažo oli tetab kuti ''Voznesenskoje-külä''. Sarapul sai lidnan statusad vl 1780. Ende oli torgovanoiden lidnaks.

Sarapul šingotase elektrotehnikan, mecanümbriradmižen (pilindmaterialad, meblinlaud i mebel', pordhad, parket), söm- (likörtegim) da kebntegimišton (kengäd, nahkan tehmine) edheotandoil. Lidn om maižanduzrajonan keskuz.

== Geografijan andmused ==
Lidn sijadase [[Kam (jogi)|Kamanjogen]] oiktal korktal randal, 80 m ü.m.t. keskmäižel korktusel. [[Sarapulan rajon]] ümbärdab lidnad, [[Kambarkan rajon]] zavodiše ani suvipäivnouzmha. Matkad [[Iževsk]]hasai om 62 km lodeheze. Lähembaine lidn om [[Kambark]] 30 km suvipäivnouzmha.

Klimat om [[ven vö|ven]] kontinentaline. Voden keskmäine lämuz om +3,9 C°, kezakun-uhokun +17..+20 C°, tal'vkun-uhokun −10..−12 C°. Ekstremumad oma −39 C° i +38 C°. Paneb sadegid 575 mm vodes, enamba kezakus-elokus (60..70 mm kus), vähemba uhokus-sulakus (29..31 mm kus).

Kaik om olmas 22 territoriališt nimitadud lidnanlaptad lidnas.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 101 381 ristitud. Kaikiš suremb ristitišt oli läz 110 tuh. eläjid vozil 1987−1994.

[[Ortodoksine hristanuskond|Ortodoksižen hristanuskondan]] 14 pühäpertid<ref>[https://sobory.ru/geo/locat/420 Sarapulan pühäpertid ''sobory.ru''-saital.] {{ref-ru}}</ref> oma kaičenus i saudud lidnas: kahesa jumalanpertid, nell' loičendpertid i kaks' časounäd. [[Islam]]an kaks' pühäpertid oma avaitud: Keskuzline mečet' (om saudud vl 1994) i Elekond-mikrorajonan «mahallä» (kundaline) mečet'.

Edeline lidnümbrikon pämez' om Aleksandr Jessen (sügüz'ku 2015 — sügüz'ku 2020, ''Александр Ессен'').

== Galerei ==
<gallery mode="packed" heights="125px">
Здание Администрации Сарапула.jpg|Lidnan administracijan sauvuz (Rusked torg, 2018)
Сарапульский городской суд.jpg|Sarapul-lidnan käskuzkund (Rusked torg, 2013)
Покровская церковь ноябрь.jpg|Jumalanmaman Katken kafedraline päjumalanpert', vn 2012 nägu
Площадь ОАО СЭГЗ.jpg|Sarapulan elektrogeneratorine tegim vl 2012
Srz1.jpg|Sarapulan radiotegimen pätulend vl 2007
Здание краеведческого музея 0286.JPG|Kodirandantedištandmuzei (2013)
Sarapul06st.jpg|Bašeninan kezapert' (1911)
Bust of V. M. Azin, Sarapul.jpg|«Opera house»-kul'turižbobuštuzkeskuz (2015)
Sarapul bypass canal.jpg|Sur' Sarapulk-jogen ({{lang-udm|Бадӟым Сарапул}}) ümbärdai kanal vl 2015
Станция Салапул (1).jpeg|Sarapul-päraudtestancii vl 2013
Kama embankment in Sarapul.jpg|Kam-jogen randird lidnan keskuzpalas (2019)
</gallery>

== Homaičendad ==
<references/>

== Irdkosketused ==
* [http://www.adm-sarapul.ru/ Municipaližen «Sarapul-lidn»-ühtnikan tobmuden aluzkundoiden sait (''adm-sarapul.ru'').] {{ref-ru}}
{{Commons|Category:Sarapul}}

{{Udmurtijan Tazovaldkundan lidnad}}

[[Kategorii:Sarapul| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Udmurtijan Tazovaldkundan lidnad]]
[[Kategorii:Udmurtijan Tazovaldkundan lidnümbrikod]]
