{{Eländpunkt
 | Nimi = Fatež<br />Фатеж
 | Lidnanznam = Fatezh COA (Kursk Governorate) (1780).png
 | Flag =
 | Lidnanznam text = Fatežan lidnanznam
 | Flag text =
 | Valdkund = Venäma
 | Eläjiden lugu = 5,999
 | Voz' = 2017-01-01
 | Pind = 4.34
 | Fail = Fatezz.jpg
 | Pämez' = Jevgenii Lobov<br />(sulaku 2017—)
 | Telefonkod = +7-47144-xx-xxx
 | Avtokod = 46
 | Aigvö = [[UTC]]+3 ([[MSK]]+0)
}}
'''Fatež''' ({{lang-ru|Фате́ж}}) om [[Venäma]]n lidn da lidnankund [[Kurskan agj]]an pohjoižes. Se om [[Fatežan rajon]]an administrativine keskuz.

== Istorii ==
Tahond mainitase ezmaižen kerdan voziden 1641−1642 Kurskan dokumentoiš kuti ''Fotižan joginišk'' ({{lang-ru|Фотижское верховье}}). Eländpunktan aluz om pandud lidnuseks 17. voz'sadan lopus. Fatež sai makundan lidnan oficiališt statusad vl 1779. Sen edheotandad radoiba ümbärdajan maižanduzrajonan torhudel. [[Toine mail'man soda|Toižen mail'man sodan]] aigan lidn oli okkupiruidud nacistoil (22. reduku 1941 — 7. uhoku 1943).

Fatež šingotase sömtegimištol (voitegim da maidproduktad, lihajauhon edheotand) i savičtegimel.

== Geografijan andmused ==
Lidn sijadase rajonan keskuzpalas, Usož-jogen oiktal randal ({{lang-ru|Усо́жа}} 95 km pitte, [[Desn (Dnepran ližajogi)|Desnan]] hurapol'ne bassein), 200 m ü.m.t. keskmäižel korktusel. ''Fatežik-oja'' lankteb Usožha oiktalpäi, oja om lidnan päivnouzmaižeks röunaks, pen' vezivaradim om saudud sil lidnan pohjoižes. Matkad [[Kursk]]hasai om 45 km suvipäivnouzmha-suvhe orhal vai 47 km avtotel. Toine lähembaine lidn om [[Železnogorsk (Kurskan agj)|Železnogorsk]] 44 km lodeheze orhal vai 61 km avtotedme. «[[Orel]] — Kursk»-avtote (M2-trassan pala) ümbärdab lidnad päivlaskmaspäi, se mäni lidnadme edel 2014 vot.

Lidn om lidnankundan üks'jäine eländpunkt. Lidnankundan pind — 4,34 km².

== Eläjad ==
Vl 1939 lidnan ristitišt oli 3 417 eläjad. Vn 2010 Venäman rahvahanlugemižen mödhe eläjiden lugu oli 5 404 ristitud, rajonan koumandez. Kaikiš suremb lidnan ristitišt oli 7 500 eläjad vl 1913, 6 tuhad eläjid vl 1996 i om nügüd'. [[Ortodoksine hristanuskond|Ortodoksižen hristanuskondan]] kaks' jumalanpertid oma olmas lidnas.<ref>[http://sobory.ru/geo/locat/7191 Fatež-lidnan pühäpertid ''sobory.ru''-saital.] {{ref-ru}}</ref>

Rahvahad (2010): [[venälaižed]] — 97,8%, toižed rahvahad — 2,2%.

Professionaližen opendusen aluzkund om [[Dmitrijev (lidn)|Dmitrijevan]] maižanduztehnikuman Fatežan filial.

== Homaičendad ==
<references />

== Irdkosketused ==
* [http://мофатеж.рф/ Lidnankundan oficialine sait (''мофатеж.рф'').] {{ref-ru}}
{{Commons|Category:Fatezh}}

{{Kurskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kurskan agjan lidnad]]
[[Kategorii:Fatežan rajon|*]]
