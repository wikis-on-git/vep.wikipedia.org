{{Taxobox
 | name         = Kanabr'
 | image title  = Kanabr'
 | image file   = Calluna vulgaris 1.jpg
 | image descr  = Änikoičii kanabr' [[Saksanma]]s
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Dicotyledones'')
 | ordo         = [[Kanabr'änikoižed]] (''Ericales'')
 | familia      = [[Kanabränvuiččed]] (''Ericaceae'')
 | genus        = '''Kanabr' ''' (''Calluna'')
 | species      = '''Kanabr' '''
 | latin        = {{btname|Callúna vulgáris |([[Linnei Karl|L.]]) [[Hull Džon|Hull]], 1808}}
 | wikispecies  = Calluna
 | commons      = Category:Calluna vulgaris
 | itis         = 23634
 | ncbi         = 13385
 | range map    =
}}
'''Kanabr' ''' ({{lang-la|Calluna vulgaris}}) om änikoičii igähižvihand [[kazmuz]], penzhaine. Om ''Calluna''-heimon üks'jäine erik. Heim mülüb [[Kanabränvuiččed]]-sugukundha.

== Leviganduz ==
Kazmuz libui [[Suvipäivlaskmpol'ne Azii|Suvipäivlaskmpol'žes Azijaspäi]]. Nügüd'aigaine levigandmižavaruz — Azijan [[ven vö]], [[Evrop]], [[Keskmeri|Keskmeren]] randpol', [[Grenland]]an rand, Amerikan [[Atlantine valdmeri|atlantine]] randišt. Kanabr' om invazivine erik [[Uz' Zelandii|Udes Zelandijas]].

Navedib kazda muiktoil soil (turbazsoil), palatišil, pedajikoiš i dubmecoiš muiktal mahusel. Valičeb avarod tahondoid, venon pimitandan sijid. Sädab žomid (''kanabrik'', ''kanabrišt'').

== Ümbrikirjutand ==
Madal penzhaine, kazvab 20..50 sm kortte, harvemba metrhasai da sen enamba. Seikhed sarakoičesoiš lujas. Lehtesed oma henod koumetahkoižed vardeta, 2..3 mm surtte.

Änikoičeb lilaiž-ruskedvauvhil tophil, om 5..30 henod änikod kaikuččes. Pölüstoitase mezjäižil i tulleil. Plod nimitase ''čiganančigičaižeks''. Äikerdoičese semnil tobjimalaz.

== Kävutand ==
Ištutadas dekorativižeks kazmuseks saduiš, sai populärižust al'pižidenke kazmusidenke. Om sätud severz'-se kümenikoid sortuid.

Kanabrän lehtišt om znamasine söte [[lambhad|lambhiden]] täht.

Kanabr' om arvokahan [[mezi|medenkandajan]] kazmusen ičeze änikoičendan tagut möhäižel kezal. Mezi kanabräspäi abutab mezjäižile tal'vduda, hüvä antiseptik, kävutase zell'abutuseks.

== Homaičendad ==
<references />

{{Commons|Calluna vulgaris}}

[[Kategorii:Kanabränvuiččed]]
[[Kategorii:Penzhaižed]]
[[Kategorii:Kazmused kirjamišton mödhe]]
[[Kategorii:Mezikazmused]]
[[Kategorii:Sötmižkazmused]]
