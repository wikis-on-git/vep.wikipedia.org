{{Rajon
| Nimi          = Verhovažjen rajon<br />Верховажский район
| Znam          = Coat of Arms of Verkhovazhsky rayon (Vologda oblast).png
| Flag          = Flag Verxovazhskij.jpg
| Znam text     =
| Flag text     =
| Valdkund      = Venäma
| Pälidn        = Verhovažje
| Eläjiden lugu = 13,133
| Year          = 2015
| Pind          = 4,255.47
| Map           = Vologda-Oblast-Verhovazhie.png
| Map width     = 
}}
'''Verhovažjen rajon''' ({{lang-ru|Верховажский район}}) om [[rajon]] [[Vologdan agj]]as.

Administrativine keskuz om [[Verhovažje]]-žilo.

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Nändoman ümbrik]]ho. Vl 1930 heinkun 30. päiväl heitihe ümbrikod, sid' vozil 1930−1931 da 1935−1936 Verhovažjen rajon mülüi Pohjoižhe randha kuti administrativine ühtnik. Vozil 1931−1935 rajonan territorii oli ühtnenu [[Vel'skan rajon]]anke. Vozil 1936−1937 rajon mülüi [[Pohjoine agj|Pohjoižhe agjaha]]. Vs 1937 sügüz'kun 23. päiväspäi mülüb Vologdan agjaha. Rajon om olmas nügüdläižiš röunoiš vspäi 1935.

== Geografijan andmused ==
Verhovažjen rajon sijadase agjan pohjoižes. Pind — 4 255 nellikkilometrad. [[Mec]] otab territorijan 86% (3662 km²), kavag'mecad (kuz', pedai) da koivikod oma enambuses. Rajonan piduz suvespäi pohjoižhe — 70 km, päivnouzmaspäi päivlaskmha — 85 km.

Om röunoid seičemenke Venäman rajonanke:
* päivnouzmas [[Vologdan agj]]an [[Tarnogan rajon]]anke;
* suves [[Vologdan agj]]an [[Tot'man rajon]]anke;
* suvipäivlaskmas [[Vologdan agj]]an [[Sämžan rajon]]anke;
* päivlaskmas [[Vologdan agj]]an [[Vožegan rajon]]anke;
* lodehes [[Arhangel'skan agj]]an [[Konošan rajon]]anke;
* pohjoižes [[Arhangel'skan agj]]an [[Vel'skan rajon]]anke;
* pohjoižpäivnouzmas [[Arhangel'skan agj]]an [[Ustjan rajon]]anke.

Reljef om kukhikaz päivlaskmas ([[Ülävagan kukkazsel'g]]) süviden jogialangištoidenke, tazo päivnouzmas, sokaz sijidme. Znamasine jogi om [[Vag (jogi)|Vag]] sen [[Kuloi (Vagan ližajogi)|Kuloi]]- (oiged) da [[Pežm (Vagan ližajogi)|Pežm]]- (hura) ližajogidenke. Om severz'-se penid järvid (penemba 1 km²). Kaik joged mülüdas [[Pohjoine Dvin|Pohjoižen Dvinan]] ([[Jävaldmeri|Jävaldmeren]]) basseinha.

Londuseližed varad oma [[turbaz]], [[sauvondmaterialad]] ([[mouckivi]], [[lete|letked]], [[gravii]], [[savi|saved]]), [[mec]], [[vezi|reskvezi]].

Vs 2015 kezakun 25. päiväspäi rajonan territorii jagase 12 küläkundaks.

== Tobmuz ==
Vs 2012 keväz'kun 4. päiväspäi [[Nepomilujev Gennadii|Gennadii Nepomilujev]] om valitud i radab rajonan da sen administracijan pämehen. Hänen valdatusiden strok om nell' vot. Kaks' administracijan varapämest oma hänele abhu. Viž ohjandust, 11 palakundad, 1 komitet da 2 laudkundad alištudas rajonan administracijale.

Käskusenandai tobmuz om Ezitajiden Suim (ven. ''Представительное собрание'') 17 ühtnijanke. Kaik rahvaz valičeb heid nelläks vodeks. Järgvaličendad sihe oliba vl 2012 keväz'kun 4. päiväl (videnz' kucund). [[Poležajev Vladimir|Vladimir Poležajev]] radab sen ezimehen vl 2015.

== Eläjad ==
Vn 2010 Venäman rahvahanlugemižen mödhe eläjiden lugu oli 15 568 ristitud.

Kaik om 230 eländpunktad rajonas, sidä kesken 6 žilod da 224 küläd, niišpäi 52 oma kaikenaigaižeta ristitištota. Toižid surid eländpunktoid ei ole.

== Ižanduz ==
Rajonan ižandusen päsarakod oma mecan varhapanend da ümbriradmine [[pilindmaterialad|pilindmaterialoihe]], sömtegimišt da maižanduz, turizm.<ref>[http://www.adm-verhov.ru/files/files/2018-11-22-1991569873.pdf Verhovažjen rajonan investicine pasport vl 2017 ''adm-verhov.ru''-saital. — 54 lp. — Lpp. 7-9.] {{ref-ru}}</ref>

== Homaičendad ==
<references />

== Irdkosketused ==
* [http://www.adm-verhov.ru/ Verhovažjen rajonan oficialine sait (''adm-verhov.ru'').] {{ref-ru}}
* [http://vologda-oblast.ru/municipalitety/verkhovazhskiy_rayon/ Verhovažjen rajon agjan ohjastusen oficialižel ''vologda-oblast.ru''-portalal.] {{ref-ru}} {{ref-en}}

{{Vologdan agjan rajonad}}

[[Kategorii:Verhovažjen rajon| ]]
