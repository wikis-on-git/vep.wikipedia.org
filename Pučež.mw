{{Eländpunkt
 | Nimi = Pučež<br />Пучеж
 | Lidnanznam = Coat of Arms of Puchezh (Ivanovo oblast).png
 | Flag =
 | Lidnanznam text = Pučežan lidnanznam
 | Flag text =
 | Valdkund = Venäma
 | Eläjiden lugu = 7,078
 | Voz' = 2017
 | Pind = 6.41
 | Fail = 
 | Pämez' = Jelena Šumakova<br />(viluku 2016—)
 | Telefonkod = +7-49345-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Pučež''' ({{lang-ru|Пу́чеж}}) om [[Venäma]]n lidn da lidnankund [[Ivanovon agj]]an päivnouzmas. Se om [[Pučežan rajon]]an administrativine keskuz (vspäi 1929).

== Istorii ==
Eländpunkt mainitaškanzihe vspäi 1594 vn 1614 dokumentas kuti ''Pučišše-slabad'' ({{lang-ru|слобода Пучище}}). Nügüdläine nimituz om sadud posadan statusanke vl 1745. Ezmäine pölvhankuidun fabrik oli saudud žilos vl 1862. Sai lidnan statusad vl 1919 vai oficialižešti vl 1925. Gor'kijan vezivaradimen täutmine jätkustui vll 1955−1957, upotihe vanhad lidnad (torgovanoiden pertid, kivižed jumalanpertid) siš täuzin. Pučež-lidn om saudud udel tahol vspäi 1947 edel vezivaradimen täutmišt.

Pučež šingotase pölvhankuidun tehmižel i nelläl omblendedheotandal, sömtegimištol (sagudtegim, leibänkombinat) i turizmal.

== Geografijan andmused ==
Lidn sijadase rajonan päivnouzmas, [[Volg]]an [[Gor'kijan vezivaradim]]an oiktal randal, 100 m ü.m.t. keskmäižel korktusel. Mecad ümbärtas lidnad päivlaskmaspäi. Matkad [[Alalidnan agj]]hasai om 8..10 km päivnouzmha Volgan vastrandannoks, [[Ivanovo]]hosai om 133 km päivlaskmha orhal vai 156 km avtotel. Toižed lähembaižed lidnad oma [[Jurjevec]] 39 km pohjoižhe orhal vai 52 km avtotedme i [[Čkalovsk (Alalidnan agj)|Čkalovsk]] (Alalidnan agj) 25 km suvhe orhal vai 44 km avtotedme. Turistlaivad kävutadas lidnan jogivaldmoid. Lähembaine raudtestancii radab [[Zavolžje (lidn)|Zavolžje]]-lidnas (Alalidnan agj) 77 km suvhe avtotedme.

Pučež om lidnankundan üks'jäine eländpunkt. Rajun lidn om kuvatud lidnanznamal.

== Eläjad ==
Vl 1939 lidnan ristitišt oli 7 273 eläjad. Vn 2010 Venäman rahvahanlugemižen mödhe lidnan eläjiden lugu oli 8 588 ristitud, rajonan viž kahesandest. Kaikiš suremb ristitišt oli enamba 12 tuhad eläjid vll 1970−1998 (12 976 rist. vl 1979).

Rahvahad (2010): [[venälaižed]] — 98,2%, toižed rahvahad — 1,8%.

Professionaližen opendusen lähembaižed aluzkundad ratas lähembaižiš lidnoiš.

== Homaičendad ==
<references />

== Irdkosketused ==
* [http://puchgorod.ru/ Lidnankundan tobmuden oficialine sait (''puchgorod.ru'').] {{ref-ru}} {{ref-en}} {{ref-de}}
{{Commons|Category:Puchezh}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Pučežan rajon|*]]
