{{Eländpunkt
 | Nimi = Jurüzan'<br />Юрюзань
 | Lidnanznam =
 | Flag = Flag of Yuryuzan (Chelyabinsk oblast).png
 | Lidnanznam text =
 | Flag text = Jurüzanin flag
 | Valdkund = Venäma
 | Eläjiden lugu = 11,685
 | Voz' = 2017
 | Pind = 20
 | Fail = Станция Юрюзань.jpg
 | Pämez' = Jurii Bobilev<br />(semendku 2018—.<br />''Юрий Бобылев'')
 | Telefonkod = +7-35147-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Jurüzan' ''' ({{lang-ru|Юрюза́нь}}, {{lang-tt|Йөрүзән}}, {{lang-ba|Йүрүҙән}} «sur' alangišt») om [[Venäma]]n lidn da lidnankund [[Čeläbinskan agj]]an päivlaskmaižes sarakos. Mülüb [[Katav-Ivanovskan rajon]]ha.

== Istorii ==
Eländpunktan aluz om pandud vl 1758 kuti žilo sauvomha da holitamha kaugedraudan Jurüzan'-Ivanovskii-tegint (radoi vhesai 1908), sai nimed jogen mödhe. Vl 1928 nimitihe ''Jurüzanskii Tegim''-žilod nügüdläižikš da kätihe radnikžiloks. [[Toine mail'man soda|Suren sodan]] aigan sirtihe sihe [[Tul]]an patrontegint. Radnikžilo sai lidnan statusad vn 1943 18. päiväl kezakud. [[Nevondkundaline Ühtištuz|NSTÜ:n]] aigan mehanine tegim pästi «Jurüzan'»-vilugoitimid, ambluzvaroid vedenalaižiden pistoliden täht, traktorpompid i erazvuiččid čepid.

Jurüzan' šingotase stökoltegesiden edheotandal, se tegeb mugažo sauvondmaterialid (raudbeton, segoitused, kivižed tegesed) i ratud korundad, lähižen [[Tröhgornii]]-SATÜ:n «magaduzsijaks» i torguindkeskuseks.

== Geografijan andmused ==
Lidn sijadase rajonan pohjoižpäivnouzmas, Jurüzan'-jogen üläjoksmuses ([[Kam (jogi)|Kaman]] hurapol'ne bassein), 378 m ü.m.t. keskmäižel korktusel. Vezivaradim Jurüzan'-jogel levineb lidnan päivnouzmas. Matkad [[Čeläbinsk]]hasai om 192 kilometrad päivnouzmha orhal, 235 km avtotedme vai raudtedme. Lähembaižed lidnad oma [[Tröhgornii]] (SATÜ) 5 km suvhe orhal vai avtotel, [[Katav-Ivanovsk]]-rajonkeskuz 19 km suvipäivlaskmha orhal, 23 km avtotedme vai raudtedme, i [[Ust'-Katav]] 19 km päivlaskmha orhal, 30 km avtotedme vai raudtedme.

«Čeläbinsk — [[Uf]]»-mante (M5-trass) ümbärdab lidnad 1 km pohjoižes. Jurüzan'-raudtestancii om olmas vspäi 1905 sarakol «Čeläbinsk — Uf»-keskustaspäi, edel 2008 vot radoi passažiroiden-ki täht.

Pervuh-külä ({{lang-ru|Первуха}}, 9 rist. vl 2017) mülüb lidnankundha Jurüzanin ližaks.

== Eläjad ==
Vl 1939 lidnan ristitišt oli 10 800 eläjad. Vn 2010 Venäman rahvahanlugemižen mödhe lidnan eläjiden lugu oli 12 571 ristitud, lidnankundan — 12 578 ristitud. Kaikiš suremb lidnan ristitišt oli 17..18 tuhad eläjid vll 1959−1992 (18 294 rist. vl 1989). Kaik 11 694 ristitud elihe lidnankundas vl 2017.

Rahvahad (2010): [[venälaižed]] — 81,7%, [[totarlaižed]] — 7,9%, [[baškiralaižed]] — 6,9%, toižed rahvahad — 3,5%.

Professionaližen opendusen aluzkund om Jurüzanin tehnologine tehnikum.<ref>[http://unpo21.edusite.ru/ Jurüzanin tehnologižen tehnikuman sait (''unpo21.edusite.ru'').] {{ref-ru}} <small>''(+ äikel'ne avtomatine känduz)''</small></ref>

== Homaičendad ==
<references />

== Irdkosketused ==
* [http://www.yuryuzan.ru/ Lidnankundan oficialine sait (''yuryuzan.ru'').] {{ref-ru}}
* [http://yu-news.ru/ Jurüzan'-lidnan informacine sait (''yu-news.ru'').] {{ref-ru}}
{{Commons|Category:Yuryuzan, Katav-Ivanovsky District of Chelyabinsk Oblast}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Katav-Ivanovskan rajon]]
