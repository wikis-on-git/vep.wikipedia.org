{{Eländpunkt
 | Nimi = Oneg<br />Онега
 | Lidnanznam = Onega COA (Arkhangelsk Governorate) (1780).png
 | Flag = 
 | Lidnanznam text = Onegan lidnanznam
 | Flag text = 
 | Valdkund = Venäma
 | Eläjiden lugu = 19,381
 | Voz' = 2017
 | Pind = 164.4
 | Fail = Onega-port.jpg
 | Pämez' = Svetlana Dragan
 | Telefonkod = +7-81839-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
[[Fail:Onega River Delta Russia - Planet Labs satellite image.jpg|thumb|right|250px|Änižjogensun i lidnan nägu kaimdajaspäi (2014)]]
'''Oneg''' ({{lang-ru|Онега}}) om [[Venäma]]n lidn, lidnankund da meriport [[Arhangel'skan agj]]an lodehes. Se om [[Onegan rajon]]an administrativine keskuz da üks'jäine lidn.

== Istorii ==
Eländpunkt mainitase ezmäižen kerdan kuti ''Ust'-Oneg-külä'' vl 1556, sid' ''Änižjogensu'' ({{lang-ru|Устье Онежское}}). Se sai makundan lidnan statusad vl 1780 ''Oneg''-nimitusenke ({{lang-ru|Онег}}). Vspäi 1784 venäkel'ne nimi om vajehtadud nügüdläižikš. Vl 1866 udessaudihe lidnad lämoipalon jäl'ghe.

Mecan pilitiž-ümbriradai kombinat i biopoltusen tegim (pästab pelletid) šingotadas Onegad, mugažo parččomiden «Onegales»-edheotandan päfater om saudud lidnas.

== Geografijan andmused ==
Lidn sijadase [[Änižjogi|Änižjogensun]] randoil, oiktal randal tobjimalaz, da [[Vauged meri|Vauktan meren]] Onegan lahten randal (Kii-sar'), 6 m ü.m.t. keskmäižel korktusel. Matkad [[Arhangel'sk]]hasai om 137 km pohjoižpäivnouzmha orhal, 205 km avtotedme vai 250 km raudtedme. Lähembaine lidn om [[Severodvinsk]] 111 km pohjoižpäivnouzmha orhal vai 161 km avtotedme.

Oneg om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 21 359 ristitud, rajonan ristitišton kaks' koumandest. Kaikiš suremb ristitišt oli 25..26 tuhad eläjid vozil 1967−2001.

== Transport ==
Vspäi 1781 meriport om lidnas, ezmäi se oli Kii-sarel, sid' 7 kilometras jogensuspäi, vedatas ujuden laivoid mecanke süvetud farvateridme semendkuspäi kül'mkuhusai. Toižen mail'man sodan aigaspäi ''Oneg''-raudtestancii om olmas, se om 22-kilometrižen sarakon [[Belomorsk]] — [[Arhangel'sk]] raudtespäi lopstancii.

Regionaline Oneg-lendimport (südäikod ''ОНА'') mugažo om olmas sodan aigaspäi, otab pen't aviacijad da punolendimid. ''Vateg''-sodalendimport ({{lang-ru|Ватега}} vai ''Андозеро'') sijadase 13 km päivnouzmha lidnaspäi, sen sauvond om jätud kesketi vl 1995.

== Galerei ==
<gallery mode="packed" heights="125px">
Onega KirovAvenue107 008 7119.jpg|Meritorguindportan kontor
Onega TrinityChurch 008 7248.jpg|Pühän Stroican päjumalanpert', vn 2019 nägu
Бюст дважды Героя Советского Союза Шабалина А.О.jpg|Kul'turkeskuz (2016)
OnegaStation 008 7807.jpg|Oneg-raudtestancijan sauvuz vl 2019
</gallery>

== Homaičendad ==
<references />

== Irdkosketused ==
* [http://www.onega.su/ Onegan lidnan da rajonan informacine sait (''onega.su'').] {{ref-ru}}
* [http://www.onegaland.ru/mo/onega/ Onegan municipaližen ühtnikan lehtpoled Onegan rajonan oficialižel saital (''onegaland.ru'').] {{ref-ru}}
{{Commons|Category:Onega}}

{{Arhangel'skan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
[[Kategorii:Onegan rajon|*]]
