'''Pohjoižsaamen kel'''' (ičeze nimituz om ''Davvisámegiella'' vai ''Sámegiella'') om üks' [[Saamen keled|saamen kelišpäi]], kudambad mülüdas  [[Suomalaiž-ugrilaižed keled|suomalaiž-ugrilaižehe gruppha]]. Se om kaikiš tedabemb saamen kel' tämbäi da sil pagištas [[Norvegii|Norvegijas]], [[Ročinma|Ročinmas]] eta [[Suomenma|Suomenmas]]; sanund «saamen kel'» Suomenmas da Ročinmas znamoičeb pohjoižsaamen kel't jäl'geližikš. 

Ičeze kirjamišt [[Latinan kirjamišt|latinan kirjamišton]] pohjal om kelel. 

Kaik om läz 21 000 pagižijoid tämbäi. 

== Nügüdlaine situacii ==

«''M. Paul Lewis, Ethnologue: Languages of the World''»-kirjan mödhe, pohjoižsaamen kelen pagižijoiden lugu om 20 700 ristituid da uhthine pohjoižsaamalaižiden lugu om 40..50 tuhad.

Norvegijas om 15 tuhad pagižijoid (sen man pohjoižsaamalaižiden ühthine lugu om 30..40 tuhad), Suomenmas — 1700 ristuid (pohjoižsaamalaižiden lugu om 4000), Ročinmas — 4000 pagižijoid (pohjoižsaamalaižiden lugu om 5000).

Saamen keliden keskes pagižijoiden enambuz pohjoižsaamen kelel om. 

Se om oficialine kel' Norvegijan 7 municipalitetoiš, Soumenman 4 municipalitetoiš da Ročinman 4 municipalitetoiš.

== Istorii ==

«''Svenske och Lappeske ABC Book''»-kirj om saamen kelel üks' ezmäižes tekstoišpäi; se om kirjutadud [[Ročin kel'|ročin kelel]] da, nacein, ühtel saamen kelišpäi. Kirjal om loičendoid da se om pästud kahtiš paindusiš — vozil 1638 da 1640; kaik om 30 lehtpol't kirjas. Se om kuvatud kuti «Kirj saamen kelenke jäl'geližes formas».

Knud Leem om ezmäine mez', kudamb kuvazi pohjoižsaamen kel't vozil 1748, 1752 da 1768 («''En lappisk Grammatica efter den Dialect, som bruges af Field-Lapperne udi Porsanger-Fiorden''»). Anders Porsanger — üks' Knud Leeman openikoišpäi — oli ezmäižen saamalaižen, kudamb lopi üläškolad. Hän openzihe [[Tronheim|Tronheiman]] kafedralškolas da toižiš školiš, no ei pästand ižeze pohjoižsaamen kelenke sidodud radoid sen aigan [[rasizm|rasizman]] taguiči; hänen radoin enambuz tämbäi hajetadud om.

== Kirjamišt da oigedkirjutand =

Rasmus Rask päni jürid nügüdlaižen pohjoižsaamen kelen oigedkirjutandan; kaik pohjoižsaamen kelen oigedkirjutandoil om jürid ezmäižes oigedkirjutandas, kudambad Rasmus Rask sädi (lule- da suvisaamen kohtkha, kudambiden oigedkirjutandoil jürid ročin da [[Norvegijan kel'|norvegijan]] keliden oigedkirjutandoiš om). Vl 1832 hän da Nil's Stokflet pästsiba kirjan «''Ræsonneret lappisk sproglære efter den sprogart, som bruges af fjældlapperne i Porsangerfjorden i Finmarken. En omarbejdelse af Prof. Knud Leems Lappiske grammatica''»-nimitusenke. 

Kuti tämbäi, sil aigal pohjoižsaamen kel' kävutazihe koumiš maiš da heišpäi jogahine kävuti ičeze oigedkirjutandoid pohjoižsaamen kelen täht; nene oigedkirjutandad oma erazvuiččed. Oficialine oigedkirjutand kaikiden maiden täht, kus kävutadas pohjoižsaamen kel', om pandud vodel 1979.

Nece om üks' sanund, kudamb kahtil erazvuiččil oigedkirjutandoil kirjutadud om: 

*''Maanat leät poahtan skuvllai'' («Lapsed tuliba školha», voz' 1950);
*''Mánát leat boahtán skuvlii'' (nügüdlaine).

=== Kirjamišt ===

Vl 1979 om pandud nügüdlaine kirjamišt; vl 1985 se om toižetadud jälgmäižen kerdan.

== Homaičendad ==
<references />

[[Kategorii:Keled i dialektad kirjamišton mödhe]]
[[Kategorii:Ročinman keled]]
[[Kategorii:Suomenman keled]]
[[Kategorii:Saamen keled]]
[[Kategorii:Suomalaiž-ugrilaižed keled]]
