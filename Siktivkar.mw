{{Eländpunkt
 | Nimi = Siktivkar<br />Сыктывкар <small>(ven. i komi)</small>
 | Lidnanznam = Coat of Arms of Syktyvkar (Komi) (2008).svg
 | Flag = Flag of Syktyvkar (Komia).svg
 | Lidnanznam text = Siktivkaran lidnanznam
 | Flag text = Siktivkaran flag
 | Valdkund = Venäma
 | Eläjiden lugu = 245,083
 | Voz' = 2018
 | Pind = 152
 | Fail = Titul scw.jpg
 | Pämez' = Valerii Kozlov<br />(keväz'ku 2017—)
 | Telefonkod = +7-8212-xxx-xxx
 | Avtokod = 11. 111
 | Aigvö = [[UTC]]+3 ([[MSK]]+0)
}}
[[Fail:Название города на коми языке.jpg|thumb|left|250px|«Siktivkar»-nimituz komin kirjamil]]
'''Siktivkar''' ([[venän kel'|ven]]. i {{lang-kv|Сыктывкар}}, venälaine virkand: [sɨktɨfˈkar], znamoičeb «Sisol-lidn», «lidn Sisol-jogen randal» komin kelel) om [[Venälaine Federacii|Venäman]] lidn valdkundan lodehes. Se om [[Komin Tazovaldkund]]an pälidn da kaikiš suremb lidn.

== Istorii ==
Eländpunkt mainitase ezmäižen kerdan kuti ''Permevelisk'' vl 1570 Orteliusan atlasas. Vl 1586 jumalankodikundan tulendan ''Ust'-Sisol''-keskuz jumalankodinke mainitase Jarenskan aigkirjas, lähižidenke nimitadud tanhidenke ühtes. Vl 1780 volost' sai lidnan statusad, nimitihe lidnad ''Ust'-Sisol'sk:aks'' ({{lang-ru|Усть-Сысольск}}). Vozil 1796-1918 oli [[Vologdan gubernii|Vologdan gubernijan]] makundan keskuseks.

Vl 1930 lidnad udesnimitihe nügüdläižikš [[VCIK|VCIK:an]] käskön mödhe, anttihe nimi komin kelel lidnan 150-voččen jubilejan oiktastuseks. Vspäi 1936 (5. tal'vku) Siktivkar om vaiše sätud [[Komin Tazovaldkund]]an pälidnaks.

== Geografijan andmused ==
Siktivkar seižub [[so]]iden da [[mec]]oiden keskes. Lidn sijadase tazovaldkundan suvipäivlaskmas, [[Sisol]]an ({{lang-kv|Сыктыв / Сыктыл}}, {{lang-ru|Сысола}}) lanktendan sijas [[Vičegd]]-jogehe (huralpäi), Sisolan hural randal tobjimalaz i Vičegdan hural randal. Lidnan keskuz seižub 172 m korktusel valdmeren pindan päl. Matkad [[Moskv]]hasai om 1003 km suvipäivlaskmha orhal, 1331 km avtotedme ([[Kirov]]an kal't). Lähembaine lidn om [[Mikun']] 96 km lodeheze raudtedme vai 108 km avtol.

Klimat om [[ven vö|ven]]. Voden keskmäine lämuz om +1,3 C°. Voib panda halad heinkus eskai. Paneb sadegid 621 mm vodes, kezal niid om enamba (73..75 mm kus).

Siktivkaran Ežvan rajon om ičeze administracijanke, märitud röunanke. Toižed rajonad oma lidnanlaptoikš, ned oma oficialižetomad, märitud röunoid niil ei ole. Ližaks, 3 lidnanvuittušt žilod da 3 muite žilod mülüdas Siktivkaran lidnümbrikho.

== Eläjad ==
Vl 1967 lidnan ristitišt oli 102 tuhad eläjid. Vl 2010 lidnan eläjiden lugu oli 235 006 ristitud, lidnümbrikos — 250 874 ristitud. Kaikiš suremb lidnan ristitišt om nügüd' (2018).

Rahvahad (lidnümbrik, vn 2010 Venäman rahvahanlugemižen mödhe<ref>[http://komi.gks.ru/wps/wcm/connect/rosstat_ts/komi/ru/census_and_researching/census/national_census_2010/score_2010/ Национальный состав и владение языками, гражданство (Rahvahaline mülükund da kel'mahtused, rahvahanikuz) //Vn 2010 Venäman rahvahanlugemižen lopmižed Komin Tazovaldkundas. — Komistat (''komi.gks.ru'').] {{ref-ru}}</ref>, enamba 0,4%): [[venälaižed]] — 63,0%, [[komilaižed]] — 24,7%, [[ukrainalaižed]] — 2,6%, [[saksalaižed]] — 0,8%, [[vaugedvenälaižed]] — 0,8%, [[totarlaižed]] — 0,5%, [[azerbaidžanlaižed]] — 0,5%, [[čuvašalaižed]] — 0,4%, toižed rahvahad — 2,3%, rahvahuden ozutandata — 4,4%.

== Ižanduz da transport ==
Ižandusen päsarakod oma mecan ümbriradmine, cellüloz-bumagaine sarak, sauvondmaterialiden pästand, sömtegimišt.

Avtobusad, taksid da ehtatimed (kezal) oma kundaližeks transportaks lidnas. Raudte tuli lidnha vl 1961. Avtobusad da lendimed ühtenzoittas Siktivkarad makundoiden keskusidenke da federacijan lahižiden subjektoiden pälidnoidenke. Rahvahidenkeskeine civiline ''Siktivkar''-lendimport (''SCW / СЫВ'') sijadase 2 km päivnouzmha lidnan keskusespäi. Sišpäi tehtas reisid Venämadme, [[Baku]]hu, om čarterreisid [[Keskmeri|Keskmeren]] lebutahoihe.

== Galerei ==
<gallery mode="packed" heights="125px">
Администрация Сыктывкара.jpg|Lidnan nevondkundan da administracijan pert' (ezimal)
Свято-Стефановский кафедральный собор.jpg|[[Ortodoksine hristanuskond|Ortodoksižen hristanuskondan]] ph. Stefanan kafedraline päjumalanpert', vn 2016 nägu (nügüdläine om saudud vll 1996−2001)
Mondi-Syktyvkar .jpg|«Mondi Siktivkarskii LPK» vl 2016
Syktyvkar Universitet.jpg|Siktivkaran valdkundaline universitet (päkorpus, 2016)
Вид на терминал внутренних авиалиний со стороны перона.jpg|Siktivkar-lendimportan südäiaviapirdoiden sauvuz perronan polespäi, 2016
</gallery>

== Homaičendad ==
<references/>

== Irdkosketused ==
* [http://www.syktyvkar-sovet.ru/ Lidnümbrikon Nevondkundan oficialine sait (''syktyvkar-sovet.ru'').] {{ref-ru}}
* [http://сыктывкар.рф/ Lidnümbrikon administracijan oficialine sait (''сыктывкар.рф'').] {{ref-ru}}

{{Komin Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Siktivkar| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Komin Tazovaldkund|*]]
[[Kategorii:Komin Tazovaldkundan lidnad]]
[[Kategorii:Komin Tazovaldkundan lidnümbrikod]]
