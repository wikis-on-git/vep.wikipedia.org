{{Eländpunkt
 | Nimi = Čudovo<br />Чудово
 | Lidnanznam = Coat of Arms of Chudovo.png
 | Flag =
 | Lidnanznam text = Čudovon lidnanznam
 | Flag text =
 | Valdkund = Venäma
 | Eläjiden lugu = 14,730
 | Voz' = 2017
 | Pind = 14
 | Fail = Chudovo vokzal.JPG
 | Pämez' = Oleg Gaspadarik<br />(reduku 2015—)
 | Telefonkod = +7-81665-xx-xxx
 | Avtokod = 53
 | Aigvö = [[UTC]]+3 ([[MSK]]+0)
}}
'''Čudovo''' ({{lang-ru|Чудово}}) om Venäman lidn da lidnankund [[Uz'lidnan agj]]an pohjoižes. Se om [[Čudovon rajon]]an administrativine keskuz.

== Istorii ==
''Čudovo''-eländpunktad mainitasoiš ezmäižen kerdan Uz'lidnan [[Vodin pätin]]an aigkirjas vl 1539 kuti ''Čudovo Kerestil''- ({{lang-ru|Чудово на Керести}}) i ''Čudovskai Luk''- ({{lang-ru|Чудовская Лука}}) küläd. Kätihe ''Jam-Čudovo:ks'' «Piter — Moskv»-počtraktal, se läbiti Uz'lidnad. Vll 1849−1851 saudihe «Moskv — Piter»-raudted, i Čudovo šingotaškanzihe raudtežiloks. Vl 1871 raudte ühtenzoiti sidä Uz'lidnanke. Vl 1923 kätihe lidnanvuiččeks žiloks, vn 1937 20. päiväl kezakud anttihe lidnan statusad.

[[Toine mail'man soda|Suren sodan]] aigan lidn oli okkupiruidud [[Germanijan imperii|nacistižen Germanijan]] sodavägil (20. eloku 1941 — 29. viluku 1944). Lidn šingotase sauvondmaterialiden tegimil (faner, špon, mineraline lämuzizoläcii, raudtebetonšpalad, metallkonstrukcijad), järedal konditerfabrikal i virifabrikal, mugažo cementtegim om sauvomas.

== Geografijan andmused ==
Lidn sijadase 34 m ü.m.t. keskmäižel korktusel, «Moskv — Piter»- i «Sur' Uz'lidn — Volhov»-raudtejonoil. Matkad [[Sur' Uz'lidn|Surhe Uz'lidnhasai]] om 70 km suvhe kaikil teil, [[Piter]]ihesai om 118 km lodeheze, [[Moskv]]hasai — 532 km suvipäivnouzmha. Lähembaižed lidnad oma Leningradan agjan [[Lüban' (lidn, Leningradan agj)|Lüban']] 30 km lodeheze avtotedme vai raudtedme i [[Kiriši]] 42 km pohjoižpäivnouzmha orhal, raudtel vai 57 km avtol.

Lidn om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 15 397 ristitud, rajonan seičeme kümnendest. Kaikiš suremb ristitišt oli 17..18 tuh. eläjid vll 1989−2005 (18 100 rist. vll 1992−1996).

== Irdkosketused ==
* [http://www.adminchudovo.ru/ Čudovon lidnankundan da rajonan tobmuden aluzkundoiden oficialine sait (''adminchudovo.ru'').] {{ref-ru}} {{ref-en}} {{ref-de}}
{{Commons|Category:Chudovo}}

{{Uz'lidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Uz'lidnan agjan lidnad]]
[[Kategorii:Čudovon rajon|*]]
