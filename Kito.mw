{{10000}}{{A10000}}
{{Eländpunkt
 | Nimi = Kito<br />Quito
 | Lidnanznam = Coat of Arms of Quito.svg
 | Flag = Flag of Quito.svg
 | Lidnanznam text = Kiton lidnanznam
 | Flag text = Kiton flag
 | Valdkund = Ekvador
 | Eläjiden lugu = 2,011,388
 | Voz' = 2020
 | Pind = 372.39
 | Fail = Montaje Quito.png
 | Pämez' = Santiago Guarderas
 | Telefonkod = +593-(0)2
 | Aigvö = [[UTC]]−5
}}
[[Fail:Parroquias de Quito.jpg|thumb|left|200px|Kiton tulendad]]
'''Kito''' ({{lang-es|Quito}} [ˈkito]), täuz' nimituz '''San Francisko de Kito''' ({{lang-es|San Francisco de Quito}}) om [[Ekvador]]an pälidn. Se om kahtenz' surtte lidn valdkundas [[Guajakil'|Guajakilin]] jäl'ghe. Mülüb [[Pičinčan agj]]aha [[Kiton (metropolijan ümbrik)|Kito-kantonan]] lidnalaižeks palaks, se om mugažo Pičinčan agjan administrativine keskuz.

Lidn om valdkundan politikan da kul'turan keskuz. Se om [[UNESCO|UNESCO:n]] kul'turjäl'guzikš täuzin vspäi 1978.

== Istorii ==
Sauvoškanzihe lidnad 1. voz'tuhan lopus indejalaižiden Kitu-valdkundan pälidnaks. [[Inkad]] anastiba lidnad 15. voz'sadal. Nügüdläižen eländpunktan aluz om pandud vl 1534 tal'vkun 6. päiväl ispanijalaižil, se om olmas lidnan statusanke vspäi 1541.

Vspäi 1830 Kito om ripmatoman Ekvadoran pälidnaks. Severz'-se sodakukerdusid oli lidnas 20. voz'sadal.

== Geografijan andmused ==
Lidn sijadase valdkundan pohjoižes, 2850 m ü.m.t. keskmäižel korktusel [[Andad|Andiden]] pautkinno mägidenkeskeižes katl'uses, lujas kukhikahas tahondas, Pičinč-vulkanan (isp. ''Pichincha'') päivnouzmaiženno pautkenno. Mahuz om vulkanine augotižlibundal. Vulkan om kaks'päine, 4784 m absolütižel korktusel, aktivižusen voded — 1660, 1999. [[Ma]]n ekvator om lidnan pohjoižröunanno, 35 km lidnan keskuztorgulpäi.

Klimat om [[subtropine vö|subtropine]] korktoiden mägiden. Kun keskmäine lämuz om +13..+16 C° vodes läbi, kacmata ekvatorialižhe sijadushe. Päivän da ön lämuded lujas erinedas. Oleleb äi päivänvauktust kacmata paksuihe valegihe. Paneb sadegid 1100 mm vodes, kuiv sezon om kezakus-elokus (20..40 mm kus). Minimaline fiksiruidud lämuz om −5 C°. Manrehkaidused oleldas.

Kito jagase 32 nimitadud tulendaks (isp. üks'lugu: ''parroquia'') kuti Kiton metropolijan ümbrikon lidnrajonad (isp. ''Distrito Metropolitano de Quito'', ''Quito DM''). Mugažo lidn alajagase 85 barrio:ks politižešti.

== Eläjad ==
Vl 2010 Kiton metropolijan ümbrikon lidnrajoniden eläjiden lugu oli 1 619 432 ristitud, Kiton metropolijan ümbrikon täuzin — 2 239 191 ristitud. Läz 4,7 mln ristituid om lidnaglomeracijas 4217 km² pindanke. Lidnrajoniden ristitišt ületi millionad vodele 1990.

Ristitišton kaks' videndest oma [[kečua (rahvaz)|kečua]]-indejalaižed, toižed kaks' videndest oma ''mestizo'' (vaugedverižiden da indejalaižiden jäl'gelaižed), i afrikalaižid om läz videndest. Eläjiden enambuz om [[katoline jumalankodikund|katoližen jumalankodikundan]] uskojad.
[[Fail:Plaza de San Francisco en Centro histórico de Quito, Ecuador.JPG|thumb|center|700px|<center>Ph. Franciskan torg (hänen oiktastuseks pühäkodi da naižiden jumalankodi) lidnan istorižes keskuses.</center>]]

== Transport ==
Kitos om kundališt transportad: trolleibusoid keskuses da kiruhavtobusoid (isp. ''MetrobusQ'' vai ''Red Integrada de Transporte Público''), avtobusoid, taksid, velosipedid da funikulörid. Raudte kävutase turizman täht tobjimalaz. Metropoliten om sauvomas vspäi 2012 (1 jono 15 stancijanke radaškatas vn 2019 keskes).

Rahvahidenkeskeine civiline Mariskal Sukre-lendimport (''UIO'', isp. ''Mariscal Sucre'', 4,8 mln passažiroid i 312 tuhad jügutonnoid vl 2017) radab vspäi 2013, se sijadase 18 km päivnouzmha lidnan keskusespäi. Sišpäi tehtas reisid Keskuzamerikan äjihe maihe, AÜV:oiden suvhe, [[Madrid]]ha i [[Amsterdam]]ha, mugažo Ekvadoradme, jügureisid Suviamerikadme i [[Majami]]he.

== Homaičendad ==
<references />

== Irdkosketused ==
* [http://www.quito.gob.ec/ Lidnan oficialine sait (''quito.gob.ec'').] {{ref-es}}
* [http://www.pichincha.gob.ec/pichincha/cantones/item/23-distrito-metropolitano-de-quito.html Kiton metropolijan ümbrikon lehtpol' Pičinčan agjan tobmuden saital (''pichincha.gob.ec'').] {{ref-es}}
{{Commons|Quito}}

{{Suviamerikan pälidnad}}

[[Kategorii:Kito| ]]
[[Kategorii:Ekvadoran lidnad]]
[[Kategorii:Eländpunktad kirjamišton mödhe]]
[[Kategorii:Ekvador|*]]
[[Kategorii:Pälidnad]]
[[Kategorii:Pičinčan agj|*]]
