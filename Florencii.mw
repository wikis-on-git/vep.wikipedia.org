{{10000}}{{A10000}}
{{Eländpunkt
 | Nimi = Florencii<br />Firenze
 | Lidnanznam = FlorenceCoA.svg
 | Flag = Flag of Florence.svg
 | Lidnanznam text = Florencijan lidnanznam
 | Flag text = Florencijan flag
 | Valdkund = Italii
 | Eläjiden lugu = 381,190
 | Voz' = 2018
 | Pind = 102.32
 | Fail = Florence skyline.jpg
 | Pämez' = Dario Nardel'ja<br />(semendku 2014—)
 | Telefonkod = +39-(0)55
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Florence's districts.svg|thumb|left|250px|Lidnan viž rajonad]]
'''Florencii''' ({{lang-it|Firenze}} [fiˈrɛntse], {{lang-la|Florentia}} «änikoičii») om [[Italii|Italijan]] lidn. Se om [[Toskan]]-regionan administrativine keskuz.

== Istorii ==
Eländpunktan aluz om pandud rimalaižil veteranoil vl 59 EME. Lidn kändihe episkopan rezidencijaks 4. voz'sadal meiden erad.

Lidn tegi sur'kulud tondad Evropan i mail'man civilizacijan šingoteshe 13.-17. voz'sadal, kacmata edhudehe mererandaspäi i kaikenaigaižihe politižihe ridoihe. Mugomad melen gigantad sädiba siš: [[Leonardo da Vinči]], [[Mikel'andželo]], [[Donatello]], [[Nikkolo Makiavelli]], [[Dante]] i [[Galilei]]. Sijaline dialekt kändihe italižen kirjankelen aluseks, florentine rahut tegihe etalonaks kaiken Evropan täht, florentižed pirdajad ümbrikirjutiba perspektivan käskusid, florencijalaine [[Amerigo Vespučči]]-merimatkadai andoi nimed kahtele kontinentale, kaiken sen tagut Florencii sai «[[Udessündundan aig]]an kätke»-arvnimed.

Florencii ezilidnoidenke šingotase turizmal (2,5 mlrd US$ sališt ekvivalentas vl 2015), tavaroiden pästandal turistoiden täht (čomamahton sädusiden reprodukcijad, stökol- i juvelirtegesed, suvenirad), himižel tegimištol (substancijad i räzin), meblin edheotandoil, avtosauvomižel, sömtegimištol da vinan tehmižel.

== Geografijan andmused ==
Lidn sijadase [[Arno (jogi, lankteb Ligurižhe merhe)|Arno]]-jogen molembil randoil, 50 m ü.m.t. keskmäižel korktusel.

Vl 2014 lidnan eläjiden lugu oli 380 226 ristitud. Kaik pol'tošt millionad eläjid om ezilidnoidenke 4800 km² pindal.

== Homaičendad ==
<references />

== Irdkosketused ==
* [http://www.comune.firenze.it/ Lidnan tobmuden oficialine sait (''comune.firenze.it'').] {{ref-it}} {{ref-en}}
{{Commons|Firenze}}

{{stub}}
[[Kategorii:Italijan lidnad]]
[[Kategorii:Eländpunktad kirjamišton mödhe]]
[[Kategorii:Toskan|*]]
