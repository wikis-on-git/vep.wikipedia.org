{{Taxobox
 | name         = Järgeline reboi
 | image file   = Vulpes vulpes sitting.jpg
 | image descr  = Järgeline reboi
 | regnum       = Živatad
 | phylum       = [[Sel'gjäntkeižed|Sel'gjäntkeižed]]
 | classis      = [[Imetaiživatad|Imetaiživatad]]
 | ordo         = [[Lihansöjad|Lihansöjad]]
 | familia      = [[Koiranvuiččed|Koiranvuiččed]]
 | genus        = [[Reboid|Reboid]]
 | species      = '''Järgeline reboi'''
 | latin        = {{btname|Vulpes vulpes|([[Linnei Karl|Linnaeus]], 1758)}}  
 | wikispecies  = Vulpes vulpes 
 | commons      = Category:Vulpes vulpes
 | itis         = 180604
 | ncbi         = 9627
 | range map    = Wiki-Vulpes vulpes.png
 | range legend = 
}}
'''Reboi''', '''Rusked reboi''' vai '''Järgeline reboi''' ([[Latinan kel'|latinan kelel]]: ''Vulpes vulpes'', [[Venäkel'|venäkelel]]: ''Лисица обыкновенная'') om koiranvuiččiden sugukundan (''Canidae'') lihansöi (''Carnivora'') imetaiživat, levitadud da kaikiš suremb erik Reboiden sugus. Hibjan piduz om 60—90 sm, händan piduz om 40—60 sm, vedaduz om 6—10 kg.

== Areal ==
Järgeline reboi om lujas levitadud: [[Evrop]]an kaikel territorijal, Pohjoižes [[Afrik]]as (Egiptas, Alžiras, Morokkos, pohjoižes Tunisas), [[Azii|Azijan]] surembas palas (Indijan pohjoižehesai, Kitajan suvehesai i Indokitajahasai), [[Pohjoižamerik]]as arktižes zonaspäi Meksikanižen lahten pohjoižele randalesai. Reboi oli akklimatiziruidud [[Avstralii (kontinent)|Avstralijas]] da leviganzi kaiked kontinentadme, päiči pohjoižid rajonoid subekvatorialižen klimatanke. Ende biologad oma lugenuded, miše Amerikas eläb reboiden erine erik, no jäl’gmäižil aigoil se lugedas jo rusttan reboin alaerikoks.

== Irdpol'ne nägu ==
Reboiden mujutuz da suruz oma erazvuiččed erazvuiččišs tahoiš; om 40 — 50 reboiden alaerikad. Pohjožele likkudes reboid lindäs surembikš da vauvhambikš, suvele — penembikš da tuhlakamban mujutusenke. Pohjoižrajonoiš da mägiš paksus vasttas mugažo mustbur da mujutusen toižed melanistižed formad. Levitadud mujutuz om rusked sel'g, vauged pök da muzad käbälad. Reboil oma paksus burad ristan pojavad karvanšoidad sel'gäs da melaluil. Ühthižed eriližtundused: mustad korvad da vauged händanagjaine. Reboi om keskmäižen surusen mecživat čomakulun hibjanke, madaloiden käbälidenke, pitkäčun kärzanke, teraviden korvidenke, pit'kän karvakahan händanke.

Reboid karv lähteb kezan keskuses: uhokul da keväz’kul. Sen jäl’ghe reboil kazvaškandeb jo tal'vkarv, kudamb formiruiše kül'mkuks - tal'vkuks. Kezakarv om harvamb da lühüdamb, a tal'veline nahk — paksumb da rohlamb.

== Elonlad ==
Kut [[Händikaz|händikaz-ki]], reboi om monogamine živat, toižin sanoin, poigiše se vaiše ühten kerdan vodes. "Gon" om tal'ven lopus. Noren jäl'gpol’ven kazvatusen täht hö kaidas süved urud vai "ottas velgha" verhad urud toižil živatoilpäi. Kohtuz om 44 - 58 päiväd, reboil om 4 - 6 poigašt, hö imedas mamanmaidod 1 - 1,5 kun igähäsai da kazdas toižeks vodeks. Necil toižel vodel hö opendase tehta kaik, mi pidab teta reboile – ozutesikš, mecata.

Meclonduses reboid harvas elädas enamb 7 vot. Valdatomudes hö elädas 20 - 25 vot.

== Sömine ==
Reboid tobjimalaz mecatas hämäral aigal da öidme. Reboin sömižen aluz - pened rouhijad (nühtajad). <!--ПЕРЕВЕСТИ Более крупные млекопитающие, в частности зайцы, играют в питании меньшую роль, хотя в некоторых случаях лисицы их целеустремлённо ловят (особенно зайчат). Иногда большие лисицы могут нападать на детёнышей косули. Птицы в питании лисицы не так важны, но хищник никогда не упустит случая поймать птицу, которая оказалась на земле, а также уничтожить кладку яиц или нелетающих птенцов.--> 

Letetazangištoil da pol'letetazangištoil reboid paksus püdeltas amfibijoid. Kanadas i Pohjoiž-päivnouzmapol'žes Evropas reboid, kudambad elädas pidust’ surid jogid, södas lohid, kudambad koldas kudondaigan jäl'ghe. Kezal reboid södas äjan bumbakoid da gavedid.<!--ПЕРЕВЕСТИ Растительные корма - плоды, фрукты, ягоды - входят в состав питания лисиц почти всюду, но нигде они не играют ключевой роли в пропитании представителей данного вида.-->

== Vepsän muštatišed reboinke sidotud ==
<blockquote>
* ''Häkätab kuti kezareboi.''
* ''Kaikutte reboi ičeze händan kitäb.''
</blockquote>

== Galerei ==
<gallery perrow="3">
Fail:Common foxes in the snow.jpg|Reboid
Fail:RenardCrâne.jpg|Reboin pämall'
Fail:Vulpes_vulpes_at_shipwreck.jpg|Reboi
</gallery>

== Irdkosketused ==
* [http://www.sevin.ru/vertebrates/index.html?Mammals/214.html Venäman sel'grodaižed živatad: Vulpes vulpes]

[[Kategorii:Živatad kirjamišton mödhe]]
[[Kategorii:Imetaiživatad]]
