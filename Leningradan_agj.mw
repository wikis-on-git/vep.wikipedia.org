{{Venälaižen Federacijan subjekt
|Nimi           = Leningradan agj
|Venälaine nimi = Ленинградская область
|Flag           = [[Fail:Flag of Leningrad Oblast.svg|150px|Leningradan agjan flag]]
|FSCoA          = [[Fail:Coat of arms of Leningrad Oblast.svg|125px|Leningradan agjan znam]]
|FlagLnk        = Leningradan agjan flag
|CoALnk         = Leningradan agjan znam
|FSMap          = [[Fail:Map of Russia - Leningrad Oblast.svg|300px]]
|FSCtrWhat      = Tobmuden organoiden sijaduz
|FSCtrNm        = [[Piter]]
|AreaRnk        = 39
|TotArea        = 83908
|WaterPrcnt     = 12.8
|PopRnk         = 27
|Eläjiden lugu  = 1,775,540
|PopCtDate      = 2015
|PopDens        = 21.16
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Lodehline
|CadNo          = 47
|HeadTtl        = Gubernator
|HeadNm         = [[Drozdenko Aleksandr|Aleksandr Drozdenko]]
|LegislTtl      = Käskusenandajan Suiman ezimez'
|LegislNm       = [[Bebenin Sergei|Sergei Bebenin]]
|FSAnthem       = 
|Domain         =
|MSK            = [[UTC]]+3 ([[MSK]]+0)
}}
'''Leningradan agj''' ([[venäkel'|ven.]]: ''Ленинградская область'') om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Agj mülüb [[Lodehline federaline ümbrik|Lodehližhe federaližhe ümbrikho]].

Agjan tobmuden aluskundad sijadase toižes susedližes federacijan subjektas — [[Piter]]iš.

== Keled ==
Valdkundkel' om üks'jäine — [[venäkel']].

== Istorii ==
Leningradan agj om olmas vl 1927 elokun 1. päivälpäi.

== Geografijan andmused ==
[[Fail:Relief Map of Leningrad Oblast.png|thumb|left|250px|Leningradan agjan reljefan kart.]]
Agjal om röunoid [[Vologdan agj]]anke päivnouzmas, [[Uz'lidnan agj]]anke suves, [[Pskovan agj]]anke suvipäivlaskmas, [[Estinma]]nke päivlaskmas, [[Suomenma]]nke lodehes, [[Karjalan Tazovaldkund]]anke pohjoižes, [[Piter]]inke keskuses (pol'anklav). Agjan päivlaskmaižed randad lainištab [[Atlantine valdmeri|Atlantižen valdmeren]] [[Baltijan meri|Baltijan meren]] [[Suomen laht]].

Pind om 83 908 km². [[Mec]] otab territorijan viž ühesandest. Surembaine järv om kaikiš järedamb [[Evrop]]as [[Ladoganjärv]]. Surembaižed joged oma [[Lug (jogi)|Lug]], [[Ojat' (jogi)|Ojat']], [[Säs']], [[Süvär']] sen [[Paksjogi|Paš]]-ližajogenke, [[Volhov (jogi)|Volhovjogi]], [[Oredež (jogi)|Oredež]], [[Vuoks (jogi)|Vuoksenjogi]], [[Neva]]. Joged mülüdas Baltijan meren basseinha päiči erasiš suvipäivnouzmaižiš.

Korktembaine čokkoim om [[Vepsän ülüz|Vepsän ülüden]] [[Gapsel'g]]-kukkaz (291 m).

Londuseližed varad oma [[palab šoidkivi]], [[turbaz]], [[raud]]- da [[marganc]]kivend (Suomen lahten pohjal), [[alüminii|boksitad]], [[fosfor|fosfatad]], [[almaz]]ad, [[sauvondmaterialad]] ([[mouckivi]], [[savi]], [[lete]]), [[mec]].

== Tobmuz ==
Agjan pämehen nimitadas gubernatoraks. [[Drozdenko Aleksandr|Aleksandr Jur'jevič Drozdenko]] radab gubernatoran vs 2012 semendkun 28. päiväspäi.

Agjan parlament om Käskusenandai Suim 50 ezitajanke. Kaik rahvaz änestab heid videks vodeks. [[Bebenin Sergei|Sergei Mihailovič Bebenin]] radab Leningradan agjan Käskusenandajan Suiman ezimeheks vs 2012 semendkun 22. päiväspäi.

Gubernatorad valitihe vl 2015 sügüz'kun 13. päiväl, [[Drozdenko Aleksandr|nügüdläine gubernator]] sai vägestust ezmäižel tural (82,1%) da radab kahtenden strokun. Järgvaličendad Ezitajiden Suimha oliba vl 2011 tal'vkun 4. päiväl.

== Eläjad ==
Vl 2010 eläjiden lugu om 1 716 878 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte kahtenz' ristit koumespäi om lidnalaine.

Kaik om [[Leningradan agjan lidnad|koumekümne üks' lidnad]] agjas. [[Gatčin]]-lidn om surembaine niišpäi eläjiden lugun mödhe.

Rahvahad (enamba 0,5% vl 2010): [[venälaižed]] (86,5%), [[ukrainalaižed]] (1,8%), [[vaugedvenälaižed]] (1,0%), [[totarlaižed]] (0,5%), rahvahuden ozutandata — 6,7%. Suomalaiž-ugrilaižed: [[suomalaižed]] — 4366 rist. (0,25%), [[mordvinalaižed]] — 1465 rist. (0,09%), [[vepsläižed]] — 1380 rist. (0,08%), [[karjalaižed]] — 1345 rist. (0,08%), [[estilaižed]] — 772 rist. (0,04%), [[marilaižed]] — 755 rist. (0,04%), [[udmurtalaižed]] — 753 rist. (0,04%), [[ižoralaižed]] — 169 rist. (0,01%), [[vodilaižed]] — 33 rist. (vähemba mi 0,01%).

[[Vepsläižed|Vepsläižiden]] tobj pala eläb agjan päivnouzmpoles.

== Ižanduz ==

== Homaičendad ==
<references />

== Irdkosketused ==
* [http://www.lenoblzaks.ru/ Leningradan agjan Käskusenandajan Suiman oficialine sait.] {{ref-ru}}
* [http://www.lenobl.ru/ Leningradan agjan Administracijan oficialine internet-portal.] {{ref-ru}}

{{Leningradan agjan lidnad}}
{{Rajonad Leningradan agjas}}
{{Venälaižen Federacijan subjektad}}

{{stub}}

[[Kategorii:Leningradan agj| ]]
