{{Venälaižen Federacijan subjekt
|Nimi           = Leningradan agj
|Venälaine nimi = Ленинградская область
|Flag           = [[Fail:Flag of Leningrad Oblast.svg|150px|Leningradan agjan flag]]
|FSCoA          = [[Fail:Coat of arms of Leningrad Oblast.svg|110px|Leningradan agjan znam]]
|FlagLnk        = Leningradan agjan flag
|CoALnk         = Leningradan agjan znam
|FSMap          = [[Fail:Map of Russia - Leningrad Oblast.svg|300px]]
|FSCtrWhat      = Tobmuden aluzkundoiden sijaduz
|FSCtrNm        = [[Piter]]
|AreaRnk        = 39
|TotArea        = 83908
|WaterPrcnt     = 12.8
|PopRnk         = 27
|Eläjiden lugu  = 1,813,816
|PopCtDate      = 2018
|PopDens        = 21.62
|GDP            = 913,8
|GDPRnk         = 19
|GDPCtDate      = 2016
|GDP(PPP)       = 511,8
|FedDistrNm     = Lodehline
|EcRegNm        = Lodehline
|OfLangs        = [[venäkel']]
|HeadTtl        = Gubernator
|HeadNm         = [[Drozdenko Aleksandr|Aleksandr Drozdenko]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Bebenin Sergei|Sergei Bebenin]]
|FSAnthem       = 
|Domain         =
|CadNo          = 47
|MSK            = [[UTC]]+3 ([[MSK]]+0)
}}
'''Leningradan agj''' ({{lang-ru|Ленинградская область}}) om [[Venäma|Venälaižen Federacijan]] [[Venälaižen Federacijan subjektad|subjekt]] ([[agj]]).

Se mülüb [[Lodehline federaline ümbrik|Lodehližhe federaližhe ümbrikho]].

Agjan tobmuden aluzkundad sijadasoiš toižes susedližes federacijan subjektas — [[Piter]]iš.

== Keled ==
Valdkundkel' om üks'jäine — [[venäkel']].

== Istorii ==
12. voz'sadaspäi vodhesai 1478 nügüdläižen agjan territorii oli [[Uz'lidnanma]]n palaks.

17. voz'sadal agjan päivlaskmpol' oli [[Ročinma]]n palaks — [[Ingrii|Ingrijaks]].

Leningradan agj om olmas vl 1927 elokun 1. päivälpäi.

Leningradan agjan Päkäskuz<ref>[http://constitution.garant.ru/region/ustav_leningrad/ Leningradan agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 1994 27. päiväl redukud Käskusenandajan Suiman ezitajil da om väges äiluguižidenke vajehtusidenke.

== Geografijan andmused ==
[[Fail:Relief Map of Leningrad Oblast.png|thumb|left|250px|Leningradan agjan reljefan kart.]]
Agjal om röunoid [[Vologdan agj]]anke päivnouzmas, [[Uz'lidnan agj]]anke suves, [[Pskovan agj]]anke suvipäivlaskmas, [[Estinma]]nke päivlaskmas, [[Suomenma]]nke lodehes, [[Karjalan Tazovaldkund]]anke pohjoižes, [[Piter]]inke keskuses (pol'anklav). Agjan päivlaskmaižed randad lainištab [[Atlantine valdmeri|Atlantižen valdmeren]] [[Baltijan meri|Baltijan meren]] [[Suomen laht]].

Pind om 83 908 km². [[Mec]] otab territorijan viž ühesandest. Kaikiš suremb järv om kaikiš järedamb [[Evrop]]as [[Ladoganjärv]]. Znamasižed joged oma [[Lug (jogi)|Lug]], [[Ojat' (jogi)|Ojat']], [[Säs']], [[Süvär']] sen [[Paksjogi|Paš]]-ližajogenke, [[Olhav]]anjogi, [[Oredež (jogi)|Oredež]], [[Vuoks (jogi)|Vuoksenjogi]], [[Neva]]. Joged mülüdas Baltijan meren basseinha päiči erasiš suvipäivnouzmaižiš.

Reljef om tazo agjan keskuses, murdma da ülüded oma toižil polil. Kaikiš korktemb čokkoim om [[Vepsän ülüz|Vepsän ülüden]] [[Gapsel'g]]-kukkaz (291 m).

Klimat om Atlantižen valdmeren kontinentaline. Heinkun keskmäine lämuz om +16..+18 C°, vilukun kesklämuz om −8..−11 C°. Paneb sadegid 600..700 mm vodes.

Londuseližed varad oma [[palab šoidkivi]], [[turbaz]], [[raud]]- da [[marganc]]kivend (Suomen lahten pohjal), [[alüminii|boksitad]], [[sauvondmaterialad]] ([[mouckivi]], [[savi|saved]], [[lete|letked]]), [[fosfor|fosfatad]], [[almaz]]ad, [[mec]], [[reskvezi]], [[gidroenergii]].

== Tobmuz ==
[[Fail:Lenoblzaks2014.jpg|thumb|right|250px|Leningradan agjan parlamentan da administracijan pert' [[Piter]]iš.]]
Nimitadas agjan pämest gubernatoraks. [[Drozdenko Aleksandr|Aleksandr Jur'jevič Drozdenko]] radab gubernatoran vs 2012 semendkun 28. päiväspäi. Kaik rahvaz änestab händast videks vodeks. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Kaks' varagubernatorad, üks' Ohjastusen ezmäine varaezimez', kuz' Ohjastusen muite varaezimest da Gubernatoran Administracii oma hänele abhu.

Leningradan agjan üks'kodine parlament om Käskusenandai Suim 50 ezitajanke. Kaik rahvaz änestab heid videks vodeks. [[Bebenin Sergei|Sergei Mihailovič Bebenin]] radab Leningradan agjan Käskusenandajan Suiman ezimeheks vs 2012 semendkun 22. päiväspäi.

Radonoigendai tobmuz om Leningradan agjan Ohjastuz. Agjan komitetad da ohjandused alištudas Ohjastusele.

Valitihe gubernatorad vl 2015 sügüz'kun 13. päiväl, [[Drozdenko Aleksandr|nügüdläine gubernator]] sai vägestust ezmäižel tural (82,1%) da radab kahtenden strokun. Käskusenandajan Suiman järgenduseližed valičendad oliba vn 2016 18. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu om 1 716 878 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb agjan ristitišt om nügüd' (nenil röunoil). Kaikutte kahtenz' ristit koumespäi om lidnalaine.

Kaik om [[Leningradan agjan lidnad|koumekümne üks' lidnad]] agjas da 32 lidnanvuittušt žilod. [[Gatčin]]-lidn om kaikiš suremb niišpäi eläjiden lugun mödhe. Vl 2015 kaik om 33 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 86,5%, [[ukrainalaižed]] — 1,8%, [[vaugedvenälaižed]] — 1,0%, [[totarlaižed]] — 0,5%, toižed rahvahad — 3,5%, rahvahuden ozutandata — 6,7%. Suomalaiž-ugrilaižed: [[suomalaižed]] — 4366 rist. (0,25%), [[mordvinalaižed]] — 1465 rist. (0,09%), [[vepsläižed]] — 1380 rist. (0,08%), [[karjalaižed]] — 1345 rist. (0,08%), [[estilaižed]] — 772 rist. (0,04%), [[marilaižed]] — 755 rist. (0,04%), [[udmurtalaižed]] — 753 rist. (0,04%), [[ižoralaižed]] — 169 rist. (0,01%), [[vodilaižed]] — 33 rist. (vähemba mi 0,01%).

[[Vepsläižed|Vepsläižiden]] tobj pala eläb agjan päivnouzmpoles.

== Ižanduz ==
Ižandusen päsarakod oma atomenergetik ([[Sosnovii Bor (lidn, Leningradan agj)|Sosnovii Bor]]), kivivoin ümbriradmine ([[Kiriši]]), himine sarak, transportmašinoidensauvomine ([[Tosno]]), alüminijan ([[Boksitogorsk]]) da bumagan ([[Svetogorsk]], [[Säs'stroi]]) tehmine, ezilidnoiden maižanduz.

== Homaičendad ==
<references />

== Irdkosketused ==
* [http://www.lenobl.ru/ Leningradan agjan Administracijan (gubernatoran da Ohjastusen) oficialine internet-portal (''lenobl.ru'').] {{ref-ru}}
* [http://www.lenoblzaks.ru/ Leningradan agjan Käskusenandajan Suiman oficialine sait (''lenoblzaks.ru'').] {{ref-ru}}

{{Leningradan agjan lidnad}}
{{Rajonad Leningradan agjas}}
{{Venälaižen Federacijan subjektad}}

[[Kategorii:Leningradan agj| ]]
