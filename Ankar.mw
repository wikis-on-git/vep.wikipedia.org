{{Eländpunkt
 | Nimi = Ankar<br />Ankara
 | Lidnanznam = 
 | Flag = 
 | Lidnanznam text = Ankaran lidnanznam
 | Flag text = 
 | Valdkund = Turkanma
 | Eläjiden lugu = 5,445,026
 | Voz' = 2017
 | Pind = 24,521
 | Fail = Ankara collage3.jpg
 | Pämez' = Mustafa Tuna<br />(kül'mku 2017—)
 | Telefonkod = +90-312
 | Aigvö = [[UTC]]+3
}}
'''Ankar''' ({{lang-tr|Ankara}} [ˈaŋ.ka.ɾa]) om [[Turkanma]]n pälidn. Se om valdkundan kahtenz' lidn eläjiden lugun mödhe [[Stambul]]an jäl'ghe.

== Istorii ==
Eländpunkt mainitase 7. voz'sadaspäi edel m.e. Amuižen Grekanman purtkiš kuti ''Angora'' vai ''Ankira'' ({{lang-grc|Ἄγκυρα}} «jakar'»). Kätihe Ankarad pälidnaks vn 1923 13. päiväl redukud, sikš miše [[Atatürk]]an ohjastuz oli neciš lidnas, sil aigal läz 50 tuhad ristituid elihe lidnas. Keratihe tegimid ezmäižhe tegimišton zonha vaiše vl 1990.

Ankar šingotase pälidnan funkcijoil, transporttesol'meks i penil edheotandoil tobjimalaz (metalltegesiden pästand, torguind, söm, soba, mebel'). Neniden sarakoiden tegimed ratas: mašiništonsauvomine (sidä kesken elektro-), sodatehnik, sömtegimišt, farmaceftine. Om äi rahanpanmižen i opendusen aluzkundoid.

== Geografijan andmused ==
Lidn sijadase valdkundan keskuzpalan lodehes, Anatolijan mägitazangištol, 938 m ü.m.t. keskmäižel korktusel.

Klimat om [[ven vö|ven]] kontinentaline. Heinkun i elokun lämuz om +23 C°, vilukun — +0,3 C°, voden keskmäine lämuz om +12,1 C°. Paneb sadegid 402 mm vodes, vähemba heinkus-sügüz'kus (12..19 mm kus).

== Eläjad ==
Vl 2014 eläjiden lugu oli 4 587 558 ristitud. Kaikiš suremb ristitišt om nügüd'.

== Transport ==
Avtobusad, tramvaid, ezilidnelektrojonused da taksid oma kundaližeks transportaks lidnas. Vspäi 1996 metropoliten radab (vspäi 2017 om 5 jonod, 56 stancijad, 64 km raudted).

Rahvahidenkeskeine Ankara Esenbog-lendimport ({{lang-tr|Ankara Esenboğa Havalimanı}}, ''ESB'', 15,8 mln passažiroid vl 2017) sijadase 28 km pohjoižpäivnouzmha lidnan keskusespäi. Tehtas reisid Saksanmaha i Evropan järedoihe lidnoihe, Keskmäižen Päivnouzmman pälidnoihe, mugažo Turkanman äjihe lidnoihe.

== Sebruzlidnad ==
<div style="-moz-column-count:2; column-count:2; -webkit-column-count:2;">
* {{TJK|#}} [[Dušanbe]], [[Tadžikistan]] (tal'vku 2003)
* {{MDA|#}} [[Kišinöv]], [[Moldov]] (vspäi 2004)
* {{PAK|#}} [[Islamabad]], [[Pakistan]] (1982)
* {{MAL|#}} [[Kuala Lumpur]], [[Malaizii]] (1984)
* {{BLR|#}} [[Minsk]], [[Vaugedvenäma]] (2007)
* {{CHN|#}} [[Pekin]], [[Kitai]] (kezaku 1990)
* {{BIH|#}} [[Sarajevo]], [[Bosnii da Gercegovin]] (1994)
* {{KOR|#}} [[Seul]], [[Korejan Tazovaldkund]] (1971)
* {{GEO|#}} [[Tbilis]], [[Gruzii]] (1996)
* {{ALB|#}} [[Tiran (lidn)|Tiran]], [[Albanii]] (1995)
* {{USA|#}} [[Vašington (lidn)|Vašington]], [[Amerikan Ühtenzoittud Valdkundad]] (2011)
</div>

== Irdkosketused ==
* [http://www.ankara.bel.tr/ Lidnan tobmuden sait (''ankara.bel.tr'').] {{ref-tr}} {{ref-en}} {{ref-fr}} {{ref-ar}} {{ref-ru}}
{{Commons|Ankara}}

{{Azijan pälidnad}}

[[Kategorii:Ankar| ]]
[[Kategorii:Turkanman lidnad]]
[[Kategorii:Eländpunktad kirjamišton mödhe]]
[[Kategorii:Turkanma|*]]
[[Kategorii:Pälidnad]]
