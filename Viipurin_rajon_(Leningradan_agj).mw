{{Rajon
| Nimi          = Viipurin rajon<br />Выборгский район
| Znam          = Coat of Arms of Vyborg rayon (Leningrad oblast).png
| Flag          = Flag of Vyborg rayon (Leningrad oblast).png
| Znam text     = Viipurin rajonan znam (Leningradan agj)
| Flag text     = Viipurin rajonan flag (Leningradan agj)
| Valdkund      = Venäma
| Pälidn        = Viipur
| Eläjiden lugu = 203,962
| Year          = 2016
| Pind          = 7,546.04
| Map           = Location of Vyborgsky District (Leningrad Oblast).svg
| Map width     = 
}}
'''Viipurin rajon''' ([[venäkel'|ven.]] ''Выборгский район'') om municipaline ühtnik [[Leningradan agj]]as.

Administrativine keskuz om [[Viipur]] (vspäi 2006 mülüb rajonha), sijadase rajonan päivlaskmas.

== Istorii ==
Rajonan aluz om pandud vl 1940 heinkun 9. päiväl [[Karjalaiž-Suomen Nevondkundaline Socialistine Tazovaldkund|Karjalaiž-Suomen NST:ha]] enččel [[Suomenma]]n territorijal [[Tal'vsoda]]n jäl'ghe kuti Viipurin rajon [[Viipur]]-lidnan keskuseks. Vozil 1941-1944 rajonan territorii oli Suomenman tobmuden al sodavägiden tulendan tagut.

Vl 1944 kül'mkus rajonad alištihe [[Leningradan agj]]an tombudele. Vozil 1944-2006 Viipur alištui agjan tobmudele oikti. Vl 1957 rajonad ühtištuihe enččen Primorskan rajonan territorijanke — Roščinon rajonan palanke. Vl 1960 tal'vkun 9. päiväl Viipurin rajonad ühtištuihe enččen Lesogorskan rajonanke. Vs 1963 uhokun 1. päiväspäi enččen Roščinon rajonan territorii mülüb Viipurin rajonha. Vspäi 1989 Viipurin rajon oli alištunu Viipur-lidnan Nevondkundale. Rajon om olmas nügüdläižiš röunoiš vspäi 2006.

== Geografijan andmused ==
Viipurin rajon om Leningradan agjan lodehline taho. Pind — 7 546 nellikkilometrad (11 336 km² vedenke). Mecad ottas 73,3% territorijad, kavag'mecad oma enambuses.

Om röunoid 3 Venäman rajonanke, Piterinke da Suomenmanke:
* pohjoižpäivnouzmas [[Karjalan Tazovaldkund]]an [[Lahdenpohjan rajon]]anke da [[Leningradan agj]]an [[Priozerskan rajon]]anke;
* suvipäivnouzmas [[Leningradan agj]]an [[Vsevoložskan rajon]]anke;
* suves [[Piter]]inke;
* lodehes [[Suomenma]]nke.

[[Suomen laht]]en randan pala om suves da suvipäivlaskmas. Znamasine jogi om [[Vuoks (jogi)|Vuoks]], lankteb Lagoganjärvhe. Järved ottas 7% rajonan territorijad, znamasižed oma [[Glubokoje (järv, Karjalan kaglaz)|Glubokoje]] (37,9 km²), [[Nahimovskoje (järv)|Nahimovskoje]] (14,3 km²), [[Pionerskoje (järv)|Pionerskoje]] (13,8 km²) da [[Krasnogvardeiskoje (järv)|Krasnogvardeiskoje]] (10,6 km²) järved. Joged da järved mülüdas [[Atlantine valdmeri|Atlantižen valdmeren]] basseinha.

Londuseližed varad oma [[turbaz]], [[sauvondmaterialad]] ([[sauvondkivi]], [[apakkivi]], [[lete|letked]], [[savi|saved]]), [[mec]], [[kala]], [[vezi|reskvezi]].

Vspäi 2014 rajonan territorii alajagase 12 municipaližhe ühtnikha: 7 lidnkundha da 5 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 36 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. Enččen strokun rajonan pämez' da rajonan administracijan pämez' vajehtihe ištmil niiden satuseks. [[Lisov Aleksandr|Aleksandr Lisov]] radab sen ezimehen, rajonan pämehen da [[Viipur]]-lidnankundan pämehen vs 2014 sügüz'kun 24. päiväspäi. Ezitajiden Nevondkund valičeb rajonan administracijan pämest.

Vs 2014 redukun 22. päiväspäi [[Orlov Gennadii|Gennadii Orlov]] radab rajonan administracijan pämeheks kontraktan mödhe. Ezmäine varapämez' da koume muite varapämest oma hänele abhu. Kahesa komitetad, 2 palakundad, 2 ohjastust da laudkund alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 204 408 ristitud.

Kaik om 181 eländpunktad rajonas, sidä kesken 5 lidnad, 2 lidnanvuittušt žilod, 158 žilod, 9 raudtestancijan žilod, 7 küläd.

Toižed sured eländpunktad oma [[Svetogorsk]]-lidn (15,8 tuh. rist. vl 2016), lidnanvuitte [[Roščino (Leningradan agj)|Roščino]]-žilo (14,4 tuh. rist. vl 2016), [[Kamenk (Viipurin rajon)|Kamenk]]-žilo (8,2 tuh. rist. vl 2016) da lidnanvuitte [[Sovetskii]]-žilo (7,0 tuh. rist. vl 2016).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 88,5%, [[ukrainalaižed]] — 2,1%, [[vaugedvenälaižed]] — 1,1%, [[totarlaižed]] — 0,6%, [[armenijalaižed]] — 0,5%, [[uzbekalaižed]] — 0,5%, toižed — 2,2%, rahvahuden ozutandata — 4,5%.

Erased igähižed rahvahad: [[karjalaižed]] — 191 rist. (0,09%), [[suomalaižed]] — 90 rist. (0,04%), [[estilaižed]] — 42 rist. (0,02%), [[vepsläižed]] — 33 rist. (0,02%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 40-41.] {{ref-ru}}</ref>.

== Ižanduz ==
Rajonan ižandusen päsarakod oma cellülozbumagaine, laivansauvomine, kivivoinveim- da gazanveimtransport, [[sauvondkivi|sauvondkiven]] samine, sömtegimišt, maižanduz da kalankazvatuz, torguind da turizm<ref>[http://lenoblinvest.ru/images/rayoni/investpasport-vyborg.pdf Viipurin rajonan investicine pasport (lenoblinvest.ru). — 28 lp. — Lpp. 2-15.] {{ref-ru}}</ref>.

== Homaičendad ==
<references />

== Irdkosketused ==
* [http://www.vbglenobl.ru/ Leningradan agjan Viipurin rajonan oficialine portal.] {{ref-ru}} {{ref-en}}

{{Rajonad Leningradan agjas}}

[[Kategorii:Viipurin rajon (Leningradan agj)| ]]
[[Kategorii:Karjalan kaglaz]]
