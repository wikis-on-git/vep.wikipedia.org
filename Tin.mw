{{1000}}{{A10000}}
[[Fail:Cín.PNG|thumb|left|200px|Tin]]
{{Himine element|50|Tin|Sn|118,71|Metall|2|8|18|18|4|0|0|}}
'''Tin''' (''Sn'' — ''stannum'' latinan kelel) om 50nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om nelländestoštkümnendes gruppas (vanhtunuden klassifikacijan mödhe — nelländen gruppan päalagruppas), tabluden videndes periodas.

== Ühthine ümbrikirjutand ==
Element om harvahk Man kores, otab 10<sup>−4</sup>% massan mödhe (47. sija). Ei voi löuta sidä puhthas olendas, no levitadud kassiterit-mineral (SnO<sub>2</sub>) kogoneb koumhesai nelländest tinaspäi. Tinal luja znamoičend om olnu ristitun civilizacijan istorijas kaiken. Tin om [[bronz]]an päkomponent, i sikš [[bronzaig]]an se oli olnu «strategižen» [[metall]]an.

Tin-metall paloiš om varuitoi, sen pölün i purun palaižed oma toksižed (voib 2 grammhasai). Om olmas morijoid tinan ühthendoiden keskes.

== Fizižed ičendad ==
Tin om kebn tagokaz hobedaižvauged [[metall]]. Tetas nell' allotropišt modifikacijad: α, β, γ i σ, kaks' jäl'gmäižed oma olmas korktan painuden al. Kändusen α (hahkalaz tin) → β (vauged tin) lämuz om +13,2 C°.

Atommass — 118,71. Ninevuz (normaližiš arvoimižiš) — 7,31 g/sm³. Suladandlämuz — 505,08 K (231,93 C°). Kehundlämuz — 2875 K (2602 C°).

Londuseline tin kogoneb kümnes stabiližes [[izotop]]aspäi (kaikiš suremb lugu elementoiden keskes): 112-atommassanke (0,96% massan mödhe), 114 (0,66%), 115 (0,35%), 116 (14,30%), 117 (7,61%), 118 (24,03%), 119 (8,58%), 120 (32,85%), 122 (4,72%) i 124 (5,94%). Tetas mugažo 29 ratud radioaktivišt izotopad 99..111, 113, 121, 123, 125..137 atommassanke, i voib olda olmas 33 izomärad.

== Kävutand ==
Ottas kävutamižhe metallad krepindaks i ühthesuladusiš tobjimalaz: pakuitez (mülüd, fol'g) sömtavaroiden täht, elektrotehnižed ühtištoitused, torved, pörutüged (babbit-ühthesuladuz), akkumulätoriden anodad, tarbhaine ližaduz [[titan (himine element)|titanan]] i [[cirkonii|cirkonijan]] ühthesuladusiš.

== Irdkosketused ==
* [http://www.webelements.com/webelements/elements/text/Sn/key.html Tin ''webelements.com''-saital.] {{ref-en}}
* [http://n-t.ru/ri/ps/pb050.htm Kirjutuz tinas Himižiden elementoiden populärižes ''n-t.ru''-kirjištos.] {{ref-ru}}
{{Commons|Tin}}

{{Periodine tablut}}

[[Kategorii:Himižed elementad kirjamišton mödhe]]
