{{1000}}
[[Fail:Aztec calendar stone in National Museum of Anthropology, Mexico City.jpg|thumb|right|250px|Bazal'tasine [[Päiväižen kivi]] ({{lang-es|Piedra del Sol}}, 3,6 m surtte) om actekan kul'turan simvolaks. Kuvadab actekiden [[kosmogonii|el'gendusid mail'mas]].]]
'''Actekad''' vai '''astekad''', '''aztekad''' (ičeze nimituz [[nahuatl']]-kelel: ''mēxihcah'' [meː'ʃiʔkaʔ] «mešika») oli nor' [[indejalaižed|indejine]] rahvaz nügüdläižen [[Meksik]]an keskuses. Alištui kul'turassimiläcijale sijaližiden [[tol'tekad|tol'tekiden]] polespäi. Lugetas nügüdläšt [[naua]]-rahvast actekiden jäl'gelaižikš, lugumär 1,5 mln.

«Actekad»-sana om valitud kirjiš-purtkišpäi tedomehil Meksikas 19. voz'sadal erigoičemha Meksikan nügüdläšt rahvahad igähižes indejižes rahvahaspäi. [[Nauatl']]-kel' oli actekiden kodikeleks, ''actek''-sana znamoičeb «ken-se Actlanaspäi». Ezimeletaden, rahvaz tuli lodehen maišpäi, nügüdläižen meksikanižen [[Najarit]]-štatan mererandaližiš sarišpäi. [[Tenočtitlan]]-lidnan-valdkundan aluz oli pandud vl 1325 [[Teskoko]]-järven sarel, 2239 m korktusel valdmeren pindan päl, nügüd' [[Mehiko]]n keskuz. Tenočtitlan kändihe [[Actekine imperii|Actekižen imperijan]] pälidnaks, imperijan levigandmine oli vozil 1427−1519.

Actekiden civilizacii (14.-16. voz'sadad) oli šingotadud mifologijanke da kul'turjäl'gusidenke, ühtenzoiti molembiden valdmeriden randoid. Actekižen imperijan tobmuz oli loptüd änikoičendan aigan ispanižel vägitungendal. 16. voz'sadal 15 mln actekid läžuškanzi [[kohtuline tif|hädal]] da pölištui, se oli rahvahan nell' videndest.

Imperii oli äirahvahaline. Ühthine andan maksmižen sistem oli sen tobmudeks, ei olend ühthišt ohjanduzsistemad. Saudihe teid jaugnikoiden täht andan maksmižeks. Actek-mez' koli 41,2 vot igäl keskmäras, naine eli 42,1 vot igähäsai.

== Homaičendad ==
<references/>

{{Commons|Category:Aztec}}

{{stub}}
[[Kategorii:Actekad]]
[[Kategorii:Indejalaižed]]
[[Kategorii:Rahvahad kirjamišton mödhe]]
[[Kategorii:Meksikan istorii]]
[[Kategorii:Mezoamerik]]
