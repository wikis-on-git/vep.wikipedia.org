{{10000}}
[[Fail:Lr-TableImage.svg|thumb|left|200px|Lourensii]]
{{Himine element|103|Lourensii|Lr|262,11|HimAktinoid|2|8|18|32|32|8|3|}}
'''Lourensii''' (''Lr'' — ''lawrencium'' latinan kelel) om 103nz' himine element [[Himižiden elementoiden periodine tablut|himižiden elementoiden periodižes tabludes]], [[aktinoidad|aktinoidoiden]] gruppaspäi (koumanz' grupp, seičemenz' period).

== Ühthine ümbrikirjutand ==
Ei ole lourensijad londuses. Se om ratud element. [[NSTÜ|Nevondkundaline]] Georgii Flörov-fizikantedomez' kollegidenke avaižiba lourensijan Dubn-lidnas vll 1961−1965, i mugažo tedomehiden [[AÜV|amerikaine]] grupp ripmata heišpäi Nacionaližes laboratorijas Lourensan nimel nimitadud (Berkli) vn 1961 uhokus.

Element om nimitadud [[Lourens Ernest|Ernest Lourens]]-fizikantedomehen muštoks, hän tegi melel ciklotronad samha uzid elementoid da henegid.

== Fizižed ičendad ==
Lourensii om [[radioaktivižuz|radioaktivine]] metall. Kristalline segluz om geksagonaline kinged (''endustuz'').

Atommass — 262,11. Ninevuz (normaližiš arvoimižiš) — 15,6..16,6 g/sm³ (''lugustusen mödhe''). Suladandlämuz — 1900 K (1627 C°, ''ezimeletaden'').

Vodele 2014 kaik om 12 avaitud [[izotop]]ad 252...262 da 266 atommassanke, i üks' izomär (253m). Kaikiš hätkemban eläjan lourensii-266-izotopan pol'čihodamižen pord om 11 časud.

== Himižed ičendad ==
Lourensii om päličmänendmetall. Elementan muigotandmär om +3 ühtnendoiš.

== Kävutand ==
Sadas elementad henegiden pigustimil — aktinoidoiden bombardiruindal kebnoil ionil, mugažo [[dubnii|dubnijan]] pol'čihodamižen rezul'tataks.

Lourensii-260-izotop (pol'čihodamižen pord om 2,7 minutad) kävutase himijas paksumb, sikš miše om kebnemb sada sidä znamasižes verdas [[berklii|berklijan]] i [[hapanik]]an ühtenzoitusel.

== Irdkosketused ==
* [http://www.webelements.com/webelements/elements/text/Lr/key.html Lourensii ''webelements.com''-saital.] {{ref-en}}
* [http://n-t.ru/ri/ps/pb103.htm Kirjutuz lourensijas Himižiden elementoiden populärižes ''n-t.ru''-kirjištos.] (venäkelel)
{{Commons|Lawrencium}}

{{Periodine tablut}}

[[Kategorii:Himižed elementad kirjamišton mödhe]]
