{{Eländpunkt
 | Nimi = Gadžijevo<br />Гаджиево
 | Lidnanznam = Coat of Arms of Gadzhievo.png
 | Flag = 
 | Lidnanznam text = Gadžijevon lidnanznam
 | Flag text = 
 | Valdkund = Venäma
 | Eläjiden lugu = 12 532
 | Voz' = 2015
 | Pind = 
 | Fail = Озеро в Гаджиеве.jpg
 | Pämez' = 
 | Telefonkod = +7-81539
 | Aigvö = [[UTC]]+3 ([[MSK]]+0)
}}
'''Gadžijevo''' ([[venän kel'|ven.]]: ''Гаджиево'') om [[Venäma]]n lidn [[Murmanskan agj]]an pohjoižes. Vspäi 2008 mülüb [[Sauptud administrativiž-territorialine «Aleksandrovsk»-ühtnik|Sauptud administrativiž-territorialižhe «Aleksandrovsk»-ühtnikha]] (521 km²).

[[Pohjoine laivišt|Pohjoižen laivišton]] sodameribazad sijadasoiš lidnan ümbrištos, se oma atomižid [[vedenalaine laiv|vedenalaižid laivid]] holitamha.

== Istorii ==
Eländpunktan aluz om pandud vl 1957 kuti ''Pedransamlon laht-žilo'' (ven.: ''посёлок Ягельная Губа'') sauvomha sodalidnut. Vozil 1967-1981 radnikžilod nimitihe nügüdläižikš pölištunuden vn 1942 toran aigan NSTÜ:n vägimehen [[Gadžijev Magomet Imanutdinovič|Magomet Gadžijevan]] oiktastuseks (Pohjoižlaivišton VA-laivoiden divizijan käsknik).

Vl 1981 sügüz'kun 14. päiväl radnikžilo sai lidnan statusad peitol'žen ''Kall'oikaz''-nimenke (ven.: ''Скалистый''), no oli tetab avaros kuti ''Murmansk-130''-«počtkonor'». Vll 1994-1999 lidnad nimitihe ''Kall'oikaz'' oficialižikš, sid' pörtihe Gadžijevo-nimen.

Vl 1995 atomine avarii habi ei olend tehnus lidnan ümbrištos, sikš miše saupsihe elektroenergijad maksmatomudes.

== Geografijan andmused ==
Lidnan keskuz seižub 72 m valdmeren pindan päl, läz [[Barencan meri|Barencan meren]] Said-lahted (ven.: ''Сайда губа''). Matkad [[Murmansk]]hasai om 33 km suvipäivlaskmha orhal, 98 km avtotedme.

Klimat om [[subarktine vö|subarktine]] meren.

== Tobmuz ==
SATÜ «Aleksandrovsk»:an Ezitajiden Nevondkund sijadase lähižes [[Polärnii]]-lidnas (20 km suvipäivnouzmha avtotedme), administracii — [[Snežnogorsk]]-lidnas (10 km suvhe avtotedme).

Kaks' deputatad kümnespäi ezitadas Gadžijevon eläjid üks'mantadižiš valičemižümbrikoišpäi.

== Eläjad ==
Vl 1996 lidnan ristitišt oli 17 200 eläjid. Vn 2010 rahvahanlugemižen mödhe eläjiden lugu oli 11 068 ristituid.

== Transport ==
Avtobusad oma kundaližeks transportaks, ned ühtenzoittas lidnoid keskneze i Murmanskanke.

== Homaičendad ==
<references />

== Irdkosketused ==
* [http://www.zato-a.ru/ SATÜ «Aleksandrovsk»:an oficialine sait.] {{ref-ru}}
* [http://советзато.рф/ SATÜ «Aleksandrovsk»:an Ezitajiden Nevondkundan oficialine sait.] {{ref-ru}}
* [http://www.zato-a.ru/pr/history/gadjievo.php Gadžijevon istorii Aleksandrovskan oficialižel saital.] {{ref-ru}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
