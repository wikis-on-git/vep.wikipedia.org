{{Eländpunkt
 | Nimi = Gadžijevo<br />Гаджиево
 | Lidnanznam = Coat of Arms of Gadzhievo.png
 | Flag = 
 | Lidnanznam text = Gadžijevon lidnanznam
 | Flag text = 
 | Valdkund = Venäma
 | Eläjiden lugu = 12,904
 | Voz' = 2017
 | Pind = 135
 | Fail = Вид с дымовой трубы ТЭЦ - panoramio.jpg
 | Pämez' = 
 | Telefonkod = +7-81539-xx-xxx
 | Avtokod = 51
 | Aigvö = [[UTC]]+3 ([[MSK]]+0)
}}
'''Gadžijevo''' ({{lang-ru|Гаджиево}}) om [[Venäma]]n lidn [[Murmanskan agj]]an pohjoižes. Vspäi 2008 mülüb [[Sauptud administrativiž-territorialine «Aleksandrovsk»-ühtnik|Sauptud administrativiž-territorialižhe «Aleksandrovsk»-ühtnikha]] (521 km²).

[[Pohjoine laivišt|Pohjoižen laivišton]] sodameribazad sijadasoiš lidnan ümbrištos, se oma atomižid [[vedenalaine laiv|vedenalaižid laivid]] holitamha.

== Istorii ==
Eländpunktan aluz om pandud vl 1957 kuti ''Pedransamlon laht''-žilo ({{lang-ru|посёлок Ягельная Губа}})<ref>[http://www.zato-a.ru/pr/history/gadjievo.php Gadžijevon istorii Aleksandrovskan oficialižel saital (''zato-a.ru'').] {{ref-ru}}</ref> sauvomha sodalidnut da valdmoid VA-laivoiden täht. Vozil 1967−1981 nimitihe radnikžilod nügüdläižikš pölištunuden vn 1942 toran aigan NSTÜ:n vägimehen [[Gadžijev Magomet Imanutdinovič|Magomet Gadžijevan]] oiktastuseks (Pohjoižlaivišton VA-laivoiden divizijan käsknik).

Vn 1981 14. päiväl sügüz'kud radnikžilo sai lidnan statusad peitol'ženke ''Kall'oikaz''-nimenke ({{lang-ru|Скалистый}}), no oli tetab avaros kuti ''Murmansk-130''-«počtkonor'». Vll 1994−1999 nimitihe lidnad ''Kall'oikaz'' oficialižikš, sid' pörtihe Gadžijevo-nimen.

Vl 1995 atomine avarii ei olend tehnus habi lidnan ümbrištos, sikš miše saupsihe elektroenergijad maksmatomudes.

== Geografijan andmused ==
Lidn sijadase läz [[Barencan meri|Barencan meren]] Said-lahted ({{lang-ru|Сайда губа}}). Lidnan südäimen kaikiš suremb korktuz om 72 m valdmeren pindan päl. Matkad [[Murmansk]]hasai om 33 km suvipäivlaskmha orhal vai 98 km avtotedme.

Klimat om [[subarktine vö|subarktine]] meren.

== Tobmuz ==
SATÜ «Aleksandrovsk»:an Ezitajiden Nevondkund sijadase lähižes [[Polärnii]]-lidnas (20 km suvipäivnouzmha avtotedme), administracii — [[Snežnogorsk]]-lidnas (10 km suvhe avtotedme).

Kaks' deputatad kümnespäi ezitadas Gadžijevon eläjid üks'mantadižiš valičemižümbrikoišpäi.

== Eläjad da transport ==
Vl 1996 lidnan ristitišt oli 17 200 eläjid. Vn 2010 Venäman rahvahanlugemižen mödhe Gadžijevon eläjiden lugu oli 11 068 ristituid.

Avtobusad oma kundaližeks transportaks, ned ühtenzoittas Gadžijevod lähižidenke SATÜ:n lidnoidenke, žiloidenke i Murmanskanke.

== Galerei ==
<gallery mode="packed" heights="125px">
Башня связи - panoramio.jpg|Sidon čuhunduz (2009)
Озеро в Гаджиеве.jpg|Järvut lidnas
Вид на территорию ТЭЦ - panoramio.jpg|[[Lämuzelektrokeskuz|LEK:an]] territorii vl 2009
Вид на базу Гаджиево.jpg|Gadžijevon sodameribaz (2009)
У причала Гаджиево.jpg|Gadžijevon merivaldmoidenno vl 2008
</gallery>

== Homaičendad ==
<references />

== Irdkosketused ==
* [http://www.zato-a.ru/ SATÜ «Aleksandrovsk»:an oficialine sait (''zato-a.ru'').] {{ref-ru}}
* [http://советзато.рф/ SATÜ «Aleksandrovsk»:an Ezitajiden Nevondkundan oficialine sait (''советзато.рф'').] {{ref-ru}}
{{Commons|Category:Gadzhievo}}

{{Murmanskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
[[Kategorii:Sauptud administrativiž-territorialine «Aleksandrovsk»-ühtnik]]
