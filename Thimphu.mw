{{10000}}
{{Eländpunkt
 | Nimi = Thimphu<br />ཐིམ་ཕུུུུ
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Butan
 | Eläjiden lugu = 114,551
 | Voz' = 2017
 | Pind = 26.1
 | Fail = Thimphu from the south 080907.JPG
 | Pämez' = 
 | Telefonkod = +975-(0)2
 | Aigvö = [[UTC]]+6
}}
'''Thimphu''' ([[dzongke]]: ''ཐིམ་ཕུུུུ'' [tʰim˥.pʰu˥]) om [[Butan]]an pälidn da kaikiš suremb lidn. Se om [[Thimphun ümbrik|ühtennimižen ümbrikon]] («dzonghag:an») administrativižeks keskuseks mugažo.

== Istorii ==
Eländpunktan aluz om pandud 13. voz'sadal kuti Tašičo-lidnuz-jumalankodi. Thimphun agjan amuine pälidn. Vl 1955 valdkundan pälidn om sirtud sihe amuižes [[Punakh]]-lidnaspäi, oficialižešti vodele 1961. Lidnan erigoittud administracii om sätud vl 1995.

Thimphu šingotase valdkundaližil holitišil, turizmal i maižanduztorguindal.

== Geografijan andmused ==
Lidn sijadase valdkundan päivlaskmaižes palas, mägitahondas, Vang-ču-jogen randal (indine nimituz om Raidak, [[Brahmaputra]]n bassein), 2248..2648 m korktusil, 2320 m ü.m.t. keskmäižel korktusel. Kunigahan Dečenčoling-pert'kulu-rezidencii om 7 km pohjoižhe lidnan keskusespäi.

Klimat om [[subtropine vö|subtropine]] mussonine, tal'vel paneb haloid öidme. Voden keskmäine lämuz om +15 C°, kezakus-sügüz'kus +20..+22 C°, tal'vkus-uhokus +6..+8 C°. Ekstremumad oma −8 C° i +33 C°. Paneb sadegid 609 mm vodes, kuiv sezon oleskeleb kül'mkus-uhokus (20 mm pordos).

== Eläjad ==
Vn 2005 Butanan rahvahanlugemižen mödhe lidnan eläjiden lugu oli 79 185 ristitud. Kaikiš suremb ristitišt om nügüd'.

Butanan kunigazline universitet<ref>[http://rub.edu.bt/ Butanan kunigazližen universitetan sait (''rub.edu.bt'').] {{ref-en}}</ref> ([[dzongke]]: འབྲུག་རྒྱལ་འཛིན་གཙུག་ལག་སློབ་སྡེ་; virkand: '''brug rgyal-'dzin gtsug-lag-slob-sde'') om sätud vl 2003 valdkundan 11 kolledžan da institutan ühtištusel, baziruiše pälidnas.

== Homaičendad ==
<references />

== Irdkosketused ==
* [http://www.thimphu.gov.bt/ Lidnan da sen ümbrikon oficialine sait (''thimphu.gov.bt'').] {{ref-en}}
{{Commons|Thimphu}}

{{Azijan pälidnad}}

[[Kategorii:Thimphu| ]]
[[Kategorii:Butanan lidnad]]
[[Kategorii:Eländpunktad kirjamišton mödhe]]
[[Kategorii:Butan|*]]
[[Kategorii:Pälidnad]]
[[Kategorii:Thimphun ümbrik|*]]
