{{10000}}
{{Taxobox
 | name         = Topinambur
 | image title  = Topinambur
 | image file   = Helianthus tuberosus kz7.jpg
 | image descr  = Topinambur änikoičeb, [[Pol'šanma]]
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Astränikoižed]] (''Asterales'')
 | familia      = [[Puzuänikoižed]] (''Asteraceae'')
 | genus        = [[Podsolnušnik (heim)]] (''Helianthus'')
 | species      = '''Topinambur'''
 | latin        = {{btname|Heliánthus tuberósus |[[Linnei Karl|L.]], 1753}}
 | wikispecies  = Helianthus tuberosus
 | commons      = Category:Helianthus tuberosus
 | itis         = 36691
 | ncbi         = 4233
 | range map    =
}}
'''Topinambur''' ({{lang-la|Helianthus tuberosus}}), vai '''magruš''', om [[heinäsižed kazmused|heinäsine]] kazmuz. Mülüb [[Puzuänikoižed]]-sugukundan [[Podsolnušnik (heim)|Podsolnušnik-heimho]].

Tetas enamba 300 sortuid da gibridoid: hüvidenke muguloidenke, lujanke vihoštesenke, dekorativižed.

== Etimologii ==
Kazmusen nimi libub Brazilijan [[tupi (rahvaz)|tupi]]-indejalaižiden ''tupinamba''-heimon nimitusespäi. Toihe kazmusen ezikuvid Evropha ezmäižen kerdan Anglijha (1610) i Francijan territorijha ühten aigan tupinamba-heimon ristituidenke 17. voz'sadal ({{lang-fr|topinambour}}, {{lang-pt|topinambur}}). Unohtadud sömkul'tur, [[kartohk]] vajehti sidä teravas.

== Leviganduz ==
Keskuzamerikan [[indejalaižed]] kul'tiviruihe topinamburad amussai sömkazmuseks, mugažo sen lähišt [[podsolnušnik]]-erikod. Kazvatab mail'madme rujoheinäks tobjimalaz, invazivine erik [[Evrop]]as, [[Sibir'|Sibiriš]], [[Avstralii|Avstralijas]], [[Čili]]š. Kazvatadas magrušad [[Venäma]]s maižanduzkul'turaks-sötmižkazmuseks, semned ei küpsnegoi vilun klimatan arvoimižiš. Äikerdoičese juril čomin i sädab žomid londuses.

Kazmuz putub teveril, pöudoil, kezandmaiš i pustoläniš, peniden jogiden alangištoidme. Navedib väghišt mahust i korktad pidatuzmärad. Sen ühtes, topinambur paremboičeb vägitomid i muiktoid mahusid, voib kazda pol'pil'veses.

Ištutadas [[Sosnovskijan kondjanbut'k]]en kištoihe heitmaha niid biologižel mahtusel.

== Ümbrikirjutand ==
Jurišt om vägev süvä. Kazmuz sädab muguloid manalaižil vezoil, mugulad oleskeldas vauktan, pakuižen, ruskedsinižen i rusttan mujun. Magu om [[nagriž|nagrhen]] vai kapustlučun pojav. Mugul tal'vdub mahuses satusekahašti Venäman suves, hapneb teravas eskai penen satatesen tagut, kändase magedaks viluspäi kartohkan kartte.

Seikh om püštoiged varmed höunhekaz, 40 santimetraspäi nellhä metrhasai kortte, sarakoičese üläpalas. Höunhekahad lehtesed išttas varzil. Alahan lehtesed oma munavuiččed formal i kazdas toine toižen vastaiti. Ülälehtesed oma lancetanvuiččed, čereduišoiš.

Änikod oma keratud puzuikš 2..10 sm diametral. Topinambur änikoičeb elokus-redukus, äisemnine plod küpsneb sügüz'kus-redukus (Venäman evropine pala).

[[Topinsolnušnik]] om topinamburan [[podsolnušnik]]anke satusekahan gibridizacijan mödač, saihe [[Nevondkundaline Ühtištuz|NSTÜ:s]].

== Homaičendad ==
<references />

{{Commons|Helianthus tuberosus}}

[[Kategorii:Puzuänikoižed]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Mugulad]]
[[Kategorii:Dekorativižed kazmused]]
[[Kategorii:Mezikazmused]]
[[Kategorii:Maplodud]]
[[Kategorii:Sötmižkazmused]]
[[Kategorii:Rujoheinäd]]
