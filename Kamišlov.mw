{{Eländpunkt
 | Nimi = Kamišlov<br/>Камышлов
 | Lidnanznam = Kamyshlov city coa.png
 | Flag = Flag of Kamyshlov (Sverdlovsk oblast).png
 | Lidnanznam text = Kamišlovan lidnanznam
 | Flag text = Kamišlovan flag
 | Valdkund = Venäma
 | Eläjiden lugu = 26,444
 | Voz' = 2018
 | Pind = 52
 | Fail = Камышловская типография на ул.Советской, 25 - panoramio.jpg
 | Pämez' = Aleksei Polovnikov<br />(reduku 2017—)
 | Telefonkod = +7-34375-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Kamišlov''' ({{lang-ru|Камышлов}}) om [[Venäma]]n lidn da lidnümbrik [[Sverdlovskan agj]]an suves. Se om [[Kamišlovan rajon]]an administrativižeks keskuseks mugažo, ei mülü sihe.

== Istorii ==
Eländpunktan aluz om pandud sirdanikoil-manmehil vl 1668 kuti ''Kamiševskai-slabad''. Vll 1668−1679 saudihe Kamišenskii-lidnust kaičemha ümbrištod kalaidajiden heimoiden londoišpäi. Vspäi 1687 nimitihe ''Kamišlovskai-slabad'' ({{lang-ru|Камышловская слобода}}). Vl 1763 Sibirin trakt läbiti žilod, i vl 1781 se sai lidnan statusad. 18.-19. voz'sadoil koume jarmankad oleskeliba Kamišlovas joga vot, lidn oli Uralantaguižen villän da jauhon torguindan keskuseks. Vspäi 1885 [[Transsib]]an raudtestancii radab. Vspäi 1963 lidn alištub agjan tobmudele oikti.

Kamišlov šingotase elektrotehnižel tegimel (raudten avtomatik) i «Uralizolätor»-tegimel (elektrotehnižen porcellanan tehmine), sauvondmaterialiden tegimil (raudbetonplitad, apakut, savič), nahkan ümbriradmižen fabrikal i specialižen soban omblendfabrikal, sömtegimištol (maidtegim, leibänkombinat).

== Geografijan andmused ==
Lidn sijadase Pišm-jogen hural randal ({{lang-ru|Пышма}}, [[Tur (jogi)|Turan]] oigedpol'ne bassein, [[Obinjogi|Obin]] hurapol'ne bassein) i sen penel Kamišlovk-ližajogel ({{lang-ru|Камышловка}}, 18 km pitte), 95 m ü.m.t. keskmäižel korktusel. Matkad [[Jekaterinburg]]hasai om 120 km päivlaskmha orhal, 130 km avtotedme vai raudtedme. Kamišlov om Jekaterinburg — [[Tümen']] keskustal, Transsib i R351-avtote ühtenzoittas niid, matkad Tümenihesai om 180 km päivnouzmha. R351-avtote («Sibirin trakt») ümbärdab lidnad pohjoižespäi. Lähembaižed lidnad oma [[Bogdanovič (lidn)|Bogdanovič]] 41 km päivlaskmha-suvipäivlaskmha orhal, 44 km Sibirin traktal vai raudtel, i [[Suhoi Log]] 42 km päivlaskmha orhal vai 55 km avtotedme.

Kamišlov om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 26 870 ristitud. Kaikiš suremb lidnan ristitišt oli 33 462 eläjad vl 1989. [[Ortodoksine hristanuskond|Ortodoksižen hristanuskondan]] Pühän Jumalanmaman katken päjumalanpert' om saudud vl 1821, ühtennimine naižjumalankodi sijadase siš vspäi 1998.

Rahvahad (ozutadud rahvahudenke vl 2010): [[venälaižed]] — 96,8%, toižed rahvahad — 3,2%.

Professionaližen opendusen aluzkundad: Kamišlovan pedagogine kolledž, Kamišlovan tegimišton da transportan tehnikum, Kamišlovan gumanitariž-tehnologine tehnikum.

== Irdkosketused ==
* [http://gorod-kamyshlov.ru/ Lidnümbrikon tobmuden aluzkundoiden oficialine sait (''gorod-kamyshlov.ru'').] {{ref-ru}}
{{Commons|Category:Kamyshlov}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Kamišlovan rajon|*]]
