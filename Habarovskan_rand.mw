{{Venälaižen Federacijan subjekt
|Nimi           = Habarovskan rand
|Venälaine nimi = Хабаровский край
|Flag           = [[Fail:Flag of Khabarovsk Krai.svg|150px|Habarovskan randan flag]]
|FSCoA          = [[Fail:Krai Khabarovsk coat.png|100px|Habarovskan randan znam]]
|FlagLnk        = Habarovskan randan flag
|CoALnk         = Habarovskan randan znam
|FSMap          = [[Fail:Map of Russia - Khabarovsk Krai.svg|300px]]
|FSCtrWhat      = Pälidn
|FSCtrNm        = [[Habarovsk]]
|AreaRnk        = 3
|TotArea        = 787633
|WaterPrcnt     = 1.87
|PopRnk         = 36
|Eläjiden lugu  = 1,328,302
|PopCtDate      = 2018
|PopDens        = 1.69
|GDPRnk         = 34
|GDP            = 637,7
|GDPCtDate      = 2016
|GDP(PPP)       = 478,0
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|CadNo          = 27
|OfLangs        = [[venäkel']]
|HeadTtl        = Gubernator
|HeadNm         = [[Šport Väčeslav|Väčeslav Šport]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Duman ezimez'
|LegislNm       = [[Lugovskoi Sergei|Sergei Lugovskoi]]
|FSAnthem       = 
|Domain         = 
|MSK            = [[UTC]]+10 ([[MSK]]+7)
}}
'''Habarovskan rand''' ({{lang-ru|Хабаровский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Randan administrativine keskuz da kaikiš suremb lidn om [[Habarovsk]].

== Keled ==
Valdkundkel' om üks'jäine — [[venäkel']].

== Istorii ==
Habarovskan rand om olmas vs 1938 redukun 20. päiväspäi.

Habarovskan randan Päkäskuz<ref>[http://constitution.garant.ru/region/ustav_habar/ Habarovskan randan Päkäskusen tekst ''constitution.garant.ru''-saital.] {{ref-ru}}</ref> om hüvästadud vn 1995 30. päiväl kül'mkud Randan Administracijan pämehel.

== Geografijan andmused ==
[[Fail:Russia Khabarovsk Krai relief location map.png|thumb|left|250px|Habarovskan randan reljefan kart.]]
Randal om röunoid [[Merenrandaline rand|Merenrandaližen randanke]] suvipäivnouzmas, [[Kitai]]nke (sen [[Heilunczän]]-agjanke) da [[Evrejan avtonomine agj|Evrejan avtonomiženke agjanke]] suvipäivlaskmas, [[Amuran agj]]anke päivlaskmas, [[Saha Tazovaldkund|Saha (Jakutijan) Tazovalkundanke]] lodehes da [[Magadanan agj]]anke pohjoižes. [[Tün' valdmeri|Tünen valdmeren]] [[Japonijan meri]] lainištab randan suvipäivnouzmašt randištod, [[Ohotskan meri]] — päivnouzmašt da pohjoižpäivnouzmašt randištod. Randanpird om 3390 km, vai 2500 km mererandpol'žita sarita (niišpäi [[Šantaran sared]] oma kaikiš surembad).

Pind om 787 633 km², sidä kesken [[mec]] otab kaks' koumandest, 520 000 km². Znamasine jogi om [[Amur]] sen [[Ussuri]]-, [[Burei]]- da [[Amgun']]-ližajogidenke. Mugažo om pit'kid jogid randan pohjoižes: [[Ohot]], [[Judom]], [[Ud]].

Reljef om mägikaz. [[Sihote Alin']]-mägišt otab randan päivnouzmpol't, [[Burejan mägisel'g]] seižub päivlaskmas, [[Džugdžur]]-mägisel'g om pohjoižes. Kaikiš korktemb čokkoim om [[Suntar Hajat]]-mägisisteman [[Berill (mägi)|Berill]]-mägenpä (2933 m) randan pohjoižpäivnouzmpalas.

Klimat om [[subarktine vö|subarktine]] pohjoižes da [[ven vö|ven]] suves, sen ühtes mussonižen meriklimatan pirdad oma olmas. Keza om räk da neps. Heinkun keskmäine lämuz om +20 C° suves da +15 C° pohjoižes. Tal'v om pit'k da lujas vilu, paneb lunt vähän. Vilukun keskmäine lämuz om −18..−24 C° randpolel, −22 C° suves da −40 C° kontinental randan pohjoižes. Paneb sadegid 600..800 mm vodes suves, kezal tobjimalaz, i 400..600 mm pohjoižes.

Londuseližed varad oma [[kivihil']], [[bur hil']], [[raud|raudkivend]], [[alüminii|boksitad]], [[vas'k]], [[tin]], [[kuld]], [[sauvondmaterialad]] ([[savi|saved]], [[lete|letked]]), [[grafit]], [[mec]], [[kala]], [[gidroenergii]].

== Tobmuz ==
[[Fail:Здание администрации Хабаровского края.JPG|thumb|right|250px|Randan Ohjastusen sauvuz [[Habarovsk]]as.]]
Randan pämez' nimitase gubernatoraks. [[Šport Väčeslav|Väčeslav Šport]] radab gubernatoran vs 2009 semendkun 6. päiväspäi. Kaik rahvaz änestab händast videks vodeks. Gubernator om mugažo randan Ohjastusen ezimez', hän märičeb sen strukturad. Üks' varagubernator, Ohjastusen ezimehen koume ezmäšt varamest da kümne varamest oma gubernatorale abhu.

Habarovskan randan parlament om Käskusenandai Dum. Kaik rahvaz valičeb sen 36 ezitajad videks vodeks. [[Lugovskoi Sergei|Sergei Lugovskoi]] radab Randan Duman ezimehen vs 2016 keväz'kun 30. päiväspäi, edel sidä tegi ezimehen velgusidme kaht pordod.

Radonoigendai tobmuz om Habarovskan randan Ohjastuz. Randan ministrused da ohjandused alištudas Ohjastusele.

Vn 2013 8. päiväl sügüz'kud valitihe gubernatorad, [[Šport Väčeslav|nügüdläine gubernator]] sai vägestust ezmäižel tural (63,92% änid) da radab kahtenden strokun. Käskusenandajan Duman ühtnijoiden järgenduseližed valičendad oliba vn 2014 14. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 1 343 869 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Vl 2018 kaikutte kahesanz' ristit kümnespäi om lidnalaine.

Kaik om [[Habarovskan randan lidnad|seičeme lidnad]] randas. Toine järed lidn (enamba 250 tuh. ristituid vl 2015) om [[Komsomol'sk Amural]].

Rahvahad (enamba 0,5% vl 2010): [[venälaižed]] — 88,1%, [[ukrainalaižed]] — 2,0%, [[nanalaižed]] — 0,8%, [[korejalaižed]] — 0,6%, [[totarlaižed]] — 0,6%, toižed rahvahad — 3,8%, rahvahuden ozutandata — 4,1%.

Erased toižed igähižed rahvahad: [[evenkalaižed]] — 0,35% (4654 rist.), [[ul'čilaižed]] — 0,20% (2621 rist.), [[nivhalaižed]] — 0,16% (2149 rist.), [[jakutalaižed]] — 0,11% (1417 rist.), [[udegelaižed]] — 0,05% (620 rist.), [[evenalaižed]] — 0,04% (575 rist.), [[negidalaižed]] — 0,04% (480 rist.), [[oročilaižed]] — 0,03% (441 rist.).

== Homaičendad ==
<references />

== Irdkosketused ==
* [http://www.khabkrai.ru/ Habarovskan randan da sen Ohjastusen oficialine sait (''khabkrai.ru'').] {{ref-ru}} {{ref-en}}
* [https://www.khabkrai.ru/governor Habarovskan randan gubernatoran lehtpoled Ohjastusen oficialižel saital (''khabkrai.ru'').] {{ref-ru}} {{ref-en}}
* [http://www.duma.khv.ru/ Habarovskan randan Käskusenandajan Duman oficialine sait (''duma.khv.ru'').] {{ref-ru}}

{{Habarovskan randan lidnad}}
{{Venälaižen Federacijan subjektad}}

[[Kategorii:Habarovskan rand| ]]
