{{Venälaižen Federacijan subjekt
|Nimi           = Habarovskan rand
|Venälaine nimi = Хабаровский край
|Flag           = [[Fail:Flag of Khabarovsk Krai.svg|150px|Habarovskan randan flag]]
|FSCoA          = [[Fail:Krai Khabarovsk coat.png|100px|Habarovskan randan znam]]
|FlagLnk        = Habarovskan randan flag
|CoALnk         = Habarovskan randan znam
|FSMap          = [[Fail:Map of Russia - Khabarovsk Krai.svg|300px]]
|FSCtrWhat      = Pälidn
|FSCtrNm        = [[Habarovsk]]
|AreaRnk        = 4
|TotArea        = 787633
|WaterPrcnt     = 1.1
|PopRnk         = 35
|Eläjiden lugu  = 1,338,305
|PopCtDate      = 2015
|PopDens        = 1.7
|GDP            = 
|GDPCtDate      =
|GDP(PPP)       = 
|FedDistrNm     = Edahaižen Päivnouzmpolen
|EcRegNm        = Edahaižen Päivnouzmpolen
|CadNo          = 27
|OfLangs        = [[venäkel']]
|HeadTtl        = Gubernator
|HeadNm         = [[Šport Väčeslav|Väčeslav Šport]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Duman ezimez'
|LegislNm       = [[Lugovskoi Sergei|Sergei Lugovskoi]] ''(radonoigendai)''
|FSAnthem       = 
|Domain         = 
|MSK            = [[UTC]]+10 ([[MSK]]+7)
}}
'''Habarovskan rand''' ([[venäkel'|ven.]]: ''Хабаровский край'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Edahaižen Päivnouzmpolen federaline ümbrik|Edahaižen Päivnouzmpolen federaližhe ümbrikho]].

Randan administrativine keskuz da surembaine lidn om [[Habarovsk]].

== Keled ==
Valdkundkel' om üks'jäine — [[venäkel']].

== Istorii ==
Habarovskan rand om olmas vl 1938 redukun 20. päivälpäi.

Habarovskan randan Päkäskuz<ref>[http://constitution.garant.ru/region/ustav_habar/ Habarovskan randan Päkäskusen tekst (constitution.garant.ru).] {{ref-ru}}</ref> om hüvästadud vl 1995 kül'mkun 30. päiväl Randan Administracijan pämehel.

== Geografijan andmused ==
[[Fail:Russia Khabarovsk Krai relief location map.png|thumb|left|250px|Habarovskan randan reljefan kart.]]
Randal oma röunad [[Merenrandaline rand|Merenrandaližen randanke]] suvipäivnouzmas, [[Kitai]]nke (sen [[Heilunczän]]-agjanke) da [[Evrejan avtonomine agj|Evrejan avtonomižen agjanke]] suvipäivlaskmas, [[Amuran agj]]anke päivlaskmas, [[Saha Tazovaldkund|Saha (Jakutijan) Tazovalkundanke]] lodehes da [[Magadanan agj]]anke pohjoižes. [[Tün' valdmeri|Tünen valdmeren]] [[Japonijan meri]] lainištab randan suvipäivnouzmašt randištod, [[Ohotskan meri]] — päivnouzmašt da pohjoižpäivnouzmašt randištod. Randanpird om 3390 km, mererandpol'žita sarita (niišpäi surembaižed oma [[Šantaran sared]]) — 2500 km.

Pind om 787 633 km², sidä kesken [[mec]] otab kaks' koumandest, 520 000 km². Surembaine jogi om [[Amur]] sen [[Ussuri]]-, [[Burei]]- da [[Amgun']]-ližajogidenke. Mugažo om pit'kid jogid randan pohjoižes: [[Ohot]], [[Judom]], [[Ud]].

Reljef om mägikaz. [[Sihote Alin']]-mägišt otab randan päivnouzmpol't, [[Burejan mägisel'g]] seižub päivlaskmas, [[Džugdžur]]-mägisel'g om pohjoižes. Korktembaine čokkoim om [[Suntar Hajat]]-mägisisteman [[Berill (mägi)|Berill]]-mägenpä (2933 m) randan pohjoižpäivnouzmpalas.

Klimat om [[subarktine vö|subarktine]] pohjoižes da [[ven vö|ven]] suves, sen ühtes mussonižen meriklimatan pirdad oma olmas. Keza om räk da neps. Heinkun keskmäine lämuz om +20°C suves da +15°C pohjoižes. Tal'v om pit'k da lujas vilu, lunt paneb vähän. Vilukun keskmäine lämuz om -18..-24°C randpolel, -22°C suves da -40°C kontinental randan pohjoižes. Paneb sadegid 600-800 mm vodes suves, kezal tobjimalaz, i 400-600 mm pohjoižes.

Londuseližed varad oma [[kivihil']], [[bur hil']], [[raud|raudkivend]], [[alüminii|boksitad]], [[vas'k]], [[tin]], [[kuld]], [[sauvondmaterialad]] ([[savi]], [[lete]]), [[grafit]], [[mec]], [[kala]], [[gidroenergii]].

== Tobmuz ==
[[Fail:Здание администрации Хабаровского края.JPG|thumb|right|250px|Randan Administracijan ištundsija [[Habarovsk]]as.]]
Randan pämez' nimitase gubernatoraks. [[Šport Väčeslav|Väčeslav Šport]] radab gubernatoran vs 2009 semendkun 6. päiväspäi. Kaik rahvaz änestab händast videks vodeks. Gubernator om mugažo randan Ohjastusen ezimez', hän märičeb sen strukturad. Üks' varagubernator, Ohjastusen ezimehen koume ezmäšt varamest da kümne varamest oma gubernatorale abhu.

Habarovskan randan parlament om Käskusenandai Dum. Kaik rahvaz valičeb sen 36 ezitajad videks vodeks. [[Lugovskoi Sergei|Sergei Lugovskoi]] tegeb Randan Duman ezimehen velgusidme vs 2015 kezakun 11. päiväspäi.

Radonoigendai tombuz om Habarovskan randan Ohjastuz. Randan ministrused da ohjandused alištudas Ohjastusele.

Vl 2013 sügüz'kun 8. päiväl gubernatorad valitihe, [[Šport Väčeslav|nügüdläine gubernator]] sai vägestust ezmäižel tural (63,92% änid) da radab kahtenden strokun. Järgvaličendad Käskusenandajha Dumha oliba vl 2014 sügüz'kun 14. päiväl.

== Eläjad ==
Vl 2010 eläjiden lugu om 1 343 869 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte kahesanz' ristit kümnespäi om lidnalaine.

Kaikes randas om [[Habarovskan randan lidnad|seičeme lidnad]]. Toine sur' lidn (enamba 250 tuh. ristitud vl 2015) om [[Komsomol'sk Amural]].

Rahvahad (enamba 0,5% vl 2010): [[venälaižed]] (88,1%), [[ukrainalaižed]] (2,0%), [[nanalaižed]] (0,8%), [[korejalaižed]] (0,6%), [[totarlaižed]] (0,6%); toižed — 3,8%, rahvahuden ozutandata — 4,1%.

Erased toižed igähižed rahvahad: [[evenkalaižed]] — 0,35% (4654 rist.), [[ul'čilaižed]] — 0,20% (2621 rist.), [[nivhalaižed]] — 0,16% (2149 rist.), [[jakutalaižed]] — 0,11% (1417 rist.), [[udegelaižed]] — 0,05% (620 rist.), [[evenalaižed]] — 0,04% (575 rist.), [[negidalaižed]] — 0,04% (480 rist.), [[oročilaižed]] — 0,03% (441 rist.).

== Homaičendad ==
<references />

== Irdkosketused ==
* [http://www.khabkrai.ru/ Habarovskan randan da sen Ohjastusen oficialine sait.] {{ref-ru}} {{ref-en}}
* [https://www.khabkrai.ru/governor Habarovskan randan gubernatoran lehtpoled Ohjastusen oficialižel saital.] {{ref-ru}} {{ref-en}}
* [http://www.duma.khv.ru/ Habarovskan randan Käskusenandajan Duman oficialine sait.] {{ref-ru}}

{{Habarovskan randan lidnad}}
{{Venälaižen Federacijan subjektad}}

[[Kategorii:Habarovskan rand| ]]
