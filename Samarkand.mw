{{10000}}{{A10000}}
{{Eländpunkt
 | Nimi = Samarkand<br />Samarqand
 | Lidnanznam = Emblem of Samarkand.svg
 | Flag = 
 | Lidnanznam text = Samarkandan lidnanznam
 | Flag text =
 | Valdkund = Uzbekistan
 | Eläjiden lugu = 519,683
 | Voz' = 2016
 | Pind = 123,82
 | Fail = Registan square2014.JPG
 | Pämez' = 
 | Telefonkod = +998-66
 | Aigvö = [[UTC]]+5
}}
'''Samarkand''' ({{lang-uz|Samarqand}}, {{lang-tg|Самарқанд}}) om [[Uzbekistan]]an kahtenz' surtte lidn. Se om [[Samarkandan agj]]an administrativine keskuz.

== Istorii ==
Eländpunktan aluz om pandud 8. voz'sadal edel m.e., amuine järed keskuz [[Šuukte]]l. Mainitase ''Marakand''-nimitusenke ({{lang-grc|Μαρακάνδα}}) amuižgrekan purtkil, [[Aleksandr Makedonijalaine]] oti lidnust vägel. Amuižed sauvused kadoiba mongoližen vägitungendan jäl'ghe. Samarkand oli [[Tamerlan]]an imperijan pälidnaks 14. voz'sadal. Vll 1925−1930 oli Uzbekan NST:n pälidnan.

Samarkand šingotase avtosauvomižel («[[Isuzu]]»-markan avtobusad i jüguavtod, «[[MAN (kompanii)|MAN]]»-kompanijan jüguavtod i ližavedamad), mašinansauvomižel (kodilibutimed), elektronikan komponentoiden i koditehnikan pästandal, himižel sarakol i kivivoinümbriradmižel, sauvondmaterialiden edheotandoil, sömtegimištol (čai, vin, spirt, maidproduktad), tekstiližel fabrikal, zelliden pästandal, turizmal.

== Geografijan andmused ==
Lidn sijadase [[Zeravšan]]-jogen randoil, 702 m korktusel valdmeren pindan päl. Matkad [[Taškent]]hasai om 305 km pohjoižpäivnouzmha avto- i kiruhraudtedme, [[Tadžikistan]]an röunhasai om 25 km päivnouzmha avtotedme.

Klimat om [[subtropine vö|subtropine]] kontinentaline. Voden keskmäine lämuz om +14,3 C°, tal'vkun-uhokun +2..+4 C°, kezakun-elokun +25..+27 C°. Ekstremumad oma −25 C° i +42 C°. Paneb sadegid 355 mm vodes, kuiv sezon oleskeleb kezakus-sügüz'kus (13 mm pordos).

Samarkand jagase 219 ''mahalläks'' (fartalaks), administrativižid rajonid ei ole vspäi 2004.

== Eläjad ==
Vl 2015 eläjiden lugu oli 504 423 ristitud 123,82 km² pindal. Läz 1 mln ristituid eläb Samarkandan lidnaglomeracijas, vn 2022 administrativine reform ezimeletab lidnan territorijan ližadust i agjan keskusen sirdandad toižhe eländpunktha.

[[Uzbekalaižed]] i [[tadžikalaižed]] oma enambuses.

== Irdkosketused ==
* [http://www.samshahar.uz/ Samarkand-lidnan ohjastusen oficialine sait (''samshahar.uz'').] {{ref-uz}} {{ref-ru}} {{ref-en}}
{{Commons|Category:Samarkand}}

[[Kategorii:Samarkand| ]]
[[Kategorii:Uzbekistanan lidnad]]
[[Kategorii:Eländpunktad kirjamišton mödhe]]
[[Kategorii:Samarkandan agj|*]]
