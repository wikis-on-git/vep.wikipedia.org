{{Eländpunkt
 | Nimi = Elankur<br />Élancourt
 | Lidnanznam = Blason ville fr Elancourt (Yvelines).svg
 | Flag = 
 | Lidnanznam text = Elankuran lidnanznam
 | Flag text = 
 | Valdkund = Francii
 | Eläjiden lugu = 25,624
 | Voz' = 2019
 | Pind = 9.79
 | Fail = Elancourt Commanderie bâtiment ouest.JPG
 | Pämez' = Žan-Mišel' Furgus<br />(sulaku 1996—,<br/>mandat 2020−2026,<br/>''Jean-Michel Fourgous'')
 | Telefonkod = +33-
 | Aigvö = tal'vel [[UTC]]+1,<br />kezal [[UTC]]+2
}}
'''Elankur''' ({{lang-fr|Élancourt}} [elɑ̃kuʁ]) om [[Francii|Francijan]] lidn da kund (kommun) [[Il'-de-Frans]]-regionas, sen [[Ivelin]]-departamentas. Mülüb [[Pariž]]an lidnaglomeracijha.

== Etimologii ==
Ezmäine ''Elan''-element sel'gitase saksan Agilenus-antroponiman (fr. Aglin) suližel toižetamižel, voib jäl'gestada sidä dokumentoiš 11. voz'sadaspäi. Lopuline -''court'' ({{lang-la|cōrtem}}) znamoiči «tanaz», «aidoitud ižanduz», «küläusadib».

Kogonaine nimituz kändase «Aglinan aidoitud futor», «Aglinan maižanduz». Fermeruz oli Elankuran eläjiden radmižen 20. voz'sadahasai.

== Istorii ==
Voz'sadoiš Elankur oli küläks i žiloks vähemb mi tuha eläjiden lugunke. Privatižed sauvondkompanijad zavodiba leta pertid 1970-nzil vozil Parižan «uden lidnan» koncepcijan ramuziš, i ristitišt ližadui kümenikoid kerdoid. Ei jänd erigoittud külid lidnankundas.

Lidnan znamasine Klef-de-Sen-Pjer-tegimištzon mülütab 5400 radinsijid 30 kontoras i tehmižlavudes. Dominirui industrii om aeronaftik i korktoiden tehnologijoiden, sidä kesken nened kompanijad: [[Airbus]], Thales, Fenwick.

== Geografijan andmused ==
Lidn sijadase valdkundan pohjoižes, 100..175 m ü.m.t. keskmäižel korktusel. Matkad [[Pariž]]an keskushesai om 30 km päivnouzmha, [[Versal'|Versalihesai]] om 16 km päivnouzmha.

Elankur-kukkaz om Il'-de-Frans-regionan kaikiš korktemb čokkoim, 231 m ü.m.t.. Tehtas voibištelendoid sen pautkil: [[mägivelosiped]], paraplanerizm, [[planer]]oiden radiomodelid.

Kaks' raudtestancijad oma läz lidnad lähižiš kundoiš.

== Eläjad ==
Vn 2011 Francijan rahvahanlugemižen mödhe eläjiden lugu oli 26 389 ristitud. Kaikiš suremb ristitišt oli 27 577 eläjad vl 2006.

Opendusen aluzkundad oma kaks' keskškolad i koume kolledžad.

== Irdkosketused ==
* [http://ville-elancourt.fr/ Lidnan oficialine sait (''ville-elancourt.fr'').] {{ref-fr}}
{{Commons|Category:Élancourt}}

[[Kategorii:Francijan lidnad]]
[[Kategorii:Eländpunktad kirjamišton mödhe]]
[[Kategorii:Il'-de-Frans]]
