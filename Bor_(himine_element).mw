{{10000}}{{A10000}}
{{Znamoičendad|Bor}}
[[Fail:Bor 1.jpg|thumb|left|125px|Boran palaižed]]
{{Himine element|5|Bor|B|10,811|Metalloid|2|3|0|0|0|0|0|}}
'''Bor''' (''B'' — ''borium'' latinan kelel) om videnz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandestoštkümnendes gruppas (vanhtunuden klassifikacijan mödhe — koumanden gruppan päalagruppas), tabluden kahtendes periodas.

Francižed himikad Žozef Lui Gei-Lüssak i Lui Žak Tenar avaižiba boran vl 1817. Nimi sündui bura-mineralan nimitusespäi (Na<sub>2</sub>B<sub>4</sub>O<sub>7</sub>·10[[vezi|H<sub>2</sub>O]]) — torhuz boran samižen täht, mineralan nimi libub persijan (بوره ''burah'') i araban (بورق ''burak'') kelišpäi.

Element om harvahk Man kores — 4 grammad tonnas, i valdmeres 4,6 mg/L. Voib löuta vaiše ühtnendoiš, ei ole elementarišt borad londuses.

== Fizižed ičendad ==
Ireg bor om lujas kova, mujutoi, hahk vai rusked kristalline vai pimed amorfine substancii, [[metalloid]]. Om pol'veimeks. Tetas enamba 10 allotropišt modifikacijad. Kaikiš korktemb varmdusen röun rebitandan aigan om boral: 5,7 GPa.

Atommass — 10,811. Ninevuz normaližiš arvoimižiš — 2,34 g/sm³, nozoludeks suladandan jäl'ghe — 2,08 g/sm³. Suladandlämuz — 2349 K (2076 C°). Kehundlämuz — 4200 K (3927 C°).

Londuseline bor kogoneb kahtes izotopaspäi: <sup>10</sup>B (19,8%) i <sup>11</sup>B (80,2%). Kaik 12 radioaktivišt izotopad om olmas 6..9, 12..19 atommassanke, vähemb sekundad pol'čihodamižen pordonke. Ei ole izomärid, β<sup>−</sup>-čihodamine om harakterine [[hil'nik]]an sündundanke.

== Himižed ičendad ==
Reaguruib vaiše [[ftor]]anke honuzližel lämudel. Om reakcijoid galogenidenke huldutamižes, [[azot]]anke, [[hil'nik]]anke i [[fosfor]]anke. Palab il'mas huldutamižes B<sub>2</sub>O<sub>3</sub>-hapandusen sandanke i lujan lämuden eritandanke. Muigotandmärad: +3, +2, +1, −1, −5.

== Kävutand ==
Ottas kävutamižhe elementarišt borad kuiduks. Terasen mikrolegiruind ližadab sen kalindan ladud. [[Bormuiktuz]] (B(OH)<sub>3</sub>) kävutase levedas. Boran nitrid (borazon, BN) om organižiden ühtnendoiden rivin aluseks.

== Irdkosketused ==
* [http://www.webelements.com/webelements/elements/text/B/key.html Bor ''webelements.com''-saital.] {{ref-en}}
* [http://n-t.ru/ri/ps/pb005.htm Kirjutuz boras Himižiden elementoiden populärižes ''n-t.ru''-kirjištos.] {{ref-ru}}
{{Commons|Boron}}

{{Periodine tablut}}

[[Kategorii:Himižed elementad kirjamišton mödhe]]
