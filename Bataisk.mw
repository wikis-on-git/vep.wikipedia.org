{{Eländpunkt
 | Nimi = Bataisk<br />Батайск
 | Lidnanznam = Coat of Arms of Bataisk (Rostov oblast) (2003).png
 | Flag = Flag of Bataysk (Rostov oblast).png
 | Lidnanznam text = Bataiskan lidnanznam
 | Flag text = Bataiskan flag
 | Valdkund = Venäma
 | Eläjiden lugu = 126,769
 | Voz' = 2018
 | Pind = 77.68
 | Fail = Г. Батайск, центр, перекресток улиц Кирова и Энгельса.jpg
 | Pämez' = Igor' Lübčenko<br />(reduku 2019—)
 | Telefonkod = +7-86354-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Bataisk''' ({{lang-ru|Батайск}}) om [[Venäma]]n lidn, lidnümbrik da raudtesol'm [[Rostovan agj]]an suvipäivlaskmas. Se om [[Rostov Donal|Rostovan Donal]] suvine ezilidn, agjan kudenz' lidn eläjiden lugun mödhe.

== Istorii ==
Eländpunktan aluz om pandud vl 1769 kuti ''Bataiskai-slabad'' ({{lang-ru|Батайская слобода}}). ''Ba-tai-su'' kändase türkižiš kelišpäi kuti «neps alangišt ojanke». Raudtestancii radaškanzi jonol [[Vladikavkaz]]hasai vl 1875. Oli Bataiskan rajonan (1924−1938) keskuseks. Kätihe radnikžiloks vl 1925. Žilo sai lidnan statusad vn 1938 25. päiväl kül'mkud. Lidn oli okkupiruidud nacistoil (27.07.1942 — 07.02.1943). Mülütihe Koisug-žilod lidnha vl 1959.

Bataisk šingotase sauvondmaterialiden (raudbeton) i sauvondtegesiden (metalližkonstrukcijad, mülütimed) pästandal, transportižel mašinansauvomižel (avtoližavedamad, avtolibutimed, avialadimiden tegim, avtoveimiden edheotand), sömtegimištol.

== Geografijan andmused ==
Lidn sijadase [[Don]]an hural randpolel, 5..7 m ü.m.t. keskmäižel korktusel. Pen' Koisug-jogi ({{lang-ru|Малый Койсуг}}, lankteb [[Don]]ha ani lidnan taga) om lidnan lodehližeks röunaks, Azovan järgenduzkanal läbitab lidnan palad suves. Bataisk röunatab [[Rostov Donal|Rostovan Donal]] Kirovan rajonanke pohjoižes. Toižed lähembaižed lidnad oma [[Azov]] 25 km päivlaskmha orhal, 32 km avtotedme vai raudtedme, i [[Aksai (Rostovan agj)|Aksai]] 17 km pohjoižpäivnouzmha orhal, 24 km avtotedme vai raudtedme. Bataisk-raudtestancii radab lidnan keskuzpalas-suves. «Rostov Donal — [[Krasnodar]]»-avtotekeskust om lidnan päivnouzmaižeks röunaks.

Bataisk om lidnümbrikon üks'jäine eländpunkt. Röunatab [[Aksain rajon]]anke päivnouzmas, [[Azovan rajon]]anke päivlaskmas.

== Eläjad ==
Vl 1939 lidnan ristitišt oli 48 tuhad eläjid. Vn 2010 Venäman rahvahanlugemižen mödhe eläjiden lugu oli 111 843 ristitud. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] kuz' pühäpertid oma olmas lidnas, hristanuskondan toižed jumalanpertid i loičendpertid.

Rahvahad (2010): [[venälaižed]] — 90,6%, [[armenijalaižed]] — 2,5%, [[ukrainalaižed]] — 1,5%, [[korejalaižed]] — 1,4%, toižed rahvahad — 4,0%.

Professionaližen opendusen aluzkundad Bataiskan informacižtehnologijoiden da radioelektronikan tehnikum<ref>[http://doninteh-bataysk.ru/ Bataiskan informacižtehnologijoiden da radioelektronikan tehnikuman sait (''doninteh-bataysk.ru'').] {{ref-ru}}</ref> i Bataiskan raudtetransportan da sauvondan tehnikum.

== Galerei ==
<gallery mode="packed" heights="125px">
Площадь Ленина, Батайск.jpg|Lidnan tobmuden pert'
Памятник Андрею Первозванному в г. Батайске.jpg|Pühän Stroican ortodoksine jumalanpert' vl 2013
Завод ТиМ.JPG|Sauvondsegoitusiden tegim (2010)
ДК им. Ленина и администрация. Парк, центр. - panoramio.jpg|Kul'turkeskuz
Г. Батайск, привокзальная площадь.jpg|Torg päraudtestancijanno vl 2018
</gallery>

== Homaičendad ==
<references />

== Irdkosketused ==
* [http://www.батайскаядума.рф/ Lidnan Duman oficialine sait (''батайскаядума.рф'').] {{ref-ru}}
* [http://www.батайск-официальный.рф/ Lidnan Administracijan oficialine sait (''батайск-официальный.рф'').] {{ref-ru}}
{{Commons|Category:Bataysk}}

{{Rostovan agjan lidnad}}

[[Kategorii:Bataisk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
