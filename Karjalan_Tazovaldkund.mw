{{Venälaižen Federacijan subjekt
|Nimi           = Karjalan Tazovaldkund<br />Республика Карелия <small>(ven.)</small><br />Karjalan tašavalta <small>(ičenaižkarjal.)</small><br />Karjalan tazavaldu <small>(livvikkarjal.)</small><br />Karjalan tasavalta <small>(suom.)</small>
|Flag           = [[Fail:Flag of Karelia.svg|150px|Karjalan flag]]
|FSCoA          = [[Fail:Coat of Arms of Republic of Karelia.svg|125px|Karjalan znam]]
|FlagLnk        = Karjalan flag
|CoALnk         = Karjalan valdkundznam
|FSMapName      = RussiaKarelia
|FSCtrWhat      = Pälidn
|FSCtrNm        = [[Petroskoi]]
|AreaRnk        = 20
|TotArea        = 172400
|WaterPrcnt     = 14.7
|PopRnk         = 67
|Eläjiden lugu  = 645,205<ref>[http://www.gks.ru/free_doc/new_site/population/demo/perepis2010/svod.xls Vn 2010 Venäman rahvahanlugemižen andmused. — Rosstat (gks.ru).] {{ref-ru}}</ref>
|PopCtDate      = 2010
|PopDens        = 4.0
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Pohjoine
|CadNo          = 10
|OfLangs  = [[venäkel']] (rahvahaližed keled oma [[karjalan kel'|karjalan]], [[suomen kel'|suomen]] da [[vepsän kel'|vepsän]] keled.)
|HeadTtl        = Tazovaldkundan Pämez'
|HeadNm         = [[Nelidov Andrei|Andrei Nelidov]]
|LegislTtl      = Käskusenandajan tobmusen pämez'
|LegislNm       = [[Lövin Nikolai|Nikolai (Mikoi) Lövin]]
|FSAnthem       = ''[[Karjalan Tazovaldkundan Gimn|Kotimaamme Karjala!]]''
|Domain         =.karelia.ru
|MSK            = [[UTC]]+3 ([[MSK]]+0)
}}
'''Karjal''', täuz' oficialine nimituz — '''Karjalan Tazovaldkund''' ([[venän kel'|venäkelel]]: ''Республика Карелия'', [[karjalan kel'|ičenaižkarjalan kelel]]: ''Karjalan tašavalta'', livvinkarjalan kelel: ''Karjalan tazavaldu'', [[suomen kel'|suomen kelel]]: ''Karjalan tasavalta''), om [[Venäma|Venälaižen Federacijan]] subjekt [[Lodehline federaline ümbrik|Lodehližes federaližes ümbrikos]]. Karjalan Tazovaldkundal oma röunad [[Murmanskan agj]]anke pohjoižel, [[Suomenma]]nke päivlaskmal, [[Arhangel'skan agj]]anke päivnouzmal, [[Leningradan agj]]anke da [[Vologdan agj]]anke suvel. Karjalan Tazovaldkundan pälidn da surembaine lidn om [[Petroskoi]]. Vl 2010 eläjiden lugu om 645 200 ristitud. Pind om 172 400 nellikkilometrad.

== Geografii ==
Tazovaldkund sijadase Pohjoižes [[Evrop]]as, Venäman lodehližes palas, [[Vauged meri|Vauktan meren]] randal. Karjalas om 27 000 joged. Karjalan kaikiš surembad joged oma [[Vodl]] (149 km), [[Kem' (jogi, Karjalan Tazovaldkund)|Kem']] (191 km), [[Ond]] (197 km), [[Čirka-Kem']] (221 km), [[Šui]] (194 km), [[Sun]] (280 km) [[Kivač|Kivačun kos'kenke]]. Karjalas om mugažo 60 000 järved, [[Änine]] da [[Ladog]]järv oma Evropan kaikiš surembad järved pindan mödhe. Tazovaldkundan reljef om kukkaztazangišt, kudamb päivlaskmal vajehtub [[Päivlaskmkarjalaine ülüz|Päivlaskmkarjalaižeks ülüseks]]. Karjalan pohjoižel om [[Maanselkän ülüz]], kudambal sijadase Karjalan kaikiš korktemb mägi om [[Nuorunen]] (577 m). Konz jäžom om tagenus pohjoižele, se om lujas vajehtanu Karjalan reljefad — täs nügüd' om järviden katlüsid, morenižid sel'gid. Karjalas om 175 löudmižsijad, kudambiš om 24 tarbhaižiden kaivatusiden toižendoid. Sadas aktivižikš slüdad, pöudšpatad, kvarcad, sauvondmaterialoid (granitad, mramorad, diabazad, [[Šokš]]un babarmkvarcitad), [[raud|raudkivendod]]. Täs om [[kuld]]ad, [[hobed]]ad, diamantoid, harvoid mametalloid. Geologad löuziba mugažo uranrudoiden, titanan, vanadijan da molibdenan löudmižsijid.

Klimat om [[ven vö|ven]] paksuiden sadegidenke, i se vajehtase Karjalan territorijal merižespäi kontinentaližeks. Tal'v om lumekaz, rainiž, tobjimalaz ilma vägekahita pakaižita. Keza om lühüdaigaine da rainiž (pohjoižiš rajoniš), suren sadegiden lugumäranke. Eskai kezakus tazovaldkundas erasti oleskeleb [[hala]]d. Räk oleleb harvas, kahtel vai koumel nedalil suvirajoniš. Kesklämuz vilukul om -8.0&nbsp;°C, a heinkul +16.4&nbsp;°C. Kesknepsuz — ümbri 80%. Sadegiden vozne lugumär om 500–700 mm.

== Flor da faun ==
Karjalan faun da flor oma istorižikš nored, ned oma formiruinus [[jäaig]]an jäl'ghe. Tazovalkundan territorijal eläb 63 imetaiživatoiden, 285 linduiden, 5 maujujiden erikod. Karjalan jogiš voib nägištada evropižen da kanadižen [[majag]]an pezad. Kanadine [[majag]], [[ondatr]] da amerikaine [[hähk]] oma Pohjoižamerikan faunan akklimatiziruiduid ezitajad, a [[jenotanvuitte koir]] om [[Venäman Edahaine Päivnouzm|Edahaižen Päivnouzman]] faunan akklimatiziruiduid ezitai. Vodespäi 1960 todas [[mecsiga|mecsigoid]] da kosulid. Voib vastata [[kondi|kondjid]], [[il'bez|il'besid]], [[jäniš]]id, [[mägr]]id, [[reboi]]d da [[händikaz|händikahid]]. Kevädel om äi gavedid: [[säs'k]]id, [[čopjäine|čopjäižid]], [[kägentäi]]d, [[kärbhaine|kärbhaižid]].

Tazovalkundan floras om enamba kavag'mecoid, pohjoižpolel — [[pedai|pedajižid]] mecoid, suvel — pedajižid da [[kuz'|kuššid]] mecoid. Karjalan mecoiden pälehtezsugud oma [[koiv]], [[hab]] da [[raid]]. Karjal om mugažo marjoiden ma: sinnä kazdas [[bol]], [[jonikaine]], [[garbol]], [[babarm]], [[murikeine]], [[čigičaine]], [[sestrikaine]] da [[mustikaine]].

== Demografii ==
2010 voden Venäläižen Federacijan rahvahanlugemižen andmusiden mödhe Karjalas eläb 645 205 ristitud (neche rindataden, 2002 voden rahvahanlugemižen andmusiden mödhe eläjiden lugu oli 716 281 eläjad). Eläjiden kesktiheduz om 3,81 rist./km². Eläjiden lugun vähendamižen päsü om ekonomikan hondon situacijan tagut 1990-zil vozil. Enamb Karjalan eläjiden koumandest eläb kaikiš surembas lidnas da tazovaldkundan pälidnas — [[Petroskoi]]š. Karjalas om 78 procentad lidnaneläjid (ristituid, kudambad elädas 13 lidnoiš da 11 lidnaližen tipan žiloiš).

Enamb 75% Karjalan eläjid oma [[venälaižed|venänikad]], 9,2% — [[karjalaižed]], 5,3% — [[ukrainalaižed]], 2,7% — [[vaugedvenälaižed]], 2% — [[suomalaižed]] da 0,7% — [[vepsläižed]]. Venänikad, karjalaižed, ukrainalaižed, vaugedvenälaižed da vepsläižed — ortodoksižen jumalankodikundan uskojad, suomalaižed — lüteranižen jumalankodikundan uskojad.

== Administrativiž-territorialine jagand ==
Karjalan Tazovaldkund jagase 16 municipaližhe rajonha (sidä kesken 3 rahvahališt rajonad) da 2 lidnümbrikho. 2006 vodelpäi municipaližen reforman taguiči rajonad jagadas 24 lidnkundha (venäkelel: ''городские поселения'') da 86 küläkundha (venäkelel: ''сельские поселения'', sidä kesken 3 vepsän küläkundad). Vodelpäi 1994 (vodhesai 2005, municipaližhe administrativižhe reformhasai) [[Änižröunan rajon|Änižröunan (Änižrandan) rajonan]] suvipol' oli mülütadud [[Vepsän rahvahaline volost'|Vepsän rahvahaližhe volost'he]]. 

{| style="background:transparent;" cellspacing="2px"  
|
{| class="standard wikitable"  style="text-align:left; font-size:90%;"
|- style="font-size:100%; text-align:right;"
! class="unsortable"| № || width="160px" | Admin. ühtnik || ! width="110px" | Admin. keskuz || Pind (km²) || Eläjiden lugu || rowspan="19" class="unsortable" | [[Fail:Karelija numbered.png|350px]]

|-
| 1 || [[Belomorskan rajon]] || [[Belomorsk]] || 12930 || 21065
|-
| 2 || [[Kalevalan rahvahaline rajon]] || [[Kalevala (žilo)|Kalevala]]|| 13030 || 9470
|-
| 3 || [[Kemin rajon]] || [[Kem']]|| 7950 || 18604
|-
| 4 || [[Kondopogan rajon]] || [[Kondopog]] || 5940 || 41827
|-
| 5 || [[Lahdenpohjan rajon]] || [[Lahdenpohj]] || 2180 || 15273
|-
| 6 || [[Louhin rajon]] || [[Louhi]] || 22710|| 16746
|-
| 7 || [[Medvežjegorskan rajon]] || [[Medvežjegorsk]] || 13730 || 34172
|-
| 8 || [[Mujezerskijan rajon]] || [[Mujezerskii]] || 18180 || 14613
|-
| 9 || [[Olonecan rahvahaline rajon]] || [[Olonec]] || 3920 || 24962
|-
| 10 || [[Pit'krandan rajon]] || [[Pit'krand]] || 2270 || 21931
|-
| 12 || [[Präžan rahvahaline rajon]] || [[Präž]] || 6430 || 16882
|-
| 13 || [[Pudožan rajon]] || [[Pudož]] || 12660 || 24614
|-
| 14 || [[Segežan rajon]] || [[Segež]] || 10640 || 45963
|-
| 16 || [[Sojärven rajon]] || [[Sojärv]] || 13580 || 21117
|-
| 15 || [[Sortavalan rajon]] || [[Sortaval]] || 2190 || 32885
|-
| 11 || [[Änižröunan rajon]] || [[Petroskoi]] || 4600 || 23246
|-
| I || [[Petroskoin lidnümbrik]] || [[Petroskoi]] || 135 || 270601
|-
| II || [[Kostamukšan lidnümbrik]] || [[Kostamukš]] || 4046 || 30241
|}
|}

== Homaičendad ==
<references />

== Irdkosketused ==
* [http://gov.karelia.ru Karjalan Tazovaldkundan oficialine sait.] (venäkelel)
* [http://www.karelia-zs.ru/ Karjalan Tazovaldkundan Käskusendai Suim.] (venäkelel)

{{Hüvä kirjutuz}}
{{Karjalan Tazovaldkundan lidnad}}
{{Rajonad Karjalan Tazovaldkundas}}
{{Vepsän küläd Karjalan Tazovaldkundas}}
{{Venälaižen Federacijan subjektad}}
{{Nece kirjutuz Vepsän Vikijas|[http://veps-kir.wikia.com/wiki/Каръялан_Тазовалдкунд Каръялан Тазовалдкунд]}}

[[Kategorii:Karjalan Tazovaldkund| ]]
