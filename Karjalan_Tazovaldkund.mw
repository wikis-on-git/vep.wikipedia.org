{{Venälaižen Federacijan subjekt
|Nimi           = Karjalan Tazovaldkund<br />Республика Карелия <small>(ven.)</small><br />Karjalan tašavalta <small>(ičenaižkarjal.)</small><br />Karjalan tazavaldu <small>(livvikkarjal.)</small><br />Karjalan tasavalta <small>(suom.)</small>
|Flag           = [[Fail:Flag of Karelia.svg|150px|Karjalan Tazovaldkundan flag]]
|FSCoA          = [[Fail:Coat of Arms of Republic of Karelia.svg|110px|Karjalan Tazovaldkundan znam]]
|FlagLnk        = Karjalan Tazovaldkundan flag
|CoALnk         = Karjalan Tazovaldkundan znam
|FSMap          = [[Fail:Map of Russia - Karelia.svg|300px]]
|FSCtrWhat      = Pälidn
|FSCtrNm        = [[Petroskoi]]
|AreaRnk        = 17
|TotArea        = 180520
|WaterPrcnt     = 23.2
|PopRnk         = 69
|Eläjiden lugu  = 622,484
|PopCtDate      = 2018
|PopDens        = 3.45
|GDPRnk         = 62
|GDP            = 233,4
|GDPCtDate      = 2016
|GDP(PPP)       = 371,5
|FedDistrNm     = Lodehline
|EcRegNm        = Pohjoine
|OfLangs        = [[venäkel']] (rahvahaližed keled oma [[karjalan kel'|karjalan]], [[suomen kel'|suomen]] da [[vepsän kel'|vepsän]] keled)
|HeadTtl        = Tazovaldkundan Pämez'
|HeadNm         = [[Parfenčikov Artur|Artur Parfenčikov]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Šandalovič Elissan|Elissan Šandalovič]]
|FSAnthem       = ''[[Karjalan Tazovaldkundan gimn|Kotimaamme Karjala!]]''
|Domain         = karelia.ru
|CadNo          = 10
|MSK            = [[UTC]]+3 ([[MSK]]+0)
}}
'''Karjal''' ({{lang-ru|Карелия}}, ''Карьяла'') vai '''Venäman Karjal''', täuz' oficialine nimituz — '''Karjalan Tazovaldkund''' ([[venän kel'|venäkelel]]: ''Республика Карелия'', [[karjalan kel'|ičenaižkarjalan kelel]]: ''Karjalan tašavalta'', livvinkarjalan kelel: ''Karjalan tazavaldu'', [[suomen kel'|suomen kelel]]: ''Karjalan tasavalta''), om [[Venäma|Venälaižen Federacijan]] [[Venälaižen Federacijan subjektad|subjekt]], Venäman üks' [[Venälaižen Federacijan tazovaldkundad|tazovaldkundoišpäi]]. Se mülüb [[Lodehline federaline ümbrik|Lodehližhe federaližhe ümbrikho]].

Karjalan Tazovaldkundal om röunoid [[Arhangel'skan agj]]anke päivnouzmal, [[Vologdan agj|Vologdan]] i [[Leningradan agj|Leningradan]] agjoidenke suvel, [[Suomenma]]nke päivlaskmal (798 km), [[Murmanskan agj]]anke pohjoižel. Karjalan pohjoižpäivnouzmaižed randad lainištab [[Jävaldmeri|Jävaldmeren]] [[Vauged meri]].

Tazovaldkundan pälidn da kaikiš suremb lidn om [[Petroskoi]]. Eläjiden lugu om 622 484 ristitud (2018. vodel). Pind om 180 520 nellikkilometrad.

== Keled ==
Valdkundkel' om üks'jäine, se om [[venäkel']]. Sab panda toižid-ki valdkundkelid kaiken rahvahan referenduman satusiden mödhe (Karjalan Konstitucijan 11. kirjutuz).

Regionaližed rahvahaližed keled oficialiženke statusanke oma [[karjalan kel'|karjalan]], [[suomen kel'|suomen]] da [[vepsän kel'|vepsän]] keled. Sab kävutada niid sijaližen ičeohjandusen tobmuden aluzkundoiš.<ref>Закон Республики Карелия о государственной поддержке карельского, вепсского и финского языков в Республике Карелия. Статья 8, п. 1. (Karjalan Tazovaldkundan käskuz karjalan, vepsän i suomen keliden valdkundaližes tüges. 8. kirjutuz, 1nz' punkt.)</ref>

== Istorii ==
Vozil 1784−1922 nügüdläižen Karjalan territorii mülüi [[Anuslidnan gubernii|Anuslidnan gubernijha]].

Karjalan Tazovaldkund om olmas Venäman avtonomijaks vs 1920 kezakun 8. päiväspäi. Vhesai 1923 heinkun 27. päivhäsai nimitihe sidä Karjalan Radkommunaks. Vozil 1923−1940 da 1956−1991 sen nimi oli Karjalan Avtonomine Nevondkundaline Socialistine Tazovaldkund, vozil 1940−1956 — Karjalaiž-Suomen Nevondkundaline Socialistine Tazovaldkund. Vn 1991 13. päiväl kül'mkud Karjal sai nügüdläižen oficialižen nimitusen.

Tazovaldkundan Konstitucii<ref>[http://constitution.garant.ru/region/cons_karel/ Karjalan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 2001 7. päiväl uhokud tazovaldkundan Ezitajiden Kodil (Käskusenandajan Suiman ezitajil) da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Karelia.png|thumb|left|250px|Karjalan Tazovaldkundan reljefan kart.]]
Tazovaldkund sijadase Pohjoižes [[Evrop]]as, Venäman lodehližes palas.

Pind om 180 520 nellikkilometrad. [[Mec]] otab territorijan 85%. Kaik om 27 000 jogid Karjalas. Ned mülüdas [[Jävaldmeri|Jävaldmeren]] [[Vauged meri|Vauktan meren]] basseinha pohjoižes da [[Atlantine valdmeri|Atlantižen valdmeren]] [[Baltijan meri|Baltijan meren]] basseinha suves. Karjalan kaikiš pidembad joged oma [[Vodl]] (149 km), [[Kem' (jogi, Karjalan Tazovaldkund)|Kem']] (191 km), [[Ond]] (197 km), [[Čirka-Kem']] (221 km), [[Šui (jogi)|Šui]] (194 km), [[Sun]] (280 km) [[Kivač|Kivačun kos'kenke]]. Karjalas om mugažo 60 000 järvid. [[Änine]] da [[Ladog]]järv oma Evropan kaikiš surembad järved pindan mödhe, tazovaldkundan suviröun läbitab niid.

Tazovaldkundan reljef om kukkaztazangišt, kudamb päivlaskmal vajehtub [[Päivlaskmkarjalaine ülüz|Päivlaskmkarjalaižeks ülüdeks]]. Karjalan pohjoižel om [[Maanselkän ülüz]], kudambal Karjalan kaikiš korktemb [[Nuorunen]]-mägi sijadase (577 m). Konz jäžom tageni pohjoižele, se oli lujas vajehtanu Karjalan reljefad — täs nügüd' om järviden katl'usid, morenižid sel'gid.

Karjalas om enamba kut sadad löudmižsijid, kaik om 24 tarbhaižiden kaivatusiden toižendad niiš. Sadas aktivižikš [[slüd]]ad, [[pöudšpat]]ad, [[kvarc]]ad, [[sauvondmaterialad|sauvondmaterialoid]] ([[kivi (material)|sauvondkivi]], [[savi|saved]], [[lete|letked]], [[gravii]], [[bazal't]], [[granit]], [[mramor]], [[diabaz]], [[Šokš]]un [[babarmkvarcit]]), [[raud|raudkivendod]]. Täs om [[kuld]]ad, [[hobed]]ad, [[platin]]ad, [[diamant]]oid, harvoid mametalloid. Geologad löuziba mugažo [[uran (himine element)|urankivendoiden]], [[titan (himine element)|titanan]], [[vanadii|vanadijan]] da [[molibden]]an löudmižsijid. Sen ližaks, [[tin]]an, [[nikel'|nikelin]], [[magnii|magnijan]], [[vas'k]]en da [[hrom]]an löudmižsijad seištas koskmatomikš. Toižed londuseližed pävarad oma [[turbaz]], [[tal'k]], [[mineraližed mujud]], [[mec]], [[kala]] da [[vezi|reskvezi]].

Klimat om [[ven vö|ven]] paksuidenke sadegidenke, i se vajehtase Karjalan territorijal merižespäi kontinentaližeks. Tal'v om [[lumi|lumekaz]], rainiž, tobjimalaz ilma vägekahita pakaižita. Keza om lühüdaigaine da rainiž (pohjoižiš rajoniš), surenke sadegiden lugumäranke. Eskai kezakus erasti oleskeleb [[hala]]d tazovaldkundas. Räk oleleb harvas, kahtel vai koumel nedalil suvirajoniš. Keskmäine lämuz vilukul om −8.0 C°, i heinkul +16.4 C°, nepsuz — ümbri 80%. Sadegiden vozne lugumär om 500..700 mm.

== Flor da faun ==
Karjalan faun da flor oma istorižikš nored, ned oma formiruinus jäl'gmäižen [[jäaig]]an jäl'ghe, 10..12 tuhad vot tagaz. Tazovalkundan territorijal eläb 63 imetaiživatoiden, 285 linduiden, 5 maujujiden erikod. Karjalan jogiš voib nägištada evropižen da kanadižen [[majag]]an pezad. Kanadine [[majag]], [[ondatr]] da amerikaine [[hähk]] oma Pohjoižamerikan faunan akklimatiziruiduid ezitajad, sen ližaks [[jenotanvuitte koir]] om [[Venäman Edahaine Päivnouzm|Edahaižen Päivnouzman]] faunan akklimatiziruiduid ezitai. Vodespäi 1960 todas [[mecsiga|mecsigoid]] da [[kosul' (živat)|kosulid]]. Voib vastata [[kondi|kondjid]], [[il'bez|il'besid]], [[jäniš]]id, [[mägr]]id, [[reboi]]d da [[händikaz|händikahid]]. Kevädel om äi gavedid: [[säs'k]]id, [[čopjäine|čopjäižid]], [[kägentäi]]d, [[kärbhaine|kärbhaižid]].

Tazovalkundan floras om enamba kavag'mecoid: pohjoižpolel — [[pedai|pedajižid]] mecoid, suvel — pedajižid da [[kuz'|kuššid]] mecoid. Karjalan mecoiden pälehtezsugud oma [[koiv]], [[hab]] da [[raid]]. Karjal om mugažo marjoiden ma, sinnä kazdas: [[bol]], [[jonikaine]], [[garbol]], [[babarm]], [[murikeine]], [[čigičaine]], [[sestrikaine]] da [[mustikaine]].

== Tobmuz ==
[[Fail:Petrozavodsk 06-2017 img71 Karelian Parliament building.jpg|thumb|right|250px|Tazovaldkundan Käskusenandajan Suiman ištundsija [[Petroskoi]]š.]]
[[Parfenčikov Artur|Artur Parfenčikov]] radab [[Karjalan Tazovaldkundan Pämez'|Tazovaldkundan Pämeheks]] vs 2017 uhokun 15. päiväspäi, Käskusenandajan Suiman ezitajad vahvištihe händast radnikusele [[Putin Vladimir|Venäman prezidentan]] taričendan mödhe. Kaik rahvaz änestab pämehen kandidatad videks vodeks, enamba kaht strokud jäl'geten ei sa. Tazovaldkundan Pämez' om mugažo sen Ohjastusen pämez', hän märičeb sen strukturad da paneb Ohjastusen valdkundmehid radnikusile. Tazovaldkundan pämehen administracii, üks' ezmäine varapämez' da seičeme muite varapämest oma hänele abhu.

Karjalan Tazovaldkundan üks'kodine parlament om [[Karjalan Tazovaldkundan Käskusenandai Suim|Käskusenandai Suim]]. Vhesai 2002 se oli kaks'kodižeks. Kaik rahvaz valičeb sen 36 ezitajad videks vodeks. [[Šandalovič Elissan|Elissan Šandalovič]] radab Käskusenandajan Suiman ezimeheks vs 2016 redukun 6. päiväspäi.

Radonoigendai tobmuz om [[Karjalan Tazovaldkundan Ohjastuz]]. Tazovaldkundan ministrused, valdkundaližed komitetad, kaks' ohjandust da üks' inspekcii alištudas Ohjastusele.

Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund). Valitihe Tazovaldkundan pämest vn 2017 10. päiväl sügüz'kud, [[Parfenčikov Artur|nügüdläine pämez']] sai vägestust ezmäižes turas (61,34% änid).

== Administrativiž-territorialine jagand ==
Karjalan Tazovaldkund jagase 16 municipaližhe rajonha (sidä kesken 3 rahvahališt rajonad) da 2 lidnümbrikho. 2006. vodelpäi municipaližen reforman jäl'ghe rajonad jagadas 22 lidnkundha (venäkelel: ''городские поселения'') da 86 küläkundha ({{lang-ru|сельские поселения}}, sidä kesken 3 vepsän küläkundad). Vodelpäi 1994 (vodhesai 2005, municipaližhe administrativižhe reformhasai) [[Änižröunan rajon|Änižröunan (Änižrandan) rajonan]] suvipol' oli mülütadud [[Vepsän rahvahaline volost'|Vepsän rahvahaližhe volost'he]]. 

{| style="background:transparent;" cellspacing="2px"  
|
{| class="standard wikitable"  style="text-align:left; font-size:90%;"
|- style="font-size:100%; text-align:right;"
! class="unsortable"| № || width="160px" | Admin. ühtnik || ! width="110px" | Admin. keskuz || Pind (km²) || Eläjiden lugu || rowspan="19" class="unsortable" | [[Fail:Karelija numbered.png|350px]]

|-
| 1 || [[Belomorskan rajon]] || [[Belomorsk]] || 12930 || 21065
|-
| 2 || [[Kalevalan rahvahaline rajon]] || [[Kalevala (žilo)|Kalevala]]|| 13030 || 9470
|-
| 3 || [[Kemin rajon]] || [[Kem']]|| 7950 || 18604
|-
| 4 || [[Kondopogan rajon]] || [[Kondopog]] || 5940 || 41827
|-
| 5 || [[Lahdenpohjan rajon]] || [[Lahdenpohj]] || 2180 || 15273
|-
| 6 || [[Louhin rajon]] || [[Louhi]] || 22710|| 16746
|-
| 7 || [[Medvežjegorskan rajon]] || [[Medvežjegorsk]] || 13730 || 34172
|-
| 8 || [[Mujezerskijan rajon]] || [[Mujezerskii]] || 18180 || 14613
|-
| 9 || [[Olonecan rahvahaline rajon]] || [[Olonec]] || 3920 || 24962
|-
| 10 || [[Pit'krandan rajon]] || [[Pit'krand]] || 2270 || 21931
|-
| 12 || [[Präžan rahvahaline rajon]] || [[Präž]] || 6430 || 16882
|-
| 13 || [[Pudožan rajon]] || [[Pudož]] || 12660 || 24614
|-
| 14 || [[Segežan rajon]] || [[Segež]] || 10640 || 45963
|-
| 16 || [[Sojärven rajon]] || [[Sojärv (lidn)|Sojärv]] || 13580 || 21117
|-
| 15 || [[Sortavalan rajon]] || [[Sortaval]] || 2190 || 32885
|-
| 11 || [[Änižröunan rajon]] || [[Petroskoi]] || 4600 || 23246
|-
| I || [[Petroskoin lidnümbrik]] || [[Petroskoi]] || 135 || 270601
|-
| II || [[Kostamukšan lidnümbrik]] || [[Kostamukš]] || 4046 || 30241
|}
|}

== Demografii ==
Vn 2010 kaiken Venälaižen Federacijan rahvahanlugemižen andmusiden mödhe 643 548 ristitud elihe Karjalas<ref>[http://www.gks.ru/free_doc/new_site/population/demo/perepis2010/svod.xls Vn 2010 Venäman kaikenaigaine ristitišt. — Rosstat (''gks.ru'').] {{ref-ru}}</ref> (neche rindataden, 2002. voden rahvahanlugemižen andmusiden mödhe eläjiden lugu oli 716 281 eläjad) 3,81 rist./km² eläjiden keskmäiženke tihedusenke. Kaikiš suremb ristitišt oli 795 tuh. eläjid vl 1987. Eläjiden lugun vähendamižen päsü om ekonomikan hondon situacijan tagut 1990-nzil vozil.

Karjalan eläjiden enamba koumandest eläb kaikiš surembas lidnas da tazovaldkundan pälidnas — [[Petroskoi]]š. Kaikutte nellänz' ristit videspäi om lidnaneläi. Lidnalaižed elädas [[Karjalan Tazovaldkundan lidnad|koumestoštkümnes lidnas]] da 11 lidnaližen tipan žilos. Toižed järedad lidnad (enamba 25 tuh. ristituid vl 2015) oma [[Kondopog]], [[Kostamukš]] da [[Segež]]. Sen ližaks, 794 külähišt žilod da küläd om tazovaldkundas. Vl 2018 kaik om 9 eländpunktad enamba mi 10 tuh. eläjidenke.

Rahvahad (enamba 0,4% vl 2010): 78,9% oma [[venälaižed|venänikad]] (507654 rist.), 7,1% — [[karjalaižed]] (45570 rist.), 3,6% — [[vaugedvenälaižed]] (23345 rist.), 2,0% — [[ukrainalaižed]] (12677 rist.), 1,3% — [[suomalaižed]] (8577 rist.), 0,5% — [[vepsläižed]] (3423 rist.), 2,6% — toižed rahvahad (16422 rist.), 4,0% — rahvahuden ozutandata (25880 rist.).

Venänikad, karjalaižed, ukrainalaižed, vaugedvenälaižed da vepsläižed — [[ortodoksine jumalankodikund|ortodoksižen]] jumalankodikundan uskojad tobjimalaz, suomalaižed — [[lüteranine jumalankodikund|lüteranižen]] jumalankodikundan uskojad.

== Homaičendad ==
<references />

== Irdkosketused ==
* [http://gov.karelia.ru/ Karjalan Tazovaldkundan tobmuden aluzkundoiden oficialine internet-portal (''gov.karelia.ru'').] {{ref-ru}} {{ref-en}} {{ref-fi}}
* [http://www.karelia-zs.ru/ Karjalan Tazovaldkundan Käskusenandajan Suiman oficialine sait (''karelia-zs.ru'').] {{ref-ru}} {{ref-en}}

{{Hüvä kirjutuz}}
{{Karjalan Tazovaldkundan lidnad}}
{{Rajonad Karjalan Tazovaldkundas}}
{{Venälaižen Federacijan subjektad}}
{{Nece kirjutuz Vepsän Vikijas|[http://veps-kir.wikia.com/wiki/Каръялан_Тазовалдкунд Каръялан Тазовалдкунд]}}

[[Kategorii:Karjalan Tazovaldkund| ]]
