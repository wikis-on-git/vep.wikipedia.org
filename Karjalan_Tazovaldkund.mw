{{Venälaižen Federacijan subjekt
|Nimi           = Karjalan Tazovaldkund<br />Республика Карелия <small>(ven.)</small><br />Karjalan tašavalta <small>(ičenaižkarjal.)</small><br />Karjalan tazavaldu <small>(livvikkarjal.)</small><br />Karjalan tasavalta <small>(suom.)</small>
|Flag           = [[Fail:Flag of Karelia.svg|150px|Karjalan Tazovaldkundan flag]]
|FSCoA          = [[Fail:Coat of Arms of Republic of Karelia.svg|110px|Karjalan Tazovaldkundan znam]]
|FlagLnk        = Karjalan Tazovaldkundan flag
|CoALnk         = Karjalan Tazovaldkundan znam
|FSMap          = [[Fail:Map of Russia - Karelia.svg|300px]]
|FSCtrWhat      = Pälidn
|FSCtrNm        = [[Petroskoi]]
|AreaRnk        = 17
|TotArea        = 180520
|WaterPrcnt     = 14.7
|PopRnk         = 69
|Eläjiden lugu  = 632,533
|PopCtDate      = 2015
|PopDens        = 3.5
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Pohjoine
|OfLangs        = [[venäkel']] (rahvahaližed keled oma [[karjalan kel'|karjalan]], [[suomen kel'|suomen]] da [[vepsän kel'|vepsän]] keled)
|HeadTtl        = Tazovaldkundan Pämez'
|HeadNm         = [[Hudilainen Aleksandr|Aleksandr Hudilainen]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Semenov Vladimir|Vladimir Semenov]]
|FSAnthem       = ''[[Karjalan Tazovaldkundan gimn|Kotimaamme Karjala!]]''
|Domain         = karelia.ru
|CadNo          = 10
|MSK            = [[UTC]]+3 ([[MSK]]+0)
}}
'''Karjal''' ([[venäkel'|ven.]]: ''Карелия'', ''Карьяла'') vai '''Venäman Karjal''', täuz' oficialine nimituz — '''Karjalan Tazovaldkund''' ([[venän kel'|venäkelel]]: ''Республика Карелия'', [[karjalan kel'|ičenaižkarjalan kelel]]: ''Karjalan tašavalta'', livvinkarjalan kelel: ''Karjalan tazavaldu'', [[suomen kel'|suomen kelel]]: ''Karjalan tasavalta''), om [[Venäma|Venälaižen Federacijan]] [[Venälaižen Federacijan subjektad|subjekt]], Venäman üks' [[Venälaižen Federacijan tazovaldkundad|tazovaldkundoišpäi]].

Se mülüb [[Lodehline federaline ümbrik|Lodehližhe federaližhe ümbrikho]].

Tazovaldkundan pälidn da surembaine lidn om [[Petroskoi]].

== Keled ==
Valdkundkel' om üks'jäine, se om [[venäkel']]. Sab panda toižid-ki valdkundkelid kaiken rahvahan referenduman satusiden mödhe (Karjalan Konstitucijan 11. kirjutuz).

Regionaližed rahvahaližed keled oficialižen statusanke oma [[karjalan kel'|karjalan]], [[suomen kel'|suomen]] da [[vepsän kel'|vepsän]] keled. Sab kävutada niid sijaližen ičeohjandusen tobmuden aluskundoiš<ref>Закон Республики Карелия о государственной поддержке карельского, вепсского и финского языков в Республике Карелия. Статья 8, п. 1.</ref>.

== Istorii ==
Vozil 1784-1922 nügüdläižen Karjalan territorii mülüi [[Anuslidnan agj]]aha.

Karjalan Tazovaldkund om olmas Venäman avtonomijaks vl 1920 kezakun 8. päivälpäi. Vhesai 1923 heinkun 27. päivhäsai sidä nimitihe Karjalan Radkommunaks. Vozil 1923-1940 da 1956-1991 sen nimi oli Karjalan Avtonomine Nevondkundaline Socialistine Tazovaldkund, vozil 1940-1956 — Karjalaiž-Suomen Nevondkundaline Socialistine Tazovaldkund. Vl 1991 kül'mkun 13. päiväl Karjal sai nügüdläižen oficialižen nimitusen.

Tazovaldkundan Konstitucii<ref>[http://constitution.garant.ru/region/cons_karel/ Karjalan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 2001 uhokun 7. päiväl tazovaldkundan Ezitajiden Kodil (Käskusenandajan Suiman ezitajil) da om väges nügüd' äiluguižiden vajehtusidenke.

== Geografijan andmused ==
[[Fail:Relief Map of Karelia.png|thumb|left|250px|Karjalan Tazovaldkundan reljefan kart.]]
Tazovaldkund sijadase Pohjoižes [[Evrop]]as, Venäman lodehližes palas.

Karjalan Tazovaldkundal oma röunad [[Arhangel'skan agj]]anke päivnouzmal, [[Vologdan agj|Vologdan]] da [[Leningradan agj|Leningradan]] agjoidenke suvel, [[Suomenma]]nke päivlaskmal (798 km), [[Murmanskan agj]]anke pohjoižel. Karjalan pohjoižpäivnouzmaižed randad lainištab [[Jävaldmeri|Jävaldmeren]] [[Vauged meri]].

Pind om 180 520 nellikkilometrad. [[Mec]] otab territorijan 85%. Karjalas om 27 000 joged. Ned mülüdas [[Jävaldmeri|Jävaldmeren]] [[Vauged meri|Vauktan meren]] basseinha pohjoižes da [[Atlantine valdmeri|Atlantižen valdmeren]] [[Baltijan meri|Baltijan meren]] basseinha suves. Karjalan kaikiš surembad joged oma [[Vodl]] (149 km), [[Kem' (jogi, Karjalan Tazovaldkund)|Kem']] (191 km), [[Ond]] (197 km), [[Čirka-Kem']] (221 km), [[Šui (jogi)|Šui]] (194 km), [[Sun]] (280 km) [[Kivač|Kivačun kos'kenke]]. Karjalas om mugažo 60 000 järved. [[Änine]] da [[Ladog]]järv oma Evropan kaikiš surembad järved pindan mödhe, tazovaldkundan suviröun läbitab niid.

Tazovaldkundan reljef om kukkaztazangišt, kudamb päivlaskmal vajehtub [[Päivlaskmkarjalaine ülüz|Päivlaskmkarjalaižeks ülüdeks]]. Karjalan pohjoižel om [[Maanselkän ülüz]], kudambal sijadase Karjalan korktembaine [[Nuorunen]]-mägi (577 m). Konz jäžom om tagenus pohjoižele, se om lujas vajehtanu Karjalan reljefad — täs nügüd' om järviden katlüsid, morenižid sel'gid.

Karjalas om enamba kut sadad löudmižsijid, kudambiš om 24 tarbhaižiden kaivatusiden toižendoid. Sadas aktivižikš [[slüd]]ad, [[pöudšpat]]ad, [[kvarc]]ad, [[sauvondmaterialad|sauvondmaterialoid]] ([[kivi (material)|sauvondkivi]], [[savi]], [[lete]], [[gravii]], [[bazal't]], [[granit]], [[mramor]], [[diabaz]], [[Šokš]]un [[babarmkvarcit]]), [[raud|raudkivendod]]. Täs om [[kuld]]ad, [[hobed]]ad, [[platin]]ad, [[diamant]]oid, harvoid mametalloid. Geologad löuziba mugažo [[uran (himine element)|urankivendoiden]], [[titan (himine element)|titanan]], [[vanadii|vanadijan]] da [[molibden]]an löudmižsijid. Mugažo [[tin]]an, [[nikel'|nikelin]], [[magnii|magnijan]], [[vas'k]]en da [[hrom]]an löudmižsijad seištas koskmatomikš. Toižed londuseližed pävarad oma [[turbaz]], [[almaz]]ad, [[tal'k]], [[mineraližed mujud]], [[mec]], [[kala]] da [[reskvezi]].

Klimat om [[ven vö|ven]] paksuiden sadegidenke, i se vajehtase Karjalan territorijal merižespäi kontinentaližeks. Tal'v om [[lumi|lumekaz]], rainiž, tobjimalaz ilma vägekahita pakaižita. Keza om lühüdaigaine da rainiž (pohjoižiš rajoniš), suren sadegiden lugumäranke. Eskai kezakus tazovaldkundas erasti oleskeleb [[hala]]d. Räk oleleb harvas, kahtel vai koumel nedalil suvirajoniš. Kesklämuz vilukul om -8.0&nbsp;°C, a heinkul +16.4&nbsp;°C. Kesknepsuz — ümbri 80%. Sadegiden vozne lugumär om 500–700 mm.

== Flor da faun ==
Karjalan faun da flor oma istorižikš nored, ned oma formiruinus jäl'gmäižen [[jäaig]]an jäl'ghe, 10-12 tuhad vot tagaz. Tazovalkundan territorijal eläb 63 imetaiživatoiden, 285 linduiden, 5 maujujiden erikod. Karjalan jogiš voib nägištada evropižen da kanadižen [[majag]]an pezad. Kanadine [[majag]], [[ondatr]] da amerikaine [[hähk]] oma Pohjoižamerikan faunan akklimatiziruiduid ezitajad, a [[jenotanvuitte koir]] om [[Venäman Edahaine Päivnouzm|Edahaižen Päivnouzman]] faunan akklimatiziruiduid ezitai. Vodespäi 1960 todas [[mecsiga|mecsigoid]] da kosulid. Voib vastata [[kondi|kondjid]], [[il'bez|il'besid]], [[jäniš]]id, [[mägr]]id, [[reboi]]d da [[händikaz|händikahid]]. Kevädel om äi gavedid: [[säs'k]]id, [[čopjäine|čopjäižid]], [[kägentäi]]d, [[kärbhaine|kärbhaižid]].

Tazovalkundan floras om enamba kavag'mecoid: pohjoižpolel — [[pedai|pedajižid]] mecoid, suvel — pedajižid da [[kuz'|kuššid]] mecoid. Karjalan mecoiden pälehtezsugud oma [[koiv]], [[hab]] da [[raid]]. Karjal om mugažo marjoiden ma: sinnä kazdas [[bol]], [[jonikaine]], [[garbol]], [[babarm]], [[murikeine]], [[čigičaine]], [[sestrikaine]] da [[mustikaine]].

== Tobmuz ==
[[Fail:ОбкомКПСС.jpg|thumb|right|250px|Tazovaldkundan Käskusenandajan Suiman ištundsija [[Petroskoi]]š.]]
[[Hudilainen Aleksandr|Aleksandr Hudilainen]] radab Tazovaldkundan Pämeheks vs 2012 semendkun 24. päiväspäi, Käskusenandajan Suiman ezitajad vahvištihe händast radnikusele [[Putin Vladimir|Venäman prezidentan]] taričendan mödhe. Vl 2017 kaik rahvaz änestaškandeb pämehen kandidatad videks vodeks, enamba kaht strokud jäl'geten ei sa. Tazovaldkundan Pämez' om mugažo sen Ohjastusen pämez', hän märičeb sen strukturad da paneb Ohjastusen valdkundmehid radnikusile. Tazovaldkundan pämehen administracii, üks' ezmäine varapämez' da seičeme muite varapämest oma hänele abhu.

Karjalan Tazovaldkundan üks'kodine parlament om Käskusenandai Suim. Vhesai 2002 se oli kaks'kodižeks. Kaik rahvaz valičeb sen 50 ezitajad videks vodeks. [[Semenov Vladimir|Vladimir Semenov]] radab Käskusenandajan Suiman ezimeheks vs 2011 tal'vkun 22. päiväspäi.

Radonoigendai tobmuz om Karjalan Tazovaldkundan Ohjastuz. Tazovaldkundan ministrused, valdkundaližed komitetad, kaks' ohjandust da üks' inspekcii alištudas Ohjastusele.

Järgvaličendad Käskusenandajha Suimha oliba vl 2011 tal'vkun 4. päiväl.

== Administrativiž-territorialine jagand ==
Karjalan Tazovaldkund jagase 16 municipaližhe rajonha (sidä kesken 3 rahvahališt rajonad) da 2 lidnümbrikho. 2006 vodelpäi municipaližen reforman taguiči rajonad jagadas 24 lidnkundha (venäkelel: ''городские поселения'') da 86 küläkundha (venäkelel: ''сельские поселения'', sidä kesken 3 vepsän küläkundad). Vodelpäi 1994 (vodhesai 2005, municipaližhe administrativižhe reformhasai) [[Änižröunan rajon|Änižröunan (Änižrandan) rajonan]] suvipol' oli mülütadud [[Vepsän rahvahaline volost'|Vepsän rahvahaližhe volost'he]]. 

{| style="background:transparent;" cellspacing="2px"  
|
{| class="standard wikitable"  style="text-align:left; font-size:90%;"
|- style="font-size:100%; text-align:right;"
! class="unsortable"| № || width="160px" | Admin. ühtnik || ! width="110px" | Admin. keskuz || Pind (km²) || Eläjiden lugu || rowspan="19" class="unsortable" | [[Fail:Karelija numbered.png|350px]]

|-
| 1 || [[Belomorskan rajon]] || [[Belomorsk]] || 12930 || 21065
|-
| 2 || [[Kalevalan rahvahaline rajon]] || [[Kalevala (žilo)|Kalevala]]|| 13030 || 9470
|-
| 3 || [[Kemin rajon]] || [[Kem']]|| 7950 || 18604
|-
| 4 || [[Kondopogan rajon]] || [[Kondopog]] || 5940 || 41827
|-
| 5 || [[Lahdenpohjan rajon]] || [[Lahdenpohj]] || 2180 || 15273
|-
| 6 || [[Louhin rajon]] || [[Louhi]] || 22710|| 16746
|-
| 7 || [[Medvežjegorskan rajon]] || [[Medvežjegorsk]] || 13730 || 34172
|-
| 8 || [[Mujezerskijan rajon]] || [[Mujezerskii]] || 18180 || 14613
|-
| 9 || [[Olonecan rahvahaline rajon]] || [[Olonec]] || 3920 || 24962
|-
| 10 || [[Pit'krandan rajon]] || [[Pit'krand]] || 2270 || 21931
|-
| 12 || [[Präžan rahvahaline rajon]] || [[Präž]] || 6430 || 16882
|-
| 13 || [[Pudožan rajon]] || [[Pudož]] || 12660 || 24614
|-
| 14 || [[Segežan rajon]] || [[Segež]] || 10640 || 45963
|-
| 16 || [[Sojärven rajon]] || [[Sojärv]] || 13580 || 21117
|-
| 15 || [[Sortavalan rajon]] || [[Sortaval]] || 2190 || 32885
|-
| 11 || [[Änižröunan rajon]] || [[Petroskoi]] || 4600 || 23246
|-
| I || [[Petroskoin lidnümbrik]] || [[Petroskoi]] || 135 || 270601
|-
| II || [[Kostamukšan lidnümbrik]] || [[Kostamukš]] || 4046 || 30241
|}
|}

== Demografii ==
Vn 2010 Venäläižen Federacijan rahvahanlugemižen andmusiden mödhe Karjalas eläb 643 548 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref> (neche rindataden, 2002 voden rahvahanlugemižen andmusiden mödhe eläjiden lugu oli 716 281 eläjad) 3,81 rist./km² eläjiden kesktihedusenke. Eläjiden lugun vähendamižen päsü om ekonomikan hondon situacijan tagut 1990-zil vozil. Enamb Karjalan eläjiden koumandest eläb kaikiš surembas lidnas da tazovaldkundan pälidnas — [[Petroskoi]]š. Kaikutte kahesanz' ristit kümnepäi om lidnaneläi. Lidnalaižed elädas [[Karjalan Tazovaldkundan lidnad|koumestoštkümnes lidnas]] da 11 lidnaližen tipan žilos. Toižed järedad lidnad (enamba 25 tuh. ristitud vl 2015) oma [[Kondopog]], [[Kostamukš]] da [[Segež]].

Rahvahad (enamba 0,5% vl 2010): 78,9% oma [[venälaižed|venänikad]] (507654 rist.), 7,1% — [[karjalaižed]] (45570 rist.), 3,6% — [[vaugedvenälaižed]] (23345 rist.), 2,0% — [[ukrainalaižed]] (12677 rist.), 1,3% — [[suomalaižed]] (8577 rist.), 0,5% — [[vepsläižed]] (3423 rist.), 2,6% — toižed (16422 rist.), 4,0% — rahvahuden ozutandata (25880 rist.). Venänikad, karjalaižed, ukrainalaižed, vaugedvenälaižed da vepsläižed — [[ortodoksine jumalankodikund|ortodoksižen]] jumalankodikundan uskojad, suomalaižed — [[lüteranine jumalankodikund|lüteranižen]] jumalankodikundan uskojad.

== Homaičendad ==
<references />

== Irdkosketused ==
* [http://gov.karelia.ru/ Karjalan Tazovaldkundan tobmuden aluskundoiden oficialine internet-portal.] {{ref-ru}} {{ref-en}} {{ref-fi}}
* [http://www.karelia-zs.ru/ Karjalan Tazovaldkundan Käskusenandajan Suiman oficialine sait.] {{ref-ru}} {{ref-en}}

{{Hüvä kirjutuz}}
{{Karjalan Tazovaldkundan lidnad}}
{{Rajonad Karjalan Tazovaldkundas}}
{{Vepsän küläd Karjalan Tazovaldkundas}}
{{Venälaižen Federacijan subjektad}}
{{Nece kirjutuz Vepsän Vikijas|[http://veps-kir.wikia.com/wiki/Каръялан_Тазовалдкунд Каръялан Тазовалдкунд]}}

[[Kategorii:Karjalan Tazovaldkund| ]]
