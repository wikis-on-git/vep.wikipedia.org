{{Nece kirjutuz Vepsän Vikijas|[http://veps-kir.wikia.com/wiki/Каръялан_Тазовалдкунд Каръялан Тазовалдкунд]}}
{{Venälaižen Federacijan subjekt
|Nimi           = Karjalan Tazovaldkund
|Venälaine nimi = Республика Карелия
|Flag           = [[Fail:Flag of Karelia.svg|150px|Karjalan flag]]
|FSCoA          = [[Fail:Coat of Arms of Republic of Karelia.svg|125px|Karjalan znam]]
|FlagLnk        = Karjalan flag
|CoALnk         = Karjalan valdkundznam
|FSMapName      = RussiaKarelia
|FSCtrWhat      = Pälidn
|FSCtrNm        = [[Petroskoi]]
|AreaRnk        = 20
|TotArea        = 172400
|WaterPrcnt     = 14.7
|PopRnk         = 67
|Eläjiden lugu  = 690653
|PopCtDate      = 2008
|PopDens        = 4.0
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Pohjoine
|CadNo          = 10
|OfLangs  = [[venäkel']] (rahvahaližed keled oma [[Karjalan kel’|karjalan]], [[Suomen kel'|suomen]] da [[Vepsän kel'|vepsän]] keled.)
|Прявтонть лем  = Tazovaldkundan Pämez'
|HeadTtl        = Tazovaldkundan Pämez'
|HeadNm         = Andrei Nelidov
|LegislTtl      = Käskusenandajan tobmusen pämez'
|LegislNm       = Nikolai (Mikoi) Lövin
|FSAnthem       = ''[[Karjalan Tazovaldkundan Gimn|Kotimaamme Karjala!]]''
|Domain=.karelia.ru
|MSKS           = 0
}}
'''Karjal, Karjalan Tazovaldkund''' ([[Venäkel'|venäkelel]]: ''Республика Карелия'', [[Karjalan kel’|ičenaižkarjalan kelel]]: ''Karjalan tašavalta'', livvinkarjalan kelel: ''Karjalan tazavaldu'', [[Suomen kel'|suomen kelel]]: ''Karjalan tasavalta'') om [[Venäma|Venälaižen Federacijan]] subjekt, Lodehližes federaližes ümbrikos. Karjalan Tazovaldkundal oma röunad [[Murmanskan agj]]anke pohjoižel, [[Suomi|Suomenmanke]] päivlaskmal, [[Arhangel'skan agj]]anke päivnouzmal, [[Leningradan agj]]anke da [[Vologdan agj]]anke suvel. Karjalan tazovaldkundan pälidn da kaikiš suremb lidn om [[Petroskoi]]. Eläjiden lugu om 645 200 mest (2010 vodel). Pind om 172 400 nellikkilometrad.

== Geografii ==
Tazovaldkund sijadase Pohjoižes [[Evrop]]as, Venäman lodehližes palas, Vaugedmeren randal. Karjalas om 27 000 joged. Karjalan kaikiš surembad joged oma Vodl (149 km), Kem' (191 km), Ond (197 km), Čirka-Kem' (221 км), Šuj (194 km), Sun (280 km) [[Kivač|Kivačun kos'kenke]]. Karjalas om mugažo 60 000 järved, [[Änine]] da [[Ladog|Ladogjärv]] oma Evropan kaikš surembad järved pindan mödhe. Tazovaldkundan reljef om kukaztazangišt, kudamb päivlaskmal vajehtub Päivlaskmkarjalaižeks ülüseks. Karjalan pohjoižel om Maanselkän ülüz, kudambal sijadase Karjalan kaikiš korktamb mägi — Nuorunen (577 m). Konz jäžom om tagenus pohjoižele, se om lujas vajehtanu Karjalan rel'jefad — täs nügüd' om järviden katlüsid, morenižid sel'gid. Karjalas om 175 löudmižsijad, kudambiš om 24 tarbhaižiden kaivatesiden erikad. Sadas aktivižikš slüdad, pöudšpatad, kvarcad, sauvondmaterialoid (granitad, mramorad, diabazad, [[Šokš]]un babarmkvarcitad), raudrudad. Täs om [[Kuld|kuldad]], hobedad, diamantoid, harvinaižmaižid metalloid. Geologad löuziba mugažo uranrudoiden, titanan, vandijan da molibdenan löudmižsijad.

Klimat om ven paksuiden sadegidenke, i se vajehtase Karjalan territorijal merižespäi kontinentaližeks. Tal'v om lumekaz, rainiž, tobjimalaz ilma vägekahita pakaižita. Keza om lühüdaigaine da rainiž (pohjoižiš rajonoiš), suren sadegiden lugumäranke. Eskai kezakus tazovaldkundas erasti oleskeleb halad. Räk oleskeleb harvas, kahtel vai koumel nedalil suvirajonoiš. Kesklämuz vilukul om -8.0&nbsp;°C, a heinkul +16.4&nbsp;°C. Kesknepsuz — ümbri 80%. Sadegiden vozne lugumär om 500–700 mm.

== Flor da faun ==
Karjalan faun da flor oma istorižikš nored, ned oma formiruinus jäaigan jäl'ghe. Tazovalkundan territorijal eläb 63 imetaiživatoiden, 285 linduiden, 5 maujujujiden erikad. Karjalan jogiš voib nägištada evropalaižen da kanadalaižen [[Majag|majagan]] pezad. Kanadalaine [[majag]], [[ondatr]] da amerikalaine [[hähk]] oma Pohjoižamerikan faunan akklimatiziruiduid ezitajad, a [[jenotanvuitte koir]] om Endahaižen päivnouzman faunan akklimatiziruiduid ezitai. Vodespäi 1960 todas [[Mecsiga|mecsigoid]] da kosulid. Voib vastata [[Kondi|kondjid]], [[Il’bez|il'besid]], [[Jäniš|jänišid]], [[Mägr|mägrid]], [[Reboi|reboid]] da [[Händikaz|händikahid]]. Kevädel om äi gavedid: [[Säs'k|säs'kid]], čopjaižid, kägentäid, [[Kärbhaine|kärbhaižid]].

Tazovalkundan floras om enamba kavag’mecoid, pohjoižpolel - [[Pedai|pedajižid]] mecoid, suvel — pedajižid da [[Kuz'|kuššid]] mecoid. Karjalan mecoiden pälehtezsugud oma [[koiv]], [[hab]] da [[raid]]. Karjal om mugažo marjoiden ma: sinnä kazdas bol, jonikaine, garbol, babarm, murikaine, čigičaine, sestrikaine da mustikaine.

== Demografii ==
2010 voden Venäläižen Federacijan rahvahanlugemižen andmusiden mödhe Karjalas eläb 645 205 ristitud (neche rindataden, 2002 voden rahvahanlugemižen andmusiden mödhe eläjiden lugu oli 716 281 eläjid). Eläjiden kasktiheduz om 3,81 rist./km². Eläjiden lugun vähendamižen päsü om ekonomikan hondon situacijan täht 1990-il vozil. Enamb Karjalan eläjiden koumandest eläb kaikiš surembas lidnas da tazovaldkundan pälidnas [[Petroskoi|Petroskoiš]]. Lidnaneläjid (ristituid, kudambad elädas 13 lidnoiš da 11 lidnaližen tipan žiloiš) Karjalas om 78 procentad. 

Enamb 75% Karjalan eläjid — venänikad, 9,2% — karjalaižed, 5,3% — ukrainalaižed, 2,7% — vaugedvenälaižed, 2% — suomalaižed  da 0,7% — [[vepsläižed]]. Venänikad, karjalaižed, ukrainalaižed, vaugedvenälaižed da vepsläižed — ortodoksižen jumalankodikundan uskojad, suomalaižed — lüteranižen jumalankodikundan uskojad.

== Administrativiž-territorialine jagand ==
Karjalan Tazovaldkund jagase 16 municipaližihe rajonoihe (sidä kesken 3 rahvahaližed rajonad) da 2 lidnümbrikoihe. 2006 vodelpäi municipaližen reforman taguiči rajonad jagudas 24 lidnkundoihe (venäkelel: ''городские поселения'') da 86 küläkundoihe (venäkelel: ''сельские поселения'', sidä kesken 3 vepsän küläkundad). Vodelpäi 1994 (vodhesai 2005, municipaližhe administrativižhe reformhasai) [[Änižröunan rajon|Änižröunan (Änižrandan) rajonan]] suvipol' oli mülütadud [[Vepsän rahvahaline volost’|Vepsän rahvahaližhe volost’he]]. 

{| style="background:transparent;" cellspacing="2px"  
|
{| class="standard wikitable"  style="text-align:left; font-size:90%;"
|- style="font-size:100%; text-align:right;"
! class="unsortable"| № || width="160px" | Admin. ühtnik || ! width="110px" | Admin. keskuz || Pind (km²) || Eläjiden lugu || rowspan="19" class="unsortable" | [[Fail:Karelija numbered.png|350px]]

|-
| 1 || [[Belomorskan rajon]] || Belomorsk || 12930 || 21065
|-
| 2 || [[Kalevalan rahvahaline rajon]] || Kalevala|| 13030 || 9470
|-
| 3 || [[Kemin rajon]] || Kem'|| 7950 || 18604
|-
| 4 || [[Kondopogan rajon]] || Kondopog || 5940 || 41827
|-
| 5 || [[Lahdenpohjan rajon]] || Lahdenpohj || 2180 || 15273
|-
| 6 || [[Louhin rajon]] || Louhi || 22710|| 16746
|-
| 7 || [[Medvežjegorskan rajon]] || Medvežjegorsk || 13730 || 34172
|-
| 8 || [[Mujezerskijan rajon]] || Mujezerskii || 18180 || 14613
|-
| 9 || [[Olonecan rahvahaline rajon]] || Olonec || 3920 || 24962
|-
| 10 || [[Pit'krandan rajon]] || Pit'krand || 2270 || 21931
|-
| 12 || [[Präžan rahvahaline rajon]] || Präž || 6430 || 16882
|-
| 13 || [[Pudožan rajon]] || Pudož || 12660 || 24614
|-
| 14 || [[Segežan rajon]] || Segež || 10640 || 45963
|-
| 16 || [[Sojärven rajon]] || Sojärv || 13580 || 21117
|-
| 15 || [[Sortavalan rajon]] || Sortaval || 2190 || 32885
|-
| 11 || [[Änižröunan rajon]] || [[Petroskoi]] || 4600 || 23246
|-
| I || [[Petroskoin lidnümbrik]] || Petroskoi || 135 || 270601
|-
| II || [[Kostamukšan lidnümbrik]] || Kostamukš || 4046 || 30241
|}
|}

== Irdkosketused ==
* [http://gov.karelia.ru Karjalan Tazovaldkundan oficialine sait] (venäkelel)
* [http://www.karelia-zs.ru/ Karjalan Tazovaldkundan käskusendai suim] (venäkelel)

{{DEFAULTSORT:Karjalan Tazovaldkund}}

[[Kategorii:Karjalan Tazovaldkund| ]]
[[Kategorii:Venäma]]

[[ace:Republik Karelia]]
[[af:Republiek van Karelië]]
[[an:Carelia]]
[[ar:جمهورية كاريليا]]
[[az:Kareliya Respublikası]]
[[be:Карэлія]]
[[bg:Република Карелия]]
[[bs:Karelija]]
[[bxr:Кареэл Республика]]
[[ca:República de Carèlia]]
[[cs:Republika Karélie]]
[[cu:Карꙗла Димократїꙗ]]
[[cv:Карели Республики]]
[[da:Karelen (republik)]]
[[de:Republik Karelien]]
[[diq:Karelya]]
[[el:Δημοκρατία της Καρελίας]]
[[en:Republic of Karelia]]
[[eo:Karelio (respubliko)]]
[[es:República de Carelia]]
[[et:Karjala Vabariik]]
[[eu:Kareliako Errepublika]]
[[fa:جمهوری کارلیا]]
[[fi:Karjalan tasavalta]]
[[fiu-vro:Kar'ala Vabariik]]
[[fr:République de Carélie]]
[[ga:Poblacht na Cairéile]]
[[he:קרליה (רפובליקה)]]
[[hr:Karelija]]
[[id:Republik Karelia]]
[[ie:Republica de Karelia]]
[[io:Republiko di Karelia]]
[[it:Repubblica di Carelia]]
[[ja:カレリア共和国]]
[[ka:კარელიის რესპუბლიკა]]
[[kbd:Карел республикэ]]
[[kk:Карелия Республикасы]]
[[ko:카렐리야 공화국]]
[[koi:Карьяла]]
[[kv:Карелия]]
[[la:Carelia (res publica)]]
[[lez:Карелия]]
[[lt:Karelijos Respublika]]
[[lv:Karēlijas Republika]]
[[mk:Република Карелија]]
[[mn:Бүгд Найрамдах Карель Улс]]
[[mr:कॅरेलिया प्रजासत्ताक]]
[[mrj:Карели Республика]]
[[ms:Republik Karelia]]
[[myv:Карелэнь Республикась]]
[[nl:Karelië (deelrepubliek)]]
[[nn:Karelia]]
[[no:Karelia]]
[[os:Республикæ Карели]]
[[pl:Karelia]]
[[pnb:کریلیا]]
[[pt:República da Carélia]]
[[ro:Republica Carelia]]
[[ru:Республика Карелия]]
[[sah:Карелия Республиката]]
[[sco:Republic o Karelie]]
[[sh:Republika Karelija]]
[[sk:Karelsko]]
[[sl:Republika Karelija]]
[[sq:Karelia]]
[[sr:Карелија]]
[[su:Républik Karélia]]
[[sv:Karelska republiken]]
[[ta:கரேலியா]]
[[tg:Карелия]]
[[th:สาธารณรัฐคาเรลียา]]
[[tl:Republika ng Karelia]]
[[tr:Karelya Cumhuriyeti]]
[[tt:Kareliä]]
[[udm:Карелия]]
[[ug:كارېلىيە]]
[[uk:Республіка Карелія]]
[[vi:Cộng hòa Karelia]]
[[war:Republika han Karelia]]
[[xal:Карелуд таңһч]]
[[zh:卡累利阿共和国]]
