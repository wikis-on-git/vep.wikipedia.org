{{Eländpunkt
 | Nimi = Visock<br />Высоцк
 | Lidnanznam = Coat of Arms of Vysotskoe GP.png
 | Flag = Flag of Vysotck (Leningrad oblast).png
 | Lidnanznam text = Visockan lidnanznam
 | Flag text = Visockan flag
 | Valdkund = Venäma
 | Eläjiden lugu = 1,115
 | Voz' = 2018
 | Pind = 39.81
 | Fail = Uuras City.jpg
 | Pämez' = Igor' Jerofejev<br />(sügüz'ku 2014—)
 | Telefonkod = +7-81378-xx-xxx
 | Avtokod = 47
 | Aigvö = [[UTC]]+3 (MSK+0)
}}
'''Visock''' ({{lang-ru|Высоцк}}, {{lang-fi|Uuras}}, {{lang-sv|Trångsund}} «kaid sal'm») om pen' lidn, lidnankund da [[Baltijan meri|Baltijan meren]] meriport [[Venäma]]n i sen [[Leningradan agj]]an lodehes. Mülüb [[Viipurin rajon (Leningradan agj)|Viipurin rajonha]], sen kaikiš penemb lidn da kund.

== Istorii ==
Eländpunkt mainitase ezmäižen kerdan vl 1532. [[Pohjoine soda|Pohjoižen sodan]] aigan anastihe Viipurid [[Ročinma]]späi vl 1710, i saudihe ''Trongzund-varmitesid'' Viipurin lahten kaidanno sijanno ühtennimižen sal'men randal, nimitihe eländpunktad dokumentoiš Trongzund:aks mugažo. Vll 1864−1867 ''Trongzund-lidnuz'' om saudud, se om kaičenus paloin. Vll 1917−1940 oli ripmatoman [[Suomenma]]n palaks oficialiženke ''Uuras''-nimenke. Šingotihe žilod meriportaks i saudihe raudted sennoks, veded Viipurin randanno oliba madalad.

Oli mülütadud [[Nevondkundaline Ühtištuz|NSTÜ:he]] vn 1940 sulakuspäi [[Karjalaiž-Suomalaine NST|Karjalaiž-Suomalaižen NST:an]] palaks i sai lidnan statusad. Vozil 1941 (sügüz'ku) — 1944 (kezaku) oli okkupiruidud Suomenman sodavägil. Mülütihe [[Venäman NFST|Venäman NFST:n]] [[Leningradan agj]]aha vl 1944. Udesnimitihe lidnad vl 1948 ezmäi ''Petroostrov:aks'', sid' nügüdläižikš pölištunuden läz Trongzund-sart [[Nevondkundaline Ühtištuz|NSTÜ:n]] Kuz'ma Visockii-vägimehen muštho, mugažo nimitihe sart-ki.

Lidn šingotase Visockii-torguindmeriportaks (kivivoin i hilen terminalad, 17,6 mln tonnoid vl 2017). Armijan valdkundröunmeriväged baziruiše lidnanno.

== Geografijan andmused ==
Lidn sijadase [[Karjalan kagluz|Karjalan kaglhan]] päivlaskmas, [[Suomen laht]]en pohjoižpäivnouzmaižel randal, Visockii-saren pohjoižes, 0 m keskmäižel korktusel valdmeren pindan päl. Matkad [[Piter]]in keskushesai om 123 km orhal vai 160 km avtotedme, om 100 km sen röunhasai orhal, [[Suomenma]]n röunhasai — 30 km lodeheze orhal. Lähembaine lidn da port om [[Viipur]] 20 km pohjoižpäivnouzmha orhal lahtedme vai 30 km avtotedme, [[Saiman kanal]]an agj om Viipuriš.

Visock om municipaližen ühtnikan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 1 244 ristitud, rajonan ristitišton 0,6%. Kaikiš suremb ristitišt oli 1 750 eläjad vl 2007.

== Galerei ==
<gallery mode="packed" heights="125px">
Крепость Тронгзунд.jpg|Trongzund-lidnusen ({{lang-sv|Trångsund}}) kaičenus paloišpäi
Часовня на острове Новик - panoramio.jpg|Puine časoun' Novik-sarel (vn 2009 nägu)
Вид на порт Высоцк - panoramio.jpg|Visock-portan nägu vl 2010
Memoryal in Uuras 2.jpg|Nevondkundaližiden sodamehiden velleskaum i memorial (2014)
Vysotsk railway station.JPG|Päraudtestancijan sauvuz vl 2010
</gallery>

== Homaičendad ==
<references />

== Irdkosketused ==
* [http://vysotsk.vbglenobl.ru/ Visockan lidnankundan tobmuden oficialine sait (''vysotsk.vbglenobl.ru'').] {{ref-ru}}
{{Commons|Category:Vysotsk}}

{{Leningradan agjan lidnad}}

[[Kategorii:Venäman lidnad]]
[[Kategorii:Leningradan agjan lidnad]]
[[Kategorii:Viipurin rajon (Leningradan agj)]]
