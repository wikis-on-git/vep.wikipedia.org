{{Venälaižen Federacijan subjekt
|Nimi           = Alalidnan agj
|Venälaine nimi = Нижегородская область
|Flag           = [[Fail:Flag of Nizhny Novgorod Region.svg|150px|Alalidnan agjan flag]]
|FSCoA          = [[Fail:Coat of arms of Nizhny Novgorod Region.svg|110px|Alalidnan agjan znam]]
|FlagLnk        = Alalidnan agjan flag
|CoALnk         = Alalidnan agjan znam
|FSMap          = [[Fail:Map of Russia - Nizhny Novgorod Oblast.svg|300px]]
|FSCtrWhat      = Pälidn
|FSCtrNm        = [[Alauz'lidn]]
|AreaRnk        = 40
|TotArea        = 76624
|WaterPrcnt     = 2.12
|PopRnk         = 11
|Eläjiden lugu  = 3,234,752
|PopCtDate      = 2018
|PopDens        = 42.22
|GDPRnk         = 14
|GDP            = 1182,3
|GDPCtDate      = 2016
|GDP(PPP)       = 363,3
|FedDistrNm     = Volgaveren
|EcRegNm        = Volgan da Vätkan
|OfLangs        = [[venäkel']]
|HeadTtl        = Gubernator
|HeadNm         = [[Nikitin Gleb|Gleb Nikitin]] (''velgusentäutai'')
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Lebedev Jevgenii|Jevgenii Lebedev]]
|FSAnthem       = 
|Domain         = 
|CadNo          = 52, 152
|MSK            = [[UTC]]+3 ([[MSK]]+0)
}}
'''Alalidnan agj''' ({{lang-ru|Нижегородская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Volgaveren federaline ümbrik|Volgaveren federaližhe ümbrikho]].

Agjan pälidn da kaikiš suremb lidn om [[Alauz'lidn]].

== Keled ==
Valdkundkel' om üks'jäine — [[venäkel']].

== Istorii ==
Alalidnan agj om olmas vs 1929 vilukun 14. päiväspäi. Vl 1936 [[Marii Elan Tazovaldkund|Marii Elan]] da [[Čuvašijan Tazovaldkund|Čuvašijan]] Tazovaldkundad läksiba sišpäi.

Alalidnan agjan Päkäskuz<ref>[http://constitution.garant.ru/region/ustav_nijegor/ Alalidnan agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 2005 22. päiväl tal'vkud Käskusenandajan Suiman ezitajil, om allekirjutadud gubernatoral sen-žo voden 30. päiväl tal'vkud da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Nizhny Novgorod Oblast.png|thumb|left|250px|Alalidnan agjan reljefan kart.]]
Agj röunatab 8 regionanke: [[Kirovan agj]]anke pohjoižpäivnouzmas, [[Marii Elan Tazovaldkund|Marii Elan]] da [[Čuvašijan Tazovaldkund|Čuvašijan]] tazovaldkundoidenke päivnouzmas, [[Mordovijan Tazovaldkund]]anke suves, [[Räzanin agj]]anke suvipäivlaskmas, [[Vladimiran agj|Vladimiran]] da [[Ivanovon agj|Ivanovon]] agjoidenke päivlaskmas, [[Kostroman agj]]anke lodehes. Alalidnan agj om mererandatoi.

Pind om 76 624 km², sidä kesken mec otab 39 927 km² (53%). Znamasine jogi om [[Volg]] sen ližajogidenke ([[Okanjogi]], [[Vetlug (jogi)|Vetlug]], [[Kerženc]] da [[Sur (Volgan ližajogi)|Sur]]). Kaikiš surembad reskvezištod oma ratud [[Gor'kijan vezivaradim]] Ivanovon agjanke röunal da [[Čeboksaran vezivaradim]].

Volgan oiktan randpolen reljef om ülemb hurad randad, [[Volgaveren ülüz]] seižub sigä. Volgan hura randpol' om alangoikaz, nimitadas sidä ''Volgantagaižeks''. Kaikiš korktemb nimetoi čokkoim sijadase agjan suvipäivnouzmas (245 m).

Klimat om [[ven vö|ven]] kontinentaline. Heinkun keskmäine lämuz om +18..+19 C°, vilukun kesklämuz om −11..−13 C°. Paneb sadegid 500..650 mm vodes, oleleb niid vähemba Volgan oiktal randal huranke rindataden. Vegetacijan pord om 165..175 päiväd vodes.

Londuseližed varad oma [[turbaz]], [[palab šoidkivi]], [[raud|raudkivend]], [[titan (himine element)|titan]], [[cirkonii]], [[fosfor|fosforitad]], [[sauvondmaterialad]] ([[mouckivi]], [[sauvondgips]], [[savi|saved]], [[lete|letked]]), [[keitandsol]], [[mec]], [[vezi|reskvezi]], [[gidroenergii]].

== Tobmuz ==
[[Fail:Nizhny Novgorod Vice-governor's House.jpg|thumb|right|250px|Agjan gubernatoran da Ohjastusen ištundsija [[Alauz'lidn]]an Kremlin südäimes.]]
Agjan pämez' nimitase gubernatoraks. [[Nikitin Gleb|Gleb Nikitin]] tegeb gubernatoran velgusidme vs 2017 sügüz'kun 26. päiväspäi. Kaik rahvaz änestab händast videks vodeks, ei sa rata enamba kaht strokud jäl'geten. Gubernator om mugažo agjan Ohjastusen ezimez', hän märičeb sen strukturad da paneb Ohjastusen ühtnijoid radnikusile. Üks' ezmäine varagubernator - ezmäine Ohjastusen varaezimez' da koume muite varagubernatorad - Ohjastusen muite varaezimest oma hänele abhu.

Alalidnan agjan üks'kodine parlament om Käskusenandai Suim. Kaik rahvaz valičeb sen 50 ezitajad videks vodeks. [[Lebedev Jevgenii|Jevgenii Lebedev]] radab Käskusenandajan Suiman ezimehen vs 2011 keväz'kun 31. päiväspäi, kahtenz' strok.

Radonoigendai tobmuz om Alalidnan agjan Ohjastuz. Agjan ministrused, departamentad, ohjandused, radnikoičendad, komitetad da inspekcijad alištudas Ohjastusele.

Vn 2014 14. päiväl sügüz'kud valitihe gubernatorad jäl'gmäižen kerdan, [[Šancev Valerii|Valerii Šancev]] sai vägestust ezmäižel tural (86,93% änid), se oli hänen koumanz' strok. Käskusenandajan Suiman ühtnijoiden järgenduseližed valičendad oliba vn 2016 18. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 3 310 597 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte nell' eläi videspäi om lidnalaine.

Kaik om [[Alalidnan agjan lidnad|kaks'kümne kahesa lidnad]] agjas da 55 lidnanvuittušt žilod. Toižed järedad lidnad (enamba 90 tuh. ristituid, surembaspäi penembha): [[Dzeržinsk (Venäma)|Dzeržinsk]], [[Arzamas]] i [[Sarov]]. Vl 2015 kaik om 24 eländpunktad enamba mi 10 tuh. eläjidenke.

Rahvahad (enamba 0,2% vl 2010): [[venälaižed]] — 93,9%, [[totarlaižed]] — 1,3%, [[mordvinalaižed]] — 0,6%, [[ukrainalaižed]] — 0,5%, [[armenijalaižed]] — 0,4%, [[čuvašalaižed]] — 0,3%, [[azerbaidžanlaižed]] — 0,3%, [[marilaižed]] — 0,2%, toižed rahvahad — 1,2%, rahvahuden ozutandata — 1,3%.

== Homaičendad ==
<references />

== Irdkosketused ==
* [http://www.government-nnov.ru/ Alalidnan agjan gubernatoran da Ohjastusen oficialine portal (''government-nnov.ru'').] {{ref-ru}} {{ref-en}}
* [http://www.zsno.ru/ Alalidnan agjan Käskusenandajan Suiman oficialine sait (''zsno.ru'').] {{ref-ru}}

{{Alalidnan agjan lidnad}}
{{Venälaižen Federacijan subjektad}}

[[Kategorii:Alalidnan agj| ]]
