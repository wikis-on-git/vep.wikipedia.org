{{Eländpunkt
 | Nimi = Vitebsk<br />Вiцебск <small>(vaug.)</small><br />Витебск <small>(ven.)</small>
 | Lidnanznam = Coat of Arms of Viciebsk, Belarus.svg
 | Flag = Flag of Viciebsk, Belarus.svg
 | Lidnanznam text = Vitebskan lidnanznam
 | Flag text = Vitebskan flag
 | Valdkund = Vaugedvenäma
 | Eläjiden lugu = 377,932
 | Voz' = 2018
 | Pind = 124.54
 | Fail = Viciebsk collage.jpg
 | Pämez' = Viktor Nikolaikin<br />(sulaku 2009—)
 | Telefonkod = +375-212
 | Aigvö = [[UTC]]+3
}}
'''Vitebsk''' ({{lang-be|Вiцебск}}, {{lang-ru|Витебск}}) om lidn [[Vaugedvenäma]]n pohjoižpäivnouzmas, [[Vitebskan agj]]an da [[Vitebskan rajon]]an adminisrativine keskuz. Se om Vaugedvenäman toine kaikiš amuižemb lidn [[Polock]]an jäl'ghe i nellänz' ristituiden lugun mödhe.

== Istorii ==
Eländpunktan aluz om pandud vl 974, mainitase ezmäižen kerdan vl 1021 kuti ''Vidbesk''-lidn. Vozil 1101−1320 oli [[Vitebskan ruhtinazkund|ühtennimižen ruhtinazkundan]] keskuseks, vll 1508−1793 — Vitebskan sodaveikundan keskuz [[Sur' Litvanman ruhtinazkund|Sures Litvanman ruhtinazkundas]]. Vspäi 1772 oli mülünu [[Venäman imperii|Venäman imperijha]].

== Geografijan andmused ==
Lidn oti ičeze nimen [[Vit'b]]-jogespäi, kudamban suhu lidnan aluz om pandud. Sijadase agjan päivnouzmaižes palas [[Päivlaskmaine Dvin]]-jogen ({{lang-be|Заходняя Дзвіна}}) kukhikahil randoil, 125..204 m korktusil valdmeren pindan päl.

Klimat om [[ven vö|ven]] kontinentaline.

== Ristitišt ==
[[Fail:Vitebsk map.gif|thumb|left|200px|Vitebskan administrativine jagand]]
Vl 2012 eläjiden lugu oli 367,7 tuh. ristituid.

{| class="wikitable" style="text-align:center"
! Pord
! [[1785]]
! [[1808]]
! [[1825]]
! [[1860]]
! [[1897]]
! [[1920]]
! [[1926]]
! [[1939]]
! [[1944]]
|-
| Tuhad rist.
| 10
| 10,5
| 16,9
| 29,5
| 65,9
| 82,5
| 98,8
| 167,3
|104,8
|-
! Pord
! [[1955]]
! [[1959]]
! [[1970]]
! [[1979]]
! [[1986]]
! [[1989]]
! [[1998]]
! [[2008]]
! [[2009]]
|-
| Tuhad rist.
| 129,8
| 148,3
| 230,8
| 300,8
| 346,5
| 350
| 358,4
| 348,9
| 347,5
|}
</center>

== Administrativiž-territorialine jagand ==
Vitebsk jagase koumeks rajonaks: [[Raudten rajon (Vitebsk)|Raudten]], [[Oktäbrin rajon (Vitebsk)|Oktäbrin]] i [[Pervomaiskii rajon (Vitebsk)|Pervomaiskii]].

'''Raudten rajon''' sijadase lidnan päivlaskmaižes palas Päivlaskmaižen Dvinan oiktal randal. Rajonan territorijal keskendab lidnan tegimišton znamasine pala: ratas 25 tegimištedheotandad, 34 kohendusen da sauvondan organizacijad, kommunaližen ižandusen kompanijad, 20 transport- i sidoorganizacijad, päraudtestancii da avtobusvagzal.

'''Oktäbrin rajon''' om lidnan istorijan, kul'turan da tegimišton keskuz. Territorii otab pindan enamba mi 3500 ha. Sijadase lidnan pohjoižpäivnouzmas. Rajonan eländmassivad ühtištoittas nell' prospektad i enamb 298 irdad da kujod, kudambiden piduz om enamb 300 km. Vn 1999 rahvahanlugemižen mödhe 129 137 ristitud elädas rajonas.

'''Pervomaiskii rajon''' kogoneb kahtes sures palaspäi, kudambad sijadasoiš Päivlaskmaižen Dvinan i [[Lučos]]an randoidme lidnan suvipalas. Se om Vitebskan kaikiš tobjemb rajon. Ristitišt om läz 180 tuhad ristituid. Om tehtud vl [[1940]] [[19. heinku|heinkun 19. päiväl]].

== Mel'hetartuižed faktad ==
* Vl 1812 [[28. heinku|heinkun 28. päiväl]] olnu anastadud Vitebskas [[Napoleon]] päti tactä kampanii, miše antta lebu ičeze armijale i järgeta azjad Pal'šanmas. No hänele tehtihe vajehtada planad i jatkta mänend Moskvaha Venäman imperijan armijoiden ühtištoitusen Smolenskas elokun 3-nden päivän tagut.
* Vn 1820 semendkus i vn 1824 elokus [[Puškin Aleksandr|A.S. Puškin]] ajeli Vitebskan kal't küksushe Odessaha i tagaze. Vitebskas om Puškinan mustpacaz (skul'ptor — I. Kazak, arhitektor — V. Jagodnickii), kudamb sijadase hänen nimen irdal. 
* Vl 1828 [[Gogol' Nikolai|N. Gogol']] olehti Vitebskas.
* Vl 1866 oli avaitud ezmäine naižiden gimnazii, i vl 1874 oli tehtud lekariden tedosebr.
* Vozil 1892−1900 [[Repin Il'ja|Il'ja Repin]]-pirdai eli läz Vitebskad.
* Vl 1887 [[Šagal Mark|Mark Šagal]]-pirdai oli sündnu Vitebskaha. Lidnan mel'kuva putub hänen kuvil ani paksus. Mainitesed laps'aigan lidnan polhe oliba hengaiteseks pirdajan täht.
* Vn 1895 heinkus ezmäine naine-parašütist [[Drevnickaja Ol'ga|O.M. Drevnickaja]] tegi Vitebskas ičeze ezmäižen hüpähtusen.
* Vl 1927 [[Majakovskii Vladimir|V.V. Majakovskii]] еzini runoid lugemas lidnalaižes teatras.
* Vhesai 2010 «Vaugedvenäman kul'turpälidn»-arvnimi oli Vitebskal.

== Galerei ==
<gallery mode="packed" heights="125px"> 
Віцебск. 30.JPG|Agjan kodirandantedištandmuzei<br />(enzne ratuš)
Витебск. Летний Амфитеатр.jpg|Kezaline amfiteatr
ArtChagall.JPG|[[Šagal Mark|Mark Šagalan]] čomamahton keskuz
Віцебск. 34.JPG|Leninan ird
</gallery>

== Homaičendad ==
<references />

== Irdkosketused ==
* [http://www.vitebsk.gov.by/ Lidnan ohjastusen sait (''vitebsk.gov.by'').] {{ref-ru}} {{ref-be}} {{ref-en}}
{{Commons|Віцебск}}

[[Kategorii:Vitebsk| ]]
[[Kategorii:Vaugedvenäman lidnad]]
[[Kategorii:Eländpunktad kirjamišton mödhe]]
[[Kategorii:Vitebskan agj|*]]
