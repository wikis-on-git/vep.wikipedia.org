{{Eländpunkt
 | Nimi = Mihailovsk<br/>Михайловск
 | Lidnanznam = Coat of Arms of Mikhailovsk (Sverdlovsk oblast).png
 | Flag = Flag of Mikhailovsk (Sverdlovsk oblast).png
 | Lidnanznam text = Mihailovskan lidnanznam (Sverdlovskan agj)
 | Flag text = Mihailovskan flag (Sverdlovskan agj)
 | Valdkund = Venäma
 | Eläjiden lugu = 9,088
 | Voz' = 2017
 | Pind = 20
 | Fail =
 | Pämez' = Mihail Petuhov<br />(ku 20—)
 | Telefonkod = +7-34398-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
{{Znamoičendad|Mihailovsk}}
'''Mihailovsk''' ([[venäkel'|ven]]. i {{lang-tt|Михайловск}}) om [[Venäma]]n lidn da lidnankund [[Sverdlovskan agj]]an suvipäivlaskmas, sen [[Alasergin rajon]]as.

== Istorii ==
Eländpunktan aluz om pandud vl 1805 kuti Mihailovskii Tegim-žilo ({{lang-ru|посёлок Михайловский Завод}}) lehtezraudtegimenno (radaškanzi vl 1808), nimitihe tegimen pidajan moskvalaižen Mihail Gubin-torgovanan nimen mödhe. Vspäi 1860 kirjutuzbumagan fabrik radoi 3 virstas žilospäi (eile rados vspäi 2004). Tegim oli pästnu lehtezraudad 1940-nzihe vozihesai, sid' [[alüminii]] vajehti raudad. Vn 1961 9. päiväl vilukud Mihailovsk sai lidnan statusad.

Mihailovsk šingotase alüminijasižen fol'gan i teraz-alüminijan ühthesuladusiden pästandal, räzintehnižiden tegesiden da segoitusiden tegimel, asfal'tbetonan edheotandal, sömtegimištol (maidtegim, leibtegim).

== Geografijan andmused ==
Lidn sijadase [[Uf (jogi)|Uf-jogen]] oiktal randal tobjimalaz (jogen tarh nimitase Šaram, {{lang-ru|Шарама}}, [[Kam (jogi)|Kamanjogen]] hurapol'ne bassein), edel [[Uralmäged|Keskmäižen Uralan]] päivlaskmašt pautet, 250 m ü.m.t. keskmäižel korktusel. Mihailovskan uit-vezivaradim (9 km²) om saudud Ufan oiktoil Kub- i Serg-ližajogil (ven. ''Куба'' i ''Серга'') žilon alusenpanendaspäi. Kümnekilometrine raudtesarak om vaiše jüguiden täht, se tuleb lidnha penes Mihailovskii Tegim-raudtežilospäi «Alasergid — [[Näzepetrovsk]]»-raudtekeskustal. Matkad [[Čeläbinskan agj]]an röunhasai om 7 km suvhe orhal, [[Jekaterinburg]]hasai om 101 km pohjoižpäivnouzmha orhal vai 129 km avtotedme. Lähembaine lidn om [[Alasergid]]-rajonkeskuz 25 km pohjoižhe-pohjoižpäivnouzmha orhal, raudtel vai avtol.

Üks'toštkümne žilod da küläd mülüdas lidnankundha Mihailovskan ližaks. Lidnankundan pind — 490,5 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 9 852 ristitud, lidnankundan — 15 330 ristitud. Kaikiš suremb lidnan ristitišt oli 11..12 tuhad eläjid vll 1970−2001 (12 955 eläjad vl 1979). Kaik 13 981 ristitud elihe lidnankundas vl 2017. [[Ortodoksine hristanuskond|Ortodoksižen hristanuskondan]] Sündun Voznesen'jan päjumalanpert' i Mikoi-arhangelan jumalanpert' oma olmas lidnas, mugažo [[islam]]an loičendpert' radab.

Rahvahad (ozutadud rahvahudenke vl 2010): [[venälaižed]] — 86,5%, [[totarlaižed]] — 11,9%, toižed rahvahad — 1,6%.

Sergin äiprofil'žen tehnikuman (Üläsergid-žilo) filial om professionaližen opendusen aluzkundaks.

== Irdkosketused ==
* [http://mixailovskoemo.ru/ Lidnümbrikon tobmuden aluzkundoiden oficialine sait (''mixailovskoemo.ru'').] {{ref-ru}}
{{Commons|Category:Mikhailovsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Alasergin rajon]]
