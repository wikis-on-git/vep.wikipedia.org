{{Eländpunkt
 | Nimi = Vanh Kupavn<br />Старая Купавна
 | Lidnanznam = Staraya Kupavna COA (2016).gif
 | Flag = Flag of Staraya Kupavna.png
 | Lidnanznam text = Vanhan Kupavnan lidnanznam
 | Flag text = Vanhan Kupavnan flag
 | Valdkund = Venäma
 | Eläjiden lugu = 24,200
 | Voz' = 2020-01-01
 | Pind = 10.62
 | Fail = Oldkupavna-houses.jpg
 | Pämez' =
 | Telefonkod = +7-49651-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Vanh Kupavn''' ({{lang-ru|Ста́рая Купа́вна}}) om [[Venäma]]n lidn [[Moskvan agj]]an keskuzpalan päivnouzmas. Mülüb [[Bogorodskan lidnümbrik (Moskvan agj)|Bogorodskan lidnümbrikho]] (edel vn 2018 kezakud — rajonha), sen kahtenz' surtte lidn i eländpunkt.

== Istorii ==
Eländpunktan aluz om pandud [[Ivan Kalita]]n poigiden vn 1348 kirjeižes kuti uz' žilo Kupavnan randal, mugažo toižes dokumentas vl 1353. Šingotaškanzihe tehmišton žiloks 18. voz'sadan keskes, konz šuukkanghiden fabrik radaškanzi. [[Časud|Časuiden]] tegim i himine tegim radoiba 19. voz'sadal. Himiž-farmaceftine kombinat radaškanzi vl 1936. Lidnanvuitte Vanh Kupavn-žilo sai lidnan statusad vl 2004.

Vanh Kupavn šingotase himiž-farmaceftižel kombinatal, himižreaktividen koumel edheotandal, eksperimentaliž-mehanižel tegimel, lämuz- i vilugoitmižmašiništon tehmižel, sauvondmaterialiden pästandal (sauvondmujud — koume edheotandad, gazbetonblok, vanund rosttumatomas terasespäi), gal'vanižiden elementoiden edheotandal, izotopoiden kompanijal, villkanghiden edheotandal i čulkfabrikal, logistikan keskusel. Venäman tedokeskuz biologižikš aktivižiden substancijoiden varuitomudes radab lidnas mugažo.

== Geografijan andmused ==
[[Fail:Ансамбль церкви Троицы Живоначальной в Старой Купавне (Московская область) DSC 8352 1 680.jpg|thumb|left|250px|Ph. Stroican jumalanpert' vl 2014]]
Lidn sijadase lidnümbrikon päivlaskmas, Kupavink-jogen hural randal ({{lang-ru|Купавинка}}, [[Kläz'm]]an oigedpol'ne bassein), 140..145 m ü.m.t. keskmäižel korktusel. Reliktine Biserovo-järv (0,4 km², Kläz'man bassein) levitase suvhe lidnaspäi. Matkad [[Moskv]]hasai ([[Moskvan rengazavtote]]hesai) om 22 km päivlaskmha. Lähembaižed lidnad oma [[Losino-Petrovskii]] 00 km pohjoižhe, lidnümbrikon [[Noginsk]]-keskuz 15 km päivnouzmha, [[Elektrostal']] 00 km päivnouzmha-suvipäivnouzmha i [[Elektrougli]] 00 km suvhe.

== Eläjad ==
Vl 1939 žilon ristitišt oli 14 688 eläjad, vl 1959 — 16 263 eläjad. Vn 2010 Venäman rahvahanlugemižen mödhe lidnan eläjiden lugu oli 21 811 ristutud. Otab ühesandest lidnümbrikon ristitištos. Kaikiš suremb ristitišt oli 24..25 tuhad eläjid vll 1979−1989 (25 052 rist. vl 1989) i om nügüd' (vl 2020). [[Ortodoksine hristanuskond|Ortodoksižen hristanuskondan]] ph. Stroican jumalanpert' (om saudud vl 1751) i koume časounäd<ref>[http://sobory.ru/geo/locat/4155 Vanhan Kupavnan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 93,7%, [[totarlaižed]] — 1,3%, [[ukrainalaižed]] — 1,2%, toižed rahvahad — 3,8%.

Professionaližen opendusen aluzkund om «Energija»-kolledžan (baziruiše [[Reutov]]-lidnas) Vanhan Kupavnan filial.<ref>[https://www.energypk.ru/component/content/article?layout=edit&id=53&Itemid=108 Vanhan Kupavnan filialan lehtpoled «Energija»-kolledžan ''energypk.ru''-saital.] {{ref-ru}}</ref>

== Homaičendad ==
<references />

== Irdkosketused ==
* [http://bogorodsky-okrug.ru/ Lidnümbrikon tobmuden aluzkundoiden oficialine sait (''bogorodsky-okrug.ru'').] {{ref-ru}}
* [http://www.kupavna.su/ Lidnan informacine sait (''kupavna.su'').] {{ref-ru}}
{{Commons|Category:Staraya Kupavna}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Bogorodskan lidnümbrik (Moskvan agj)]]
