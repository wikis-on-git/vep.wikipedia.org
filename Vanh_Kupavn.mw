{{Eländpunkt
 | Nimi = Vanh Kupavn<br />Старая Купавна
 | Lidnanznam = Staraya Kupavna COA (2016).gif
 | Flag = Flag of Staraya Kupavna.png
 | Lidnanznam text = Vanhan Kupavnan lidnanznam
 | Flag text = Vanhan Kupavnan flag
 | Valdkund = Venäma
 | Eläjiden lugu = 24,200
 | Voz' = 2020-01-01
 | Pind = 10.62
 | Fail = Oldkupavna-houses.jpg
 | Pämez' =
 | Telefonkod = +7-49651-x-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Vanh Kupavn''' ({{lang-ru|Ста́рая Купа́вна}}) om [[Venäma]]n lidn [[Moskvan agj]]an keskuzpalan päivnouzmas. Mülüb [[Bogorodskan lidnümbrik (Moskvan agj)|Bogorodskan lidnümbrikho]] (edel vn 2018 kezakud — rajonha), sen kahtenz' surtte lidn i eländpunkt.

== Istorii ==
Eländpunkt mainitase ezmäižen kerdan [[Ivan Kalita]]-ruhtinasen poigiden vn 1348 kirjeižes kuti uz' žilo Kupavnan randal, tošti vn 1353 dokumentas (oficialižen alusenpanendan voz'). Šingotaškanzihe tehmišton žiloks 18. voz'sadan keskes, šuukkanghiden fabrik radaškanzi sil aigal. [[Časud|Časuiden]] tegim i himine tegim radoiba 19. voz'sadal. Himiž-farmaceftine kombinat radaškanzi vl 1936. Lidnanvuitte Vanh Kupavn-žilo sai lidnan statusad vl 2004.

Vanh Kupavn šingotase himiž-farmaceftižel kombinatal, [[himižed reaktivad|himižreaktividen]] koumel edheotandal, eksperimentaliž-mehanižel tegimel, lämuz- i vilugoitmižmašiništon tehmižel, sauvondmaterialiden pästandal (sauvondmujud — koume edheotandad, gazbetonblok, vanund rosttumatomas terasespäi), gal'vanižiden elementoiden edheotandal, [[izotop]]oiden kompanijal, villkanghiden edheotandal i čulkfabrikal, logistikan keskusel, kalankazvatusen järedal Biserovskii-kombinatal ani suvipäivlaskmha lidnaspäi. Venäman tedokeskuz biologižikš aktivižiden substancijoiden varuitomudes radab lidnas mugažo.

== Geografijan andmused ==
[[Fail:Ансамбль церкви Троицы Живоначальной в Старой Купавне (Московская область) DSC 8352 1 680.jpg|thumb|left|250px|Ph. Stroican jumalanpert' vl 2014]]
Lidn sijadase lidnümbrikon päivlaskmas, Kupavink-jogen hural randal tobjimalaz ({{lang-ru|Купавинка}}, [[Kläz'm]]an oigedpol'ne bassein), 140..145 m ü.m.t. keskmäižel korktusel. Padosein jogel sädab Kupavinskii-uitod (0,27 km²) lidnan päivlaskmaižes palas. Biserovon kalankazvatusen vezivaradimed (läz 10 km²) levitasoiš ani suvipäivlaskmha Vanhas Kupavnaspäi enččil turbazsoil. Reliktine Biserovo-järv (1 km², Kläz'man bassein) om 4 km suvipäivlaskmha lidnaspäi.

Matkad lidnaspäi [[Moskv]]hasai ([[Moskvan rengazavtote]]hesai) om 22 km päivlaskmha. Toižed lähembaižed lidnad oma [[Losino-Petrovskii]] 6 km pohjoižhe, lidnümbrikon [[Noginsk]]-keskuz 15 km päivnouzmha, [[Elektrostal']] 20 km päivnouzmha-suvipäivnouzmha, [[Elektrougli]] 7 km suvhe, [[Balaših]] 5 km suvipäivlaskmha i päivlaskmha.

«Volg»-avtote (M7-trass) om lidnan pohjoižröunaks. Kümnekilometrine raudtesarak tuleb lidnha «Moskv ([[Kurskan päraudtestancii (Moskv)|Kurskan päraudtestancii]]) — [[Vladimir (lidn)|Vladimir]]»-keskustan ''Kupavn''-stancijaspäi, se radab 5 km suvipäivlaskmha orhal vspäi 1898.

== Eläjad ==
Vl 1939 žilon ristitišt oli 14 688 eläjad, vl 1959 — 16 263 eläjad. Vn 2010 Venäman rahvahanlugemižen mödhe lidnan eläjiden lugu oli 21 811 ristutud. Otab ühesandest lidnümbrikon ristitištos. Kaikiš suremb ristitišt oli 24..25 tuhad eläjid vll 1979−1989 (25 052 rist. vl 1989) i om nügüd' (vl 2020). [[Ortodoksine hristanuskond|Ortodoksižen hristanuskondan]] ph. Stroican jumalanpert' (om saudud vl 1751) i koume časounäd<ref>[http://sobory.ru/geo/locat/4155 Vanhan Kupavnan pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 93,7%, [[totarlaižed]] — 1,3%, [[ukrainalaižed]] — 1,2%, toižed rahvahad — 3,8%.

Professionaližen opendusen aluzkund om «Energija»-kolledžan (baziruiše [[Reutov]]-lidnas) Vanhan Kupavnan filial.<ref>[https://www.energypk.ru/component/content/article?layout=edit&id=53&Itemid=108 Vanhan Kupavnan filialan lehtpoled «Energija»-kolledžan ''energypk.ru''-saital.] {{ref-ru}}</ref>

== Homaičendad ==
<references />

== Irdkosketused ==
* [http://bogorodsky-okrug.ru/ Lidnümbrikon tobmuden aluzkundoiden oficialine sait (''bogorodsky-okrug.ru'').] {{ref-ru}}
* [http://www.kupavna.su/ Lidnan informacine sait (''kupavna.su'').] {{ref-ru}}
{{Commons|Category:Staraya Kupavna}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Bogorodskan lidnümbrik (Moskvan agj)]]
