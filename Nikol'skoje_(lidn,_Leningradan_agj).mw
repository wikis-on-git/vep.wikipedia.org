{{Eländpunkt
 | Nimi = Nikol'skoje<br />Никольское
 | Lidnanznam = Coat of arms of Nikolskoe (Tosno).gif
 | Flag = Nikolskoe COA (2009).jpg
 | Lidnanznam text = Nikol'skojen lidnanznam (Leningradan agj)
 | Flag text = Nikol'skojen flag (Leningradan agj)
 | Valdkund = Venäma
 | Eläjiden lugu = 21,888
 | Voz' = 2017
 | Pind = 10
 | Fail = Nikolskoye general view summer 2014.jpg
 | Pämez' = Vera Jusina<br />(reduku 2009—)
 | Telefonkod = +7-81361-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Nikol'skoje''' ({{lang-ru|Никольское}}, {{lang-fi|Lomkka}}) om [[Venäma]]n lidn da lidnankund [[Leningradan agj]]an keskuzpalas. Mülüb [[Tosnon rajon]]ha, sen kahtenz' surtte lidn.

== Istorii ==
Eländpunktan aluz om pandud vl 1710 kuti manmehiden-kivinikoiden külä, sirdanikoiden Moskvan alpäi tobjimalaz. Nimitihe ''Nikolajevskoje-'' i ''Nikol'skoje-žiloks'' saudud vodele 1717 puižen jumalanpertin mödhe ph. Mikulai-čudonsädajan oiktastuseks. Vll 1801−1936 ühtennimine kivine jumalanpert' oli olmas. 19. voz'sadan lopus mainitase mugažo ''Plitnaja Lomk''-nimenke ({{lang-ru|Плитная Ломка}}). Vspäi 1877 porhtegim om saudud. Žilo oli okkupiruidud Germanijan imperijan sodavägil [[Toine mail'man soda|Suren sodan]] aigan, küksihe nacistoid vn 1944 23. päiväl vilukud. Sodan jäl'ghe saudihe severz'-se tegimid, i kätihe žilod lidnanvuiččeks vl 1958. Vspäi 1963 oli alištunu [[Tosno]]-lidnan Nevondkundale. Vs 1990 elokun 15. päiväspäi Nikol'skoje om lidnan statusanke.

Lidn šingotase sauvondkompleksan edheotandoil (savič, keramine apakut, keramižed torved, keramzit<ref>[http://zaokeramzit.ru/ Nikol'skoje-lidnan keramzitan tegimen sait (''zaokeramzit.ru'').] {{ref-ru}}</ref>), himižel i mašiništonsauvomižel tegimil, porhtegimel i praznikambuškelusiden edheotandal.

== Geografijan andmused ==
Lidn sijadase [[Tosn]]-jogen oiktal randal ({{lang-ru|Тосна}}, [[Neva]]n hura ližajogi), 30 m ü.m.t. keskmäižel korktusel. [[Piter]]-regionan röun om 2 km lodeheze, sen [[Kolpinon rajon]]. Toine lähembaine lidn om [[Otradnoje (lidn, Leningradan agj)|Otradnoje]] 3 km pohjoižhe, sen ''Ivanovskai''-raudteplatformanke. Matkad [[Tosno]]-rajonkeskushesai om 19 km suvhe orhal vai 26 km avtotedme.

Koume küläd mülüdas lidnankundha Nikol'skojen ližaks. Lidnankundan pind — 14,44 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 19 280 ristitud, lidnankundan — 20 089 ristitud, rajonan kudendez. Kaikiš suremb lidnan i lidnankundan ristitišt om nügüd'. Vl 2017 kaik 22 694 ristitud elihe lidnankundas. [[Ortodoksine hristanuskond|Ortodoksižen hristanuskondan]] kaks' jumalanpertid oma olmas lidnas: ph. Mikulai-čudonsädajan oiktastuseks i puine ph. [[Nikolai II]]-moknikan-carin muštho.

Rahvahad (2010): [[venälaižed]] — 93,7%, [[armenijalaižed]] — 1,2%, [[ukrainalaižed]] — 1,1%, toižed rahvahad — 4,0%.

Professionaližen opendusen aluzkundad sijadasoiš lähembaižiš lidnoiš.

== Homaičendad ==
<references />

== Irdkosketused ==
* [http://nikolskoecity.ru/ Lidnan tobmuden aluzkundoiden oficialine sait (''nikolskoecity.ru'').] {{ref-ru}}
{{Commons|Category:Nikolskoye, Leningrad Oblast}}

{{Leningradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Tosnon rajon]]
