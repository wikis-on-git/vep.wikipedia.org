{{10000}}{{A10000}}
[[Fail:Ytterbium 1-croprotated.jpg|thumb|left|200px|Itterbijan pallišk]]
{{Himine element|70|Itterbii|Yb|173,045|HimLantanoid|2|8|18|32|8|2|0|}}
'''Itterbii''' (''Yb'' — ''ytterbium'' latinan kelel) om 70nz' himine element [[Himižiden elementoiden periodine tablut|himižiden elementoiden periodižes tabludes]], [[lantanoidad|lantanoidoiden]] gruppaspäi (koumanz' grupp, kudenz' period).

== Ühthine ümbrikirjutand ==
Element om harv londuses, pala Man kores — 3 grammad tonnas.

Šveicarine Žan Šarl' de Marin'jak-himik avaiži itterbijan vl 1878. Nimitihe Itterbü-žilon mödhe Stokhol'man sarišton Resarö-sarel, kuti koumed tošt elementad-ki ([[terbii]], [[erbii]], [[ittrii]]).

== Fizižed ičendad ==
Itterbii om tagokaz notked hoštai hobedakaz [[metall|mametall]]. Oleskeleb koumes kristalližes nägus: α-Yb geksagonaliženke seglusenke (6,903 g/sm<sup>3</sup>), β-itterbii kaikiš kinktembanke seglusenke (6,966 g/sm<sup>3</sup>) i γ-itterbii kubiženke seglusenke (6,57 g/sm<sup>3</sup>), toižetamine α↔β tegese −13 C° lämudel, β↔γ — +795 C°.

Atommass — 173,045. Ninevuz (normaližiš arvoimižiš) — 6,9654 g/sm³. Suladandlämuz — 1097 K (824 C°). Kehundlämuz — 1469 K (1196 C°).

Londuseline itterbii kogoneb seičemes stabiližes izotopaspäi: <sup>168</sup>Yb (0,13%), <sup>170</sup>Yb (3,02%), <sup>171</sup>Yb (14,21%), <sup>172</sup>Yb (21,75%), <sup>173</sup>Yb (16,1%), <sup>174</sup>Yb (31,9%) i <sup>176</sup>Yb (12,89%). Tetas 27 ratud radioaktivišt izotopad 148..167, 169, 175, 177..181 atommassanke, i 12 izomärad, niiden keskes kaikiš hätkemb om <sup>169</sup>Yb-izotop 32 päiväd pol'čihodamižen pordonke.

== Kävutand ==
Ottas kävutamižhe itterbijad atomenergetikas, elektronikas, optikas i [[magnit]]oiden tehmižes.

Metallan päeksportör — [[Kitai]], mugažo om sen löudmižsijid [[Amerikan Ühtenzoittud Valdkundad|AÜV:oiš]], [[Kazahstan]]as, [[Venäma]]s, [[Ukrain]]as, [[Avstralii (valdkund)|Avstralijas]], [[Brazilii|Brazilijas]], [[Indii|Indijas]] da [[Skandinavii|Skandinavijas]].

== Irdkosketused ==
* [http://www.webelements.com/webelements/elements/text/Yb/key.html Itterbii ''webelements.com''-saital.] {{ref-en}}
* [http://n-t.ru/ri/ps/pb070.htm Kirjutuz itterbijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Ytterbium}}

{{Periodine tablut}}

[[Kategorii:Himižed elementad kirjamišton mödhe]]
