{{Eländpunkt
 | Nimi = Kinel'<br />Кинель
 | Lidnanznam = Coat of Arms of Kinel (Samara oblast).png
 | Flag = Flag of Kinel (Samara oblast).png
 | Lidnanznam text = Kinelin lidnanznam
 | Flag text = Kinelin flag
 | Valdkund = Venäma
 | Eläjiden lugu = 35,321
 | Voz' = 2017
 | Pind = 36.75
 | Fail = Вокзал Кинель.JPG
 | Pämez' = Vladimir Čihirev<br />(2005−2008.<br />reduku 2015—)
 | Telefonkod = +7-84663-xx-xxx
 | Avtokod = 63. 163
 | Aigvö = [[UTC]]+4 ([[MSK]]+1)
}}
'''Kinel' ''' ({{lang-ru|Кине́ль}}) om [[Venäma]]n lidn da raudtesol'm [[Samaran agj]]an keskuzpalas. Se om [[Samar]]an päivnouzmaine ezilidn, [[Kinelin lidnümbrik]]on administrativine keskuz, [[Kinelin rajon]]an administrativižeks keskuseks mugažo vspäi 1928, ei mülü sihe.

== Istorii ==
Eländpunktan aluz om pandud vl 1837 kuti žilo, nimitihe jogen mödhe. Kinel'-raudtestancii om olmas vspäi 1877, ezmäine nimituz oli Čarikovskai ({{lang-ru|Чарыковская}}), no udesnimitihe Kinelikš bajarin-manpidajan surman jäl'ghe hänen poigan pakičendan mödhe. Vspäi 1885 raudte sarakoičese, sarakod lähttas [[Uf]]ha i [[Orenburg]]ha. Radnikžilo sai lidnan statusad vl 1944.

Kinel' šingotase raudten edheotandoil (sortiruindstancii, vedimdepo, vagondepo, raudten distancii, varapaloiden tehmine raudtetehnikan täht), räzintegesiden, plastikpakuitesen da avtoplastmassan edheotandoil, sömtegimištol, sauvondmaterialiden pästandal (savič, cement), mugažo mebel'kombinat i omblendfabrik ratas lidnas.

== Geografijan andmused ==
Lidn sijadase [[Samar (Volgan ližajogi)|Samar-jogen]] ({{lang-ru|Самара}} 594 km pitte) oiktal randpolel i [[Sur' Kinel']]-jogen hural randpolel ({{lang-ru|Большой Кинель}} 422 km pitte) läz sen lanktendad Samar-jogehe oiktalpäi, 35 m ü.m.t. keskmäižel korktusel. Matkad lähembaižen [[Samar]]-lidnan röunhasai om 15 km päivlaskmha orhal, 18 km avtotedme vai raudtedme, keskushesai — 28 km orhal vai 33 km avtotel. Raudtestancii om saudud lidnan pohjoižpalas.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 34 491 ristitud, lidnümbrikon koume videndest. Kaikiš suremb lidnan ristitišt oli 42 051 eläjad vll 1979, nügüdläižiš röunoiš — nügüd' (35 321 rist. vl 2017).

Rahvahad (2010): [[venälaižed]] — 91,8%, [[armenijalaižed]] — 1,7%, [[totarlaižed]] — 1,6%, [[ukrainalaižed]] — 1,0%, toižed rahvahad — 3,9%.

Professionaližen opendusen aluzkund om Kinelin valdkundaline tehnikum.<ref>[http://kgt163.ru/ Kinelin valdkundaližen tehnikuman sait (''kgt163.ru'').] {{ref-ru}}</ref>

== Homaičendad ==
<references />

== Irdkosketused ==
* [http://кинельгород.рф/ Lidnümbrikon oficialine sait (''кинельгород.рф'').] {{ref-ru}}
{{Commons|Category:Kinel}}

{{Samaran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Samaran agjan lidnad]]
[[Kategorii:Kinelin rajon|*]]
