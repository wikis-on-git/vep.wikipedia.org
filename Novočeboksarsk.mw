{{Eländpunkt
 | Nimi = Novočeboksarsk<br />Новочебоксарск <small>(ven.)</small><br />Ҫӗнӗ Шупашкар <small>(čuv.)</small>
 | Lidnanznam = Coat of Arms of Novocheboksarsk (Chuvashia) (2005).png
 | Flag = Flag of Novocheboksarsk (Chuvashia).png
 | Lidnanznam text = Novočeboksarskan lidnanznam
 | Flag text = Novočeboksarskan flag
 | Valdkund = Venäma
 | Eläjiden lugu = 126,072
 | Voz' = 2017
 | Pind = 51.14
 | Fail = Новочебоксарск-коллаж1.jpg
 | Pämez' = Oleg Matvejev<br />(reduku 2010—)
 | Telefonkod = +7-8352-xxx-xxx
 | Avtokod = 21. 121
 | Aigvö = [[UTC]]+3 ([[MSK]]+0)
}}
'''Novočeboksarsk''' ({{lang-ru|Новочебоксарск}}, {{lang-cv|Ҫӗнӗ Шупашкар}}) om [[Venäma]]n lidn da lidnümbrik [[Čuvašijan Tazovaldkund]]an pohjoižes. Se om tazovaldkundan kahtenz' surtte lidn, [[Čeboksarad|Čeboksaran]] päivnouzmaine kaimdailidn.

== Istorii ==
Nügüd'aigaižen eländpunktan aluz om pandud vl 1960 kuti ''Sputnik-žilo'' sauvomha himižkombinatad. Vl 1965 žilo sai lidnan statusad nügüdläiženke nimenke.

== Geografijan andmused ==
Lidn sijadase [[Volg]]an oiktal randal ([[Čeboksaran vezivaradim]]), 90 m ü.m.t. keskmäižel korktusel. Reljef om vanoikaz, kukhikaz tazangišt. Matkad [[Čeboksarad|Čeboksaran]] röunhasai om 6 km päivlaskmha, toižes keskusespäi toižhesai om 15 km.

Novočeboksarsk jagase koumhe administrativižhe rajonha: Päivnouzmaine, Suvine da Päivlaskmaine. Alajagadas rajonid 18 lidnanlaptha. Ol'deevo-külä (310 rist. vl 2017) mülüb lidnümbrikho Novočeboksarskan ližaks.

== Eläjad ==
Vn 2010 kaiken Venäman rahvahanlugemižen mödhe eläjiden lugu lidnan oli 124 097 ristitud, lidnümbrikon — 124 392 ristitud. Lidnan ristitišt vajehtase 123..126 tuhad eläjid röunoiš vspäi 1995 (126 885 rist. vl 2009). Vl 2017 kaik 126 382 ristitud elädas lidnümbrikos. Kaks' ortodoksižen hristanuskondan pühäpertid da üks' islaman pühäpert' oma olmas lidnas.

Rahvahad (enamba 1% vl 2010, ozutadud rahvahudenke): [[čuvašalaižed]] — 50,0%, [[venälaižed]] — 38,7%, [[totarlaižed]] — 1,3%, [[marilaižed]] — 0,8%, [[mordvinalaižed]] — 0,6%, toižed rahvahad — 8,6%.

== Ižanduz da transport ==
Ižandusen päsarakod oma himine tegimišt (AS «Himprom»), gidroenergetik (Čeboksaran GES), kivivoin ümbriradmine da sauvondmaterialiden pästand, mugažo omblendfabrik om olmas.

Koume sijališt specialižen keskopendusen aluzkundad om lidnas: himiž-mehanine i politehnine tehnikumad, olimpižen rezervan škol.

Avtobusad, trolleibusad da maršruttaksid oma kundaližeks transportaks. Ühtennimine raudtestancii kävutase vaiše jüguiden täht raudtel Čeboksaraspäi.

== Irdkosketused ==
* [http://gov.cap.ru/Default.aspx?gov_id=82 Novočeboksarsk-lidnan ohjastusen lehtpoled Čuvašijan Tazovaldkundan tobmuden aluzkundoiden oficialižel ''gov.cap.ru''-portalal.] {{ref-ru}}
{{Commons|Category:Novocheboksarsk}}

{{Čuvašijan Tazovaldkundan lidnad}}

[[Kategorii:Novočeboksarsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čuvašijan Tazovaldkundan lidnad]]
[[Kategorii:Čuvašijan Tazovaldkundan lidnümbrikod]]
