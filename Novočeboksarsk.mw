{{Eländpunkt
 | Nimi = Novočeboksarsk<br />Новочебоксарск <small>(ven.)</small><br />Ҫӗнӗ Шупашкар <small>(čuv.)</small>
 | Lidnanznam = Coat of Arms of Novocheboksarsk (Chuvashia) (2005).png
 | Flag = Flag of Novocheboksarsk (Chuvashia).png
 | Lidnanznam text = Novočeboksarskan lidnanznam
 | Flag text = Novočeboksarskan flag
 | Valdkund = Venäma
 | Eläjiden lugu = 125,416
 | Voz' = 2016
 | Pind = 51.14
 | Fail = Новочебоксарск-коллаж1.jpg
 | Pämez' = Oleg Matvejev (2010-)
 | Telefonkod = +7-8352-xxx-xxx
 | Avtokod = 21. 121
 | Aigvö = [[UTC]]+3 ([[MSK]]+0)
}}
'''Novočeboksarsk''' ([[venäkel'|ven]].: ''Новочебоксарск'', [[čuvašan kel'|čuv]].: ''Ҫӗнӗ Шупашкар'') om lidn [[Venäma]]n lidn [[Čuvašijan Tazovaldkund]]an pohjoižes. Se om tazovaldkundan kahtenz' surtte lidn, [[Čeboksarad|Čeboksaran]] päivnouzmaine kaimdailidn.

== Istorii ==
Nügüd'aigaižen eländpunktan aluz om pandud vl 1960 kuti ''Sputnik-žilo'' sauvomha himižkombinatad. Vl 1965 žilo sai lidnan statusad nügüdläižen nimenke.

== Geografijan andmused ==
Lidn sijadase [[Volg]]an oiktal randal ([[Čeboksaran vezivaradim]]), 90 m keskkorktusel. Reljef om vanoikaz, kukhikaz tazangišt. Matkad [[Čeboksarad|Čeboksaran]] röunhasai om 6 km päivlaskmha, toižes keskusespäi toižhesai om 15 km.

Novočeboksarsk alajagase koumhe administrativižhe rajonha: Päivnouzmaine, Suvine da Päivlaskmaine. Rajonid alajagadas 18 lidnanlaptha.

== Ižanduz da transport ==
Ižandusen päsarakod oma himine tegimišt (AS «Himprom»), gidroenergetik (Čeboksaran GES), kivivoin ümbriradmine da sauvondmaterialoiden pästand, mugažo omblendfabrik om olmas.

Koume sijališt specialižen keskopendusen aluskundad om lidnas: himiž-mehanine i politehnine tehnikumad, olimpižen rezervan škol.

Avtobusad, trolleibusad da maršruttaksid oma kundaližeks transportaks. Ühtennimine raudtestancii om jüguiden täht raudtel Čeboksaraspäi.

== Eläjad ==
Vl 2010 eläjiden lugu oli 124 097 ristitud. Kaks' ortodoksižen hristanuskondan pühäpertid da üks' islaman pühäpert' om lidnas.

Rahvahad (enamba 1%): [[čuvašalaižed]] — 53%, [[venälaižed]] — 32%, [[totarlaižed]] — 6%, [[mordvinalaižed]] — 3%, [[marilaižed]] — 3%, [[ukrainalaižed]] — 1%, [[vaugedvenälaižed]] — 1%; toižed — 1%.

== Irdkosketused ==
* [http://gov.cap.ru/Default.aspx?gov_id=82 Novočeboksarsk-lidnan ohjastusen lehtpoled Čuvašijan Tazovaldkundan tobmuden aluskundoiden oficialižel portalal.] {{ref-ru}}

{{Čuvašijan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čuvašijan Tazovaldkundan lidnad]]
