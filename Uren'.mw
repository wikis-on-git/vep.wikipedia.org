{{Eländpunkt
 | Nimi = Uren'<br/>Урень
 | Lidnanznam = Coat of arms of Uren.png
 | Flag = 
 | Lidnanznam text = Urenin lidnanznam
 | Flag text = 
 | Valdkund = Venäma
 | Eläjiden lugu = 12,251
 | Voz' = 2020
 | Pind = 20
 | Fail = Uren Lenin street.jpg
 | Pämez' = Aleksandr Blagovarov<br />(sügüz'ku 2015—)
 | Telefonkod = +7-83154-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Uren' ''' ({{lang-ru|Уре́нь}}) om [[Venäma]]n lidn, lidnankund da avtotesol'm [[Alalidnan agj]]an pohjoižpäivnouzmas. Se om [[Urenin rajon]]an administrativine keskuz, ümbrik om sätud sen territorijal vn 2020 semendkus.

== Istorii ==
Eländpunkt mainitase ezmäižen kerdan vl 1719 kuti [[vanhuskolaižed|vanhuskolaižiden]] ''Tröhsvätskoje-žilo'' ({{lang-ru|село Трёхсвятское}}). Uren'-raudtestancii radab 1920-nziden voziden keskespäi. Oli radnikžiloks vspäi 1959. Sai lidnan statusad vl 1973.

Uren' šingotase biohimižen tegimel, sömtegimištol (voitegim, leibtegim), mugažo mebel'- i omblendfabrikad ratas lidnas.

== Geografijan andmused ==
Lidn sijadase rajonan keskuzpalas, Ustanjogen oiktal korktal randpolel ({{lang-mhr|Ышта}} 253 km pitte, [[Volg]]an hurapol'ne bassein), 110 m ü.m.t. keskmäižel korktusel. «Alauz'lidn — [[Kirov]]»-raudtekeskust jagab lidnad poleti, «Alauz'lidn — Kirov»-mante ümbärdab lidnad lodehespäi. «Uren' — [[Kotlas]]»-avtote augotase lidnas. Matkad [[Alauz'lidn]]hasai om 165 km suvipäivlaskmha orhal, 210 km avtotedme vai raudtedme. Lähembaižed lidnad oma [[Vetlug (lidn)|Vetlug]] 43 km pohjoižhe orhal vai 46 km avtotedme i [[Šahunj]] 54 km päivnouzmha-pohjoižpäivnouzmha orhal, 57 km avtotedme vai raudtedme.

Artamonovo-külä (135 rist. vl 2010) i Sosnovk-žilo kaikenaigaižeta ristitištota mülüihe lidnankundha Urenin ližaks. Lidnankundan pind oli 100,18 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 304 ristitud, lidnankundan — 12 439 ristitud, rajonan kaks' videndest. Kaikiš suremb lidnan ristitišt oli enamba 13 tuhad eläjid vll 1979−2001 (13 560 rist. vl 1989). Kaik 12 502 ristitud elihe lidnankundas vl 2017.

[[Ortodoksine hristanuskond|Ortodoksižen hristanuskondan]] kaks' pühäpertid<ref>[http://sobory.ru/geo/locat/19043 Urenin pühäpertid ''sobory.ru''-saital.] {{ref-ru}}</ref> oma väges lidnas: koumen pühämehen jumalanpert' (om saudud vl 1829) i [[vanhuskolaižed|vanhuskolaižiden]] Spasan Armahtajan puine jumalanpert' (letihe vll 1991−1995).

Urenin industrialiž-energetine tehnikum<ref>[http://urencollege.ucoz.ru/ Urenin industrialiž-energetižen tehnikuman sait (''urencollege.ucoz.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Uren District Court.jpg|Urenin rajonan käskuzkund (2007)
Uren Three Savours Church.jpg|Koumen pühämehen jumalanpert', vn 2007 nägu
Uren Mila Pharmacy.jpg|«Mila»-zell'lauk i Käzitöiden pert' rindati (2007)
Uren Monument to WWII.jpg|Urenin rajonan kul'turkeskuz i Suren sodan memorial (2007)
Uren Railway Station.jpg|Uren'-päraudtestancijan sauvuz vl 2007
</gallery>

== Homaičendad ==
<references />

== Irdkosketused ==
* [http://urenadm.nnov.ru/ Lidnan da ümbrikon tobmuden sait (''urenadm.nnov.ru'').] {{ref-ru}}
{{Commons|Category:Uren}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Urenin rajon|*]]
