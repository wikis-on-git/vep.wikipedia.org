{{Eländpunkt
 | Nimi = Frolovo<br />Фролово
 | Lidnanznam = Coat of Arms of Frolovo 02.png
 | Flag = Flags of Frolovo 02.png
 | Lidnanznam text = Frolovon lidnanznam
 | Flag text = Frolovon flag
 | Valdkund = Venäma
 | Eläjiden lugu = 37,377
 | Voz' = 2017
 | Pind = 60
 | Fail = Frolovo station.JPG
 | Pämez' = Vasilii Dankov (2008—)
 | Telefonkod = +7-84465-xx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
'''Frolovo''' ({{lang-ru|Фро́лово}}) om [[Venäma]]n lidn da lidnümbrik [[Volgogradan agj]]an keskuzpalas. Se om [[Frolovon rajon]]an administrativižeks keskuseks mugažo, ei mülü rajonha.

== Istorii ==
Eländpunkt mainitase ezmäižen kerdan ''Ližinskii-futoraks'' ({{lang-ru|Лыжинский}}, Ližin-kanzannimen mödhe) vl 1859, i ''Frolov-futoraks'' 2 kilometras sišpäi. Vozil 1868—1871 sauvoihe raudted [[Volgograd|Caricinhasai]] läz nenid futorid, nimitihe stancijad jogen mödhe (''Arčad'', nüg. ''Arčed''). Žilo stancijanno šingotaškanzi, lähižiden futoriden elo mugažo, i niiden territorii ühtenzoitihe aigan mändes. Nimitaškanzihe ''Frolovo'' vai ''Frolovskii-futor'' 20. voz'sadaspäi. Vl 1936 futor sai lidnan statusad, vl 1976 kätihe sidä lidnaks agjan alištusenke.

== Geografijan andmused ==
Lidn sijadase Arčed-jogen randoil ({{lang-ru|Арчеда́}}, Medvedic-jogen hura ližajogi, [[Don]]an hurapol'ne bassein), 110 m korktusel valdmeren pindan päl. Matkad [[Don]]-jogehesai om 30 km suvhe, [[Volgograd]]hasai — 145 km suvipäivnouzmha avtotedme. Lähembaine lidn om [[Mihailovk (Volgogradan agj)|Mihailovk]] 50 km lodeheze.

Frolovo om lidnümbrikon üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 39 449 ristitud. Kaikiš suremb ristitišt oli vozil 1996—1998, 43 400 eläjad.

Ižandusen päsarakod oma sömtegimišt, sauvond, raudteižandusen i gazanveimen kohenduz da holituz, sauvondmaterialiden pästand (lämuzizoläcii i metalližkonstrukcijad), [[kivivoi]]n, [[londuseline gaz|londuseližen gazan]] i [[mouckivi|mouckiven]] samine, mugažo terasen valamižtegim radab. «[[Sebruz (gazanveim)|Sebruz]]»-gazanveimen kompressorstancii om läz lidnad.

Avtobusad oma kundaližeks transportaks lidnas da sen ümbrištos. «Kaspii»-avtote (R-22 vai E119, [[Moskv]] — [[Astrahan']]) ümbärdab lidnad päivlaskmas. ''Arčed-raudtestancii'' sijadase lidnan keskuzpalas.

== Irdkosketused ==
* [http://www.frolovoadmin.ru/ Lidnan tobmuden aluzkundoiden oficialine sait (''frolovoadmin.ru'').] {{ref-ru}}
{{Commons|Category:Frolovo}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Volgogradan agjan lidnümbrikod]]
[[Kategorii:Frolovon rajon|*]]
