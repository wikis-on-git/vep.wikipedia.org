{{Venälaižen Federacijan subjekt
|Nimi           = Čeläbinskan agj
|Venälaine nimi = Челябинская область
|Flag           = [[Fail:Flag of Chelyabinsk Oblast.svg|150px|Čeläbinskan agjan flag]]
|FSCoA          = [[Fail:Coat of arms of Chelyabinsk Oblast.svg|110px|Čeläbinskan agjan znam]]
|FlagLnk        = Čeläbinskan agjan flag
|CoALnk         = Čeläbinskan agjan znam
|FSMap          = [[Fail:Map of Russia - Chelyabinsk Oblast.svg|300px]]
|FSCtrWhat      = Pälidn
|FSCtrNm        = [[Čeläbinsk]]
|AreaRnk        = 36
|TotArea        = 88529
|WaterPrcnt     = 3.12
|PopRnk         = 10
|Eläjiden lugu  = 3,493,036
|PopCtDate      = 2018
|PopDens        = 39.46
|GDPRnk         = 13
|GDP            = 1260,7
|GDPCtDate      = 2016
|GDP(PPP)       = 360,0
|FedDistrNm     = Uraline
|EcRegNm        = Uraline
|OfLangs        = [[venäkel']]
|HeadTtl        = Gubernator
|HeadNm         = [[Dubrovskii Boris|Boris Dubrovskii]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Mäkuš Vladimir|Vladimir Mäkuš]]
|FSAnthem       = 
|Domain         = 
|CadNo          = 74, 174
|MSK            = [[UTC]]+5 ([[MSK]]+2)
}}
'''Čeläbinskan agj''' ({{lang-ru|Челябинская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Uralan federaline ümbrik|Uralan federaližhe ümbrikho]].

Agjan administrativine keskuz da kaikiš suremb lidn om [[Čeläbinsk]].

== Keled ==
Valdkundkel' om üks'jäine — [[venäkel']].

== Istorii ==
Čeläbinskan agj om olmas vs 1934 vilukun 17. päiväspäi.

Čeläbinskan agjan Päkäskuz<ref>[http://constitution.garant.ru/region/ustav_chelyab/ Čeläbinskan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2006 26. päiväl semendkud Käskusenandajan Suiman ezitajil, om allekirjutadud gubernatoral sen-žo voden 9. päiväl kezakud da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Chelyabinsk Oblast.png|thumb|left|250px|Čeläbinskan agjan reljefan kart.]]
Agj röunatab [[Kurganan agj]]anke päivnouzmas, [[Kazahstan]]anke suvipäivnouzmas (sen [[Kostanain agj]]anke), [[Orenburgan agj]]anke suves, [[Baškortostanan Tazovaldkund]]anke päivlaskmas, [[Sverdlovskan agj]]anke pohjoižes. Ühthine röunoiden piduz om 2750 km. Čeläbinskan agj om mererandatoi.

Pind om 88 529 km². [[Mec]] otab territorijan nelländest. [[Mustma]] om avaras levitadud päiči mägiden da mecoiden zonoiš. Äiluguižed joginiškad mülüdas [[Kam (jogi)|Kam]]-, [[Tobol]]- da [[Ural (jogi)|Ural]]-jogiden basseinoihe. Znamasižed joged oma [[Miass (jogi)|Miass]], [[Ural (jogi)|Ural]] da [[Ui (jogi)|Ui]]. Enamba 3700 järved om agjas, niiden ühthine pind om 2125 km². Kaikiš suremb järv om [[Uvil'di (järv)|Uvil'di]] (68 nellikkilometrad pindal, 38 metrhasai süvütte).

Reljef om mägikaz päivlaskmas da tazo päivnouzmas. Agjan tobj pala sijadase [[Uralmäged|Suviuralan]] päivnouzmaižil pautkil. Evropan da Azijan röun vedase vezijagajan mägisel'gan päidme. Kaikiš korktemb čokkoim om [[Nurguš (mägi)|Nurguš-mägi]] (1406 m). [[Päivlaskmaižen Sibirin alangišt]]on pen' pala otab agjan päivnouzmpol't.

Klimat om [[ven vö|ven]] kontinentaline. Kontinentaližuz ližadab lodehespäi suvipäivnouzmha. Keza om räk, kuivaigad oleldas pordoil. Tal'v om vilu da pit'k. Heinkun keskmäine lämuz om +15..+17 C°, vilukun lämuz om −15..−16 C°<ref>[http://chelpogoda.ru/pages/490.php Čeläbinskan agjan klimat. — Čeläbinskan gidrometeokeskuz (''chelpogoda.ru'').] {{ref-ru}}</ref>. Paneb sadegid 700..800 mm vodes Uralan päivlaskmaižil pautkil da 300 mm suvitazangištoil, erazvuiččil vozil nened lugud voidas vajehtadas 3−4 kerdha. Sadegiden koume nelländest paneb kezal.

Londuseližed varad oma [[bur hil']], metallad ([[raud|raudkivend]], [[vas'k]], [[nikel']], [[kuld]]), [[grafit]], [[tal'k]], [[kaolin]], [[dolomit]], [[mramor]], [[kalližarvoižed kived|kalližarvoižed]] da äjad [[pol'kalližarvoižed kived|pol'kalližarvoižed]] kived, [[vezi|reskvezi]], [[mustma]].

Aigvö om [[UTC]]+5 ([[MSK]]+2) päiči Berdäuš-žilos (olijan raudtestancijan tagut [[UTC]]+3 (MSK)).

== Tobmuz ==
[[Fail:Zakonodat.sobranie.Chel.obl.JPG|thumb|right|250px|Agjan Käskusenandajan Suiman pert' [[Čeläbinsk]]as.]]
Agjan pämez' nimitase gubernatoraks. [[Dubrovskii Boris|Boris Dubrovskii]] radab gubernatoran vs 2014 vilukun 15. päiväspäi. Kaik rahvaz änestab händast videks vodeks. Gubernator om mugažo agjan Ohjastusen pämez' (vspäi 2015), hän märičeb sen strukturad da paneb Ohjastusen ühtnijoid radnikusile. Kaks' ezmäšt varagubernatorad da kuz' muite varagubernatorad oma hänele abhu.

Čeläbinskan agjan üks'kodine parlament om Käskusenandai Suim. Kaik rahvaz valičeb sen 60 ezitajad videks vodeks. [[Mäkuš Vladimir|Vladimir Mäkuš]] radab Käskusenandajan Suiman ezimeheks vs 2005 kezakun 23. päiväspäi koumanden strokun.

Radonoigendai tobmuz om Čeläbinskan agjan Ohjastuz. Agjan ministrused, ohjandused da komitetad alištudas Ohjastusele.

Vn 2014 14. päiväl sügüz'kud valitihe gubernatorad, [[Dubrovskii Boris|nügüdläine gubernator]] sai vägestust ezmäižel tural 86,37% änid satusenke. Käskusenandajan Suiman järgenduseližed valičendad oliba vn 2015 13. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 3 476 217 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Lidnalaižiden eläjiden pala om 82,7% (vl 2018).

Kaik om [[Čeläbinskan agjan lidnad|koumekümne lidnad]] agjas da 14 lidnanvuittušt žilod. Toižed järedad lidnad (enamba 100 tuh. eläjidenke, surembaspäi penembha) oma [[Magnitogorsk]], [[Zlatoust]], [[Miass]], [[Kopeisk]]. Vl 2015 kaik om 32 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 81,4%, [[totarlaižed]] — 5,2%, [[baškiralaižed]] — 4,7%, [[ukrainalaižed]] — 1,4%, [[kazahlaižed]] — 1,0%, [[saksalaižed]] — 0,5%, [[vaugedvenälaižed]] — 0,4%, [[mordvinalaižed]] (0,4%), toižed rahvahad — 2,1%, rahvahuden ozutandata — 2,9%.

== Homaičendad ==
<references />

== Irdkosketused ==
* [http://www.gubernator74.ru/ Čeläbinskan agjan gubernatoran oficialine sait (''gubernator74.ru'').] {{ref-ru}}
* [http://www.zs74.ru/ Čeläbinskan agjan Käskusenandajan Suiman oficialine sait (''zs74.ru'').] {{ref-ru}}
* [http://www.pravmin74.ru/ Čeläbinskan agjan Ohjastusen oficialine sait (''pravmin74.ru'').] {{ref-ru}}

{{Čeläbinskan agjan lidnad}}
{{Venälaižen Federacijan subjektad}}

[[Kategorii:Čeläbinskan agj| ]]
