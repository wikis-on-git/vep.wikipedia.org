{{10000}}
{{Valdkund
| Nimi = Pohjoižmakedonijan Tazovaldkund<br />Република Северна Македонија
| Valdkundznam = Coat of arms of North Macedonia.svg
| Flag = Flag of the Republic of Macedonia.svg
| Valdkundznam text = Pohjoižmakedonijan valdkundznam
| Flag text = Pohjoižmakedonijan flag
| Pälidn = Skopje
| Eläjiden lugu = 2,118,945<ref>[https://www.cia.gov/library/publications/the-world-factbook/geos/mk.html Pohjoižmakedonijan ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 25,713
| Kart = Europe-Macedonia.svg
| Kel' = [[makedonijan kel'|makedonijan]]
| Valdkundan pämez' = [[Pendarovski Stevo|Stevo Pendarovski]]
| Päministr = [[Spasovski Oliver|Oliver Spasovski]]
| Religii = [[hristanuskond]], [[islam]]
| Valüt = [[pohjoižmakedonijan denar]] (MKD)
| Internet-domen = [[.mk]], [[.мкд]]
| Telefonkod = +389
| Aigvö = tal'vel [[UTC]]+1,<br />kezal [[UTC]]+2
}}
'''Pohjoižmakedonijan Tazovaldkund''' ({{lang-mk|Република Северна Македонија}}), vai muite '''Pohjoižmakedonii''', om valdkund [[Evrop]]an suvipalas, [[Balkanan pol'sar'|Balkanan pol'sarel]]. Sen pälidn da kaikiš suremb lidn om [[Skopje]].

== Etimologii ==
Valdkundan nimi om saudud amuižiden [[makedonijalaižed|makedonijalaižiden]] nimitusespäi ({{lang-el|Μακεδόνες}} ''Makedónes''). Heiden nimituz oli saudud [[amuižgrekan kel'|amuižgrekan kelen]] ''μακεδνός (makednós)''-adjektivaspäi, «korged; kazvokaz; hoik tohuz»-znamoičendanke. Nece om mägiden eläjiden ümbrikirjutand. Grekan kelen ''μάκρος (mákros)''-sanas «piduz»-znamoičendanke om se-žo tüvi. Vn 2018 kezakuhusai oficialine valdkundan [[Ühtenzoittud Rahvahiden Organizacii|ÜRO:n]] nimituz oli '''Enččen Jugoslavijan Makedonijan Tazovaldkund''' ({{lang-mk|Поранешна Југословенска Република Македонија}}).

== Istorii ==
Vn 1991 8. päiväl sügüz'kud Pohjoižmakedonii tedištoiti ripmatomudes [[Jugoslavii|Jugoslavijaspäi]].

Valdkundan üks'jäine Konstitucii<ref>[http://www.wipo.int/wipolex/en/details.jsp?id=10558 Устав на Република Македониjа (Pohjoižmakedonijan Tazovaldkundan Konstitucii) vl 2011. — World intellectual property organization (''wipo.int'').] {{ref-en}} {{ref-mk}}</ref><ref>[http://www.constituteproject.org/ontology/The_former_Yugoslav_Republic_of_Macedonia?lang=en Pohjoižmakedonijan Konstitucijan tekst ''constituteproject.org''-saital.] {{ref-en}}</ref> ({{lang-mk|Устав}}) om vahvištadud vl 1991. Se om väges äiluguižidenke vajehtusidenke. Jäl'gmäine Konstitucijan udištamine oli vl 2011.

== Geografijan andmused ==
[[Fail:Macedonia relief location map.jpg|thumb|left|250px|Pohjoižmakedonijan topografine kart.]]
Pohjoižmakedonii om mavaldkundröunoiš [[Kosovo]]nke<ref>Pohjoižmakedonii tundišti Kosovon ripmatomut.</ref> da [[Serbii|Serbijanke]] pohjoižes (röunan piduz — 221 km), [[Bolgarii|Bolgarijanke]] päivnouzmas (148 km), [[Grekanma]]nke suves (228 km) da [[Albanii|Albanijanke]] päivlaskmas (151 km). Ühthine röunoiden piduz — 748 km. Pohjoižmakedonii om mererandatoi valdkund.

Valdkundan kaikiš korktemb čokkoim om [[Korab]]-mägi [[Albanii|Albanijan]] röunal, 2753 m valdmeren pindan päl.

Pohjoižmakedonijan klimat om [[ven vö|ven]] da [[subtropine vö|subtropine]]. Lämuz vilukul om +11..+12 C°, heinkul — +21..+23 C°. Paneb sadegid 500..700 millimetrad pohjoižes.

Londuseližed pävarad oma [[hrom]], [[vas'k]], [[raud|raudkivend]], [[cink]], [[hahktin]], [[marganc]], [[asbest]], [[rik]], [[hobed]].

== Politine sistem ==
[[Fail:MK Parlament (Sobranie) (7).JPG|thumb|right|250px|Pohjoižmakedonijan Tazovaldkundan parlament [[Skopje]]s.]]
Ohjandusen form — [[parlamentine tazovaldkund|parlamentine]] tazovaldkund äjiden partijoiden sistemanke. Nece om unitarine valdkund.

Valdkundan pämez' om prezident ({{lang-mk|Претседател}}), rahvaz valičeb händast videks vodeks, üks' kahtenz' strok om voimusine. Prezidental om vähä tobmut, ohjastusen päministr om Tazovaldkundan pämez' faktižikš. Päministr paneb radsijha toižid ministrid.

Parlament om üks'kodine. Üks'jäine kodi om Suiman Kodi ({{lang-mk|Собрание}}), mülütab 120 deputatad-ühtnijad, rahvaz valičeb heid nelläks vodeks.

Parlamentan ühtnijoiden edelstrokuižed valičendad oliba vn 2016 11. päiväl tal'vkud. Prezidentan järgenduseližed valičendad oliba vn 2019 21. sulakud i 5. päiväl semendkud, [[Stevo Pendarovski]] sai vägestust kahtendes turas (51,66% änid) da radab prezidentan vs 2019 semendkun 12. päiväspäi. [[Oliver Spasovski]] om päministran vs 2020 vilukun 3. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Pohjoižmakedonijan Tazovaldkundan administrativiž-territorialine jagand]].''

Pohjoižmakedonijan Tazovaldkund jagase 84 kundaks (municipalitetaks, üks'lugu {{lang-mk|општина}}), niišpäi 10 kogotas [[Skopje]]ks. Mugažo oficialižeta valdkund jagase kahesaks statistižeks regionaks.

== Eläjad ==
Vl 2011 valdkundan eläjiden lugu oli 2,058,539 ristitud<ref>[http://www.stat.gov.mk/ Pohjoižmakedonijan ristitišt. — Pohjoižmakedonijan Statistikan Radnikoičend (''stat.gov.mk'').]</ref>. Kaikiš suremb ristitišt om nügüd'.

Rahvahad (vn 2002 rahvahanlugemine): [[makedonijalaižed]] — 64,2%, [[albanijalaižed]] — 25,2%, [[turkad]] — 3,9%, [[čiganalaižed]] — 2,7%, [[serbalaižed]] — 1,8%, toižed rahvahad — 2,2%.

Uskondan mödhe (2002): makedonijan [[ortodoksine hristanuskond|ortodoksižed hristanuskojad]] — 64,8%, [[islam]]anuskojad — 33,3%, toižed [[hristanuskond|hristanuskojad]] — 0,4%, toižed uskojad i märhapanendata — 1,5%.

Pohjoižmakedonijan toižed järedad lidnad (enamba 50 tuh. ristituid, surembaspäi penembha): [[Bitol]], [[Kumanovo]], [[Prilep]], [[Tetovo]]. Lidnalaižiden pala om 58,5% (2020).

== Ižanduz ==
Vl 2012 Pohjoižmakedonijan päeksport oli [[sobad]], [[teraz]]; toine eksport — [[söm]], [[tabak]], [[avto]]iden palad.

== Homaičendad ==
<references />

== Irdkosketused ==
* [http://www.president.mk/ Pohjoižmakedonijan Tazovaldkundan prezidentan sait (''president.mk'').] {{ref-mk}} {{ref-en}}
* [http://www.sobranie.mk/ Pohjoižmakedonijan Tazovaldkundan parlamentan sait (''sobranie.mk'').] {{ref-mk}} {{ref-sq}} {{ref-en}} {{ref-fr}}
* [http://vlada.mk/ Pohjoižmakedonijan Tazovaldkundan ohjastusen portal (''vlada.mk'').] {{ref-mk}} {{ref-sq}} {{ref-en}}
{{Commons|North Macedonia}}

{{Evrop}}

[[Kategorii:Pohjoižmakedonii| ]]
