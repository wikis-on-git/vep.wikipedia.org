{{Valdkund
| Nimi = Pohjoižmakedonijan Tazovaldkund<br />Република Македонија
| Valdkundznam = Coat of arms of the Republic of Macedonia.svg
| Flag = Flag of the Republic of Macedonia.svg
| Valdkundznam text = Pohjoižmakedonijan valdkundznam
| Flag text = Pohjoižmakedonijan flag
| Pälidn = Skopje
| Eläjiden lugu = 2,058,539<ref>[http://www.stat.gov.mk/ Pohjoižmakedonijan ristitišt. — Pohjoižmakedonijan Statistikan Radnikoičend (''stat.gov.mk'').]</ref>
| Voz' = 2011
| Pind = 25,713<ref>[https://www.cia.gov/library/publications/the-world-factbook/geos/mk.html Makedonijan pind // Mail'man faktoiden kirj. — ''Cia.gov''.] {{ref-en}}</ref>
| Kart = Europe-Macedonia.svg
| Kel' = [[makedonijan kel'|makedonijan]]
| Valdkundan pämez' = [[Ivanov George|George Ivanov]]
| Päministr = [[Grujevskii Nikola|Nikola Grujevskii]]
| Religii = [[hristanuskond]], [[islam]]
| Valüt = [[pohjoižmakedonijan denar]] (MKD)
| Internet-domen = [[.mk]], [[.мкд]]
| Telefonkod = +389
| Aigvö = tal'vel [[UTC]]+1,<br />kezal [[UTC]]+2
}}
'''Pohjoižmakedonijan Tazovaldkund''' ({{lang-mk|Република Македонија}}), vai muite '''Pohjoižmakedonii''', om valdkund [[Evrop]]an suvipalas, [[Balkanan pol'sar'|Balkanan pol'sarel]]. Sen pälidn da kaikiš suremb lidn om [[Skopje]].

== Etimologii ==
Valdkundan nimi om saudud amuižiden [[makedonijalaižed|makedonijalaižiden]] nimitusespäi ({{lang-el|Μακεδόνες}} ''Makedónes''). Heiden nimituz oli saudud [[amuižgrekan kel'|amuižgrekan kelen]] ''μακεδνός (makednós)''-adjektivaspäi, «korged; kazvokaz; hoik tohuz»-znamoičendanke. Nece om mägiden eläjiden ümbrikirjutand. Grekan kelen ''μάκρος (mákros)''-sanas «piduz»-znamoičendanke om se-žo tüvi. Vn 2018 kezakuhusai oficialine valdkundan [[Ühtenzoittud Rahvahiden Organizacii|ÜRO:n]] nimituz oli '''Enččen Jugoslavijan Makedonijan Tazovaldkund''' ({{lang-mk|Поранешна Југословенска Република Македонија}}).

== Istorii ==
Vn 1991 8. päiväl sügüz'kud Pohjoižmakedonii tedištoiti ripmatomudes [[Jugoslavii|Jugoslavijaspäi]].

Jäl'gmäine Konstitucijan udištamine oli vl 2001 keväz'kul<ref>[http://www.wipo.int/wipolex/en/details.jsp?id=10558 Устав на Република Македониjа (Pohjoižmakedonijan Tazovaldkundan Konstitucii) vl 2011. — World intellectual property organization (''wipo.int'').] {{ref-en}}</ref>.

== Geografijan andmused ==
[[Fail:Macedonia relief location map.jpg|thumb|left|250px|Pohjoižmakedonijan topografine kart.]]
Pohjoižmakedonii om mavaldkundröunoiš [[Kosovo]]n<ref>Pohjoižmakedonii tundišti Kosovon ripmatomut.</ref> da [[Serbii|Serbijanke]] pohjoižes (röunan piduz — 221 km), [[Bolgarii|Bolgarijanke]] päivnouzmas (148 km), [[Grekanma]]nke suves (228 km) da [[Albanii|Albanijanke]] päivlaskmas (151 km). Ühthine röunoiden piduz — 748 km. Pohjoižmakedonii om mererandatoi valdkund.

Valdkundan kaikiš korktemb čokkoim om [[Korab]]-mägi [[Albanii|Albanijan]] röunal, 2753 m valdmeren pindan päl.

Makedonijan klimat om [[ven vö|ven]] da [[subtropine vö|subtropine]]. Lämuz vilukul om +11..+12 C°, heinkul — +21..+23 C°. Paneb sadegid 500..700 millimetrad pohjoižes.

Londuseližed pävarad oma [[hrom]], [[vas'k]], [[raud|raudkivend]], [[cink]], [[hahktin]], [[marganc]], [[asbest]], [[rik]], [[hobed]].

== Politine sistem ==
[[Fail:MK Parlament (Sobranie) (7).JPG|thumb|right|250px|Pohjoižmakedonijan Tazovaldkundan parlament [[Skopje]]s.]]
Ohjandusen form — [[tazovaldkund|parlamentine tazovaldkund]] äjiden partijoiden sistemanke. Nece om unitarine valdkund.

Valdkundan pämez' om prezident (rahvaz valičeb händast 5 vodeks, ühten kahtenden strokun om voimuz). Hänel om vähä tobmut, ohjastusen päministr om Tazovaldkundan pämez' faktižikš. Päministr paneb radsijha toižid ministrid.

Parlament om üks'kodine. Üks'jäine kodi om Suiman Kodi ({{lang-mk|Собрание}}), mülüb 120 deputatad-ühtnijad (rahvaz valičeb heid 4 vodeks).

Prezidentan da parlamentan järgenduseližed valičendad oliba vl 2014.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Pohjoižmakedonijan Tazovaldkundan administrativiž-territorialine jagand]].''

Pohjoižmakedonijan Tazovaldkund jagase 84 municipalitetha ({{lang-mk|opština}}), niišpäi 10 kogotas [[Skopje]]ks. Mugažo oficialižeta valdkund jagase 8 statistižhe regionha.

== Eläjad ==
Pohjoižmakedonijas elädas [[makedonijalaižed]].

Pohjoižmakedonijan toižed järedad lidnad (enamba 50 tuh. rist., surembaspäi penembha): [[Bitol]], [[Kumanovo]], [[Prilep]], [[Tetovo]].

== Ižanduz ==
Vl 2012 Pohjoižmakedonijan päeksport oli [[sobad]], [[teraz]]; toine eksport — [[söm]], [[tabak]], [[avto]]iden palad.

== Homaičendad ==
<references />

== Irdkosketused ==
* [http://www.gov.mk/ Pohjoižmakedonijan Tazovaldkundan tobmuden aluzkundoiden oficialine portal (''gov.mk'').] {{ref-en}}
* [http://www.sobranie.mk/ Pohjoižmakedonijan Tazovaldkundan parlamentan sait (''sobranie.mk'').] {{ref-en}}

{{Commons|The Republic of Macedonia}}
{{Evrop}}

[[Kategorii:Makedonii| ]]
