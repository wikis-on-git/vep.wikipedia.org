{{Eländpunkt
 | Nimi = Učali<br />Учалы <small>(ven. i bašk.)</small> 
 | Lidnanznam = Uchaly COA (2013).jpg
 | Flag = Flag of Uchaly (Bashkortostan).png
 | Lidnanznam text = Učalin lidnanznam
 | Flag text = Učalin flag
 | Valdkund = Venäma
 | Eläjiden lugu = 37,898
 | Voz' = 2020
 | Pind = 56
 | Fail = Mosque in uchaly.jpg
 | Pämez' = Il'mir Gazizov<br/>(reduku 2020—)
 | Telefonkod = +7-34791-xx-xxx
 | Avtokod = 02. 102
 | Aigvö = [[UTC]]+5 (MSK+2)
}}
[[Fail:OpenStreetMap Карта города Учалы.png|thumb|left|250px|Lidnan kart (2010)]]
'''Učali''' ({{lang-ru|Учалы́}}, [[baškiran kel'|bašk]]. i {{lang-tt|Учалы}}) om [[Venäma]]n lidn da lidnankund [[Baškortostanan Tazovaldkund]]an päivnouzmaižes čogas. Se om [[Učalin rajon]]an administrativine keskuz (vspäi 1930).

== Istorii ==
Amuine «Pen' Učali II»-seižutez om löutud lidnan territorijal (6 tuh. vozid tagaz).

Učali-žilo mainitase 19. voz'sadaspäi. 1930-nzil vozil löutihe [[kuld]]ad Pen' Učali-järvenno, i vspäi 1940 kaivuzžilo oli olmas samha kuldad. Vozil 1955−1968 saudihe [[cink]]an (Venäman samižen kaks' koumandest) da [[vas'k]]en küllästamižtegint, sadas toižid-ki metallid penil lugumäril. Lidnan aluz om pandud kaivuzžiloiden ühtenzoitusel vodes 1963.

Učali šingotase kaivuztegimištol, sadas nenid substancijoid: cink, vas'k, kuld, hobed, platin, diorit, ozrikkivi i rugižkivi.

== Geografijan andmused ==
Lidn sijadase [[Uralmäged|Suviuralan]] päivnouzmaižil pautkil, mägidenkeskeižes tahondas, 525 m ü.m.t. keskmäižel korktusel. Enččed Pen' Učali-järved kätihe kaivuzkombinatan vezištoikš i mülüdas lidnan territorijha, Sur' Učali- ({{lang-ba|Оло Учалы}}, 3,06 km²) i Karagaili-järved ({{lang-ba|Ҡарағайлы}}, 3,84 km²) oma lidnan pohjoižen röunan taga, mülüdas Ural-jogen basseinha ({{lang-ba|Яйыҡ}}). Matkad [[Ural (jogi)|Uralan]] joginiškhasai om 10 km suvhe, [[Čeläbinskan agj]]hasai om 10 km päivnouzmha vai suvhe, [[Uf]]ahasai — 225 km päivlaskmha orhal vai 350 km avtotedme. Lähembaižed lidnad oma [[Üläural'sk]] (Čeläbinskan agj) 50 km suvhe orhal vai 65 km avtotedme i [[Beloreck]] suvipäivlaskmha 95 km avtotedme.

Učali om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 37 788 ristitud, rajonan ristitišton pol'. Vspäi 1996 ristitišton lugu om stabiline, 37..39 tuhad eläjid (39 623 rist. vl 2009).

Rahvahad (enamba 1% vl 2010, ozutadud rahvahudenke): [[baškiralaižed]] — 50,2%, [[venälaižed]] — 26,6%, [[totarlaižed]] — 20,9%, toižed rahvahad — 2,3%.

[[Islam]]an kaks' pühäpertid oma avaitud lidnas: «Nur»-pämečet' i mečet' Zainulla Išanan nimed. [[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/24714 Učalin pühäpertid ''sobory.ru''-saital.] {{ref-ru}}</ref> ratas Učališ: ph. Panteleimonan i Jumalanmaman «Rigomanahin'»-jumalaižen.

Učalin kaivuztegimišton kolledž<ref>[http://укгп.рф/ Učalin kaivuztegimišton kolledžan sait (''укгп.рф'').] {{ref-ru}}</ref>, Učalin čomamahton i kul'turan kolledž<ref>[http://ukiik.ru/ Učalin čomamahton i kul'turan kolledžan sait (''ukiik.ru'').] {{ref-ru}} {{ref-ba}}</ref> oma professionaližen opendusen aluzkundoikš.

Edeline lidnan Administracijan pämez' om Il'jas Kil'muhametov (sulaku 2012 — reduku 2020).

== Galerei ==
<gallery mode="packed" heights="125px">
Здание администрации города Учалы.jpg|Lidnan tobmuden sauvuz (2010)
Мечеть г. Учалы.jpg|Učalin «Nur»-pämečet', vn 2010 nägu
Свято-Пантелеимоновский храм.jpg|Ph. Panteleimonan jumalanpert', vn 2021 nägu
Площадь им. Ленина, филармония (город Учалы).JPG|Filarmonii torgul Leninan nimed (2010)
</gallery>

== Homaičendad ==
<references />

== Irdkosketused ==
* [http://uchaly.bashkortostan.ru/ Lidnan da Učalin rajonan tobmuden aluzkundoiden oficialine sait (''uchaly.bashkortostan.ru'').] {{ref-ru}}
{{Commons|Category:Uchaly}}

{{Baškortostanan Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baškortostanan Tazovaldkundan lidnad]]
[[Kategorii:Učalin rajon|*]]
