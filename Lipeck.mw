{{Eländpunkt
 | Nimi = Lipeck<br />Липецк
 | Lidnanznam = Coat of Arms of Lipetsk (Lipetsk oblast).png
 | Flag = Flag of Lipetsk.png
 | Lidnanznam text = Lipeckan lidnanznam
 | Flag text = Lipeckan flag
 | Valdkund = Venäma
 | Eläjiden lugu = 510,020
 | Voz' = 2016
 | Pind = 330.15
 | Fail = Улица Меркулова.JPG
 | Pämez' = Sergei Ivanov (2015-)
 | Telefonkod = +7-4742-xxx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
[[Fail:LipPozKarta.png|thumb|left|250px|Lidnan pozicine kart.]]
'''Lipeck''' ([[venän kel'|ven]].: ''Липецк'' [ˈlʲipʲɪtsk]) om lidn [[Venäma]]s. Se om [[Lipeckan agj]]an administrativine keskuz da kaikiš suremb lidn.

== Istorii ==
Ezmäine eländpunkt-lidnuz mainitase vl 1283 aigkirjoiš, se oli pandud mantazole vl 1284 mongoliž-tatarižil sodavägil. Nügüdläižen lidnan aluz om pandud vl 1703. Se om lidnan statusanke vspäi 1779. Vl 1954 sädihe Lipeckan agjad, lidn tegihe sen keskuseks.

== Geografijan andmused ==
Lidn sijadase agjan päivnouzmas, [[Voronež (jogi)|Voronež-jogen]] randoil. Pertišton fartaliden enambuz om jogen korktal oiktal randal (lidnan pohjoine), keskusen korktuz om 160 m valdmeren pindan päl. Järed metallurgine tegim sijadase madalal hural jogirandal, lidnan suves. Matkad [[Moskv]]hasai om 428 km lodeheze. Lähembaižed sured lidnad oma [[Tambov]] 133 km päivnouzmha, [[Voronež]] 120 km suvhe i [[Jelec]] 78 km päivlaskmha.

Lipeck jagase 4 territorialižhe ümbrikho: Hurarandaine, Oigedrandaine, Oktäbrin ümbrik i Nevondkundaline. [[Matiran vezivaradim]] (vspäi 1976, 45 km²) sijadase päivnouzmha lidnan röunan taga Matir-jogel, sen 10-kilometrižen damban üläh om lidnan ümbärten palaks.

== Eläjad ==
Kaikiš suremb ristitišt oli vl 1999 — 521,6 tuh. eläjid. Vn 2010 rahvahanlugemižen mödhe eläjiden lugu oli 508 887  ristitud.

== Ižanduz da transport ==
Raudan metallurgii, sauvondmaterialiden i koditehnikan tehmine da sömtegimišt oma ižandusen päsarakoikš.

Avtobusad, trolleibusad, tramvaid da taksid oma kundaližeks transportaks lidnan südäimes. Avtoümbärte i päraudtestancii oma lidnas. Rahvahidenkeskeine civiline Lipeck-lendimport (''LPK / ЛИП'') sijadase 15 km lodeheze lidnan keskusespäi. Sišpäi tehtas passažorreisid Venämadme ([[Moskv]], [[Piter]], [[Jekaterinburg]], [[Soči]]).

== Homaičendad ==
<references/>

== Irdkosketused ==
* [http://www.sovetskaya22.ru/ Lipeck-lidnan Ezitajiden Nevondkundan oficialine sait.] {{ref-ru}}
* [http://www.lipetskcity.ru/ Lipeck-lidnan administracijan oficialine sait.] {{ref-ru}}

{{Lipeckan agjan lidnad}}
{{Venälaižen Federacijan subjektoiden pälidnad}}

[[Kategorii:Lipeck| ]]
[[Kategorii:Lipeckan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agj|*]]
