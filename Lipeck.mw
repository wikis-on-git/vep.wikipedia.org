{{Eländpunkt
 | Nimi = Lipeck<br />Липецк
 | Lidnanznam = Coat of Arms of Lipetsk (Lipetsk oblast).png
 | Flag = Flag of Lipetsk.png
 | Lidnanznam text = Lipeckan lidnanznam
 | Flag text = Lipeckan flag
 | Valdkund = Venäma
 | Eläjiden lugu = 509,420
 | Voz' = 2019
 | Pind = 330.15
 | Fail = Липецк 2016.jpg
 | Pämez' = Jevgenija Uvarkina<br />(sulaku 2019—)
 | Telefonkod = +7-4742-xxx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
[[Fail:LipPozKarta.png|thumb|left|250px|Lidnan pozicine kart.]]
'''Lipeck''' ({{lang-ru|Липецк}} [ˈlʲipʲɪtsk]) om lidn da lidnümbrik [[Venäma]]n päivlaskmas. Se om [[Lipeckan agj]]an administrativine keskuz da kaikiš suremb lidn.

== Istorii ==
Ezmäine eländpunkt-lidnuz mainitase vl 1283 aigkirjoiš, se oli pandud mantazole vl 1284 mongoliž-tatarižil sodavägil. Nügüdläižen eländpunktan aluz om pandud vl 1703. Se sai lidnan statusad vl 1779. Vl 1954 sädihe Lipeckan agjad, lidn kändihe sen keskuseks.

Lipeckan ižandusen päsarakod oma täuden ciklan raudan metallurgii, sauvondmaterialiden pästand (cement, savič, raudbetontegesed), koditehnikan tehmine («Ariston»- i «Indesit»-torguindznamad), sömtegimišt (maidkombinat, leibtegesiden edheotand, südäiveziden tegim), severz'-se himižid edheotandoid i omblendfabrikad, ujelimšassiden tegim sodatehnikan täht.

== Geografijan andmused ==
Lidn sijadase agjan päivnouzmas, [[Voronež (jogi)|Voronež-jogen]] randoil. Jogi jagab lidnad läz poleti pohjoižpäivnouzmaspäi suvipäivlaskmha. Pertišton fartaliden enambuz om jogen korktal oiktal randal (lidnan pohjoine), keskusen korktuz om 160 m valdmeren pindan päl. Järed metallurgine tegim sijadase madalal hural jogirandal, lidnan suves. [[Matiran vezivaradim]] ({{lang-ru|Матырское водохранилище}} 45 km² pindal) sijadase päivnouzmha ani lidnan röunan taga Matir-jogel (ven. ''Матыра'') vspäi 1976, sen 10-kilometrižen damban üläh om lidnan ümbärten palaks. Matkad [[Moskv]]hasai om 373 km lodeheze-pohjoižhe orhal, 428 km «Don»-avtotedme vai raudtedme. Lähembaine lidn om [[Gräzi]] 2 km suvipäivnouzmha. Lähembaižed sured lidnad (avtoteidme) oma [[Tambov]] 133 km päivnouzmha, [[Voronež]] 120 km suvhe i [[Jelec]] 78 km päivlaskmha.

Lipeck om lidnümbrikon üks'jäine eländpunkt. Se jagase nelläks territorialižeks ümbrikoks: Hurarandaline, Oigedrandaline, Oktäbrin ümbrik i Nevondkundaline.

== Eläjad ==
Vl 1939 lidnan ristitišt oli 66 644 eläjad. Vn 2010 Venäman rahvahanlugemižen mödhe eläjiden lugu oli 508 887  ristitud. Kaikiš suremb lidnan ristitišt oli 521 600 eläjad vl 1999. [[Ortodoksine hristanuskond|Ortodoksižen hristanuskondan]] Sündun Raštvoiden päjumalanpert', kaks'kümne jumalanpertid, koume časounäd, gimnazii i Jumalanmaman Emäganpäivän mez'jumalankodi<ref>[http://sobory.ru/geo/locat/502 Lipeckan pühäpertid ''sobory.ru''-saital.] {{ref-ru}}</ref> oma olmas lidnas, mugažo [[protestantizm]]an kaks' pühäpertid i [[islam]]an loičendpert'.

Rahvahad (2010): [[venälaižed]] — 96,6%, [[ukrainalaižed]] — 1,0%, toižed rahvahad — 2,4%.

== Transport ==
Avtobusad, tramvaid da taksid oma kundaližeks transportaks lidnan südäimes. Avtoümbärte i ''Lipeck''-päraudtestancii oma olmas lidnas. Toižed raudtestancijad oma ''Čugun-1'', ''Čugun-2'', ''Kazink'', i ''265. km''-platform. Kaks' avtostancijad: ''Lipeck'' (Oigedrandaližes rajonas, päivlaskmha keskusespäi) i ''Sokol'' (ühtenzoittud ''Čugun-1''-raudtestancijanke).

Rahvahidenkeskeine civiline Lipeck-lendimport (''LPK / ЛИП'', 79,5 tuh. passažiroid vl 2018) sijadase 15 km lodeheze lidnan keskusespäi. Sišpäi tehtas passažorreisid Venämadme ([[Moskv]], [[Piter]], [[Jekaterinburg]], [[Soči]]).

== Homaičendad ==
<references/>

== Irdkosketused ==
* [http://www.sovetskaya22.ru/ Lipeck-lidnan Ezitajiden Nevondkundan oficialine sait (''sovetskaya22.ru'').] {{ref-ru}}
* [http://www.lipetskcity.ru/ Lidnan administracijan oficialine sait (''lipetskcity.ru'').] {{ref-ru}}
{{Commons|Category:Lipetsk}}

{{Lipeckan agjan lidnad}}
{{Venälaižen Federacijan subjektoiden pälidnad}}

[[Kategorii:Lipeck| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agj|*]]
[[Kategorii:Lipeckan agjan lidnad]]
[[Kategorii:Lipeckan agjan lidnümbrikod]]
