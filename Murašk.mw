{{Taxobox
 | name         = Murašk
 | image file   = Hjortron.jpg
 | image title  = Rubus chamaemorus
 | image descr  = ''Rubus chamaemorus''
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Rozänikoižed]] (''Rosales'')
 | familia      = [[Rozanvuiččed]] (''Rosaceae'')
 | subfamilia   = [[Rozananvuiččed]] (''Rosoideae'')
 | genus        = '''Rubus'''
 | latin        = Rubus chamaemorus [[L.]]
 | wikispecies  = Rubus chamaemorus
 | commons      = Category:Rubus chamaemorus
 | itis         = 24850
 | ncbi         = 57936
 | range map    = Cloudberry distrib.png
}}
'''Murašk''' vai '''Murik''', vai '''Murikeine''', vai '''Murm''', ([[latinan kel'|latin.]] ''Rubus chamaemorus'') om äivoččen heinäsižen kazmusen erik [[Rozanvuiččed]]-sugukundan [[Rubus|Rubus (Babarm)]]-suguspäi.

== Etimologii ==
Erikon tedoline nimi om saudud [[amuižgrekan kel'|amuižgrekan]] χαμαί- («man pindal») da [[latinan kel'|latinan]] ''morus'' («šuukovic»)-sanoišpäi.

== Ümbrikirjutand ==
[[Fail:Rubus chamæmorus.jpg|thumb|hura|200px|Muraškon ümbrikirjutand.]]
Murašk om [[hein]] vai [[varz'hein]] 5 — 30 sm korktusel, ujelijan [[jurišk]]onke.

Varded oma hoikad, seištas oikti, kahten- vai koumenlehtheižed. Varz' lopiše üks'jäižel änikol.

[[Lehtez|Lehtesed]] oma kärpiškoikahad videnlabaižed, piižen röunanke.

[[Änik]]od oma vauktad, ühtensuguižed. Pölükäkahad da petkloižkahad änikod išttas erazvuiččil kazmusil, mužiksuguižed änikod oma järedambad vähäižel. Mall'anvuiččid lehtesid da äniklehtesižid om vizin; pölükäd da petkloižed oma äiluguižed. Kezakul - heinkul kazmuz änikoičeb, a sen jäl'ghe 40 — 45 päiviš plodud ehttäs.

[[Plod]] om ühtištadud semnikahad marjad 1,5 sm diametras, kogoneb 5 — 25 palad-murud. Sen form om [[babarm]]an ploduiden pojav. Muraškon plod om maged, eriližen hajun da magunke. Muraškumbikod oma rusttad, küpsad plodud — ruskedpakuižed, a mädahmod oma läz läbinägujad, puhthan loštakahan [[jartal'|jartalin]] kartte.

Heinkul - elokul muraškon ploduid poimdäs. Sen jurid pandas varha ani edel sügüz'tal'ved.

== Areal (Leviganduz) ==
Murašk kazvab pohjoižel šurupoliškol 78° — 55° pohjoižlevedust, [[so]]idme tobjimalaz. Lujas harvoin vasttas sidä mägirajoniš 55° — 44° levedust.

Levigandusen londuseližed zonad: [[so|turbazsod]], sodunuded [[mec]]ad, samlokaz da penzastunu [[Arktik|arktine]] [[tundr]]. Valdkundoidme: Venäman pohjoine, sen [[Sibir']] da [[Edahaine Päivnouzmpol']], Venäman evropižpalan keskmäine zon; [[Vaugedvenäma]]<ref>[http://bp21.org.by/ru/books/celeb070.html Madal murašk Vaugedvenämas: kaičendan da udessündundan problemad.] {{ref-ru}}</ref>, [[Norvegii]], [[Ročinma]], [[Suomenma]], [[Grenland]]an suvi, [[Kanad]], [[Aläsk]] ([[AÜV]]). Kojo-kus kul'tiviruidas sidä.

Muraškpaikad oma susedoiš [[bol|bolžomidenke]], [[mustikaine|mustikkištoidenke]], [[jonikaine|jonikžomidenke]]. [[Ludeghein]] da [[samal]] kazdas niiden sires. Mugoižed tahod oma čomad [[meckana|meckanoile]] sötlemhas da [[mecoi]]le kimimhas.

== Himine mülünd ==
Küpsad plodud mülüdas: [[sahar (produkt)|saharad]] (6%), [[vauktuš]]ed (0,8%), [[stajišt]] (3,8%); [[organižmuiktused]]: [[jablokan muiktuz|jablokan]], [[limonan muiktuz|limonan]] (0,8%); [[vitaminad]]: [[askorbinmuiktuz|C]] (30 — 200 mg%), [[B (vitamin)|B]] (0,02 mg%), [[PP (vitamin)|PP]] (0,15%), [[A (vitamin)|A]] (enamba mi [[morkofk]]as); ližakahad mineraližed substancijad: äi [[kalii|kalijad]], [[fosfor]], [[raud]], [[kobal't (himine element)|kobal't]], [[antocianad]], [[dubindsubstancijad|dubind-]] da [[pektin|pektinsubstancijad]].

== Kazvatuz ==
Ezikät, murašk om sokazmuz. Poimdüd ploduiden arvod lujas vajehteldas satusen mülühü kacten, ned voidas sabustada 10 evrod kilogrammas<ref>[http://www.bloomberg.com/apps/news?pid=10000085&sid=aFoIHwZwFtyk&refer=europe Record Cloudberry Crop Lures Thousands of Finns to Lapland Bogs (Rekordine muraškon satuz vedab tuhad suomalaižid saamen soile) (2005-07-28). — Bloomberg.com.] {{ref-en}}</ref>.

1990:nzid voziden keskespäi Norvegijan ohjastuz suomalaižiden, ročilaižiden da šotlandijalaižiden kooperacijas pani met kazvatada erazvuiččiden mecmarjoiden mömha. Norvegii tob Suomenmaspäi 200 — 300 tonnad muraškod kaikuččes vodes. Vn. 2002 augotaden valitud sortad oma sättujad kaikid fermeroiden täht, ozutesikš, «Apolto» (mužiksuguine), «Fjellgull» (mužiksuguine), «Fjordgull» (naižsuguine). Mužiksuguižed änikod anttas satust enamba naižsuguižid. Muraškod kul'tiviruidas Arktikan regioniš, Norvegijan pohjoižrandal sen paloin. Sigä om voimuz ištutada vähän toižiden kazmusiden erikoid.

== Kävutand ==
Muraškod kävutadas tarbhaižiden da spravitajiden substancijoiden purtkeks. Ozutesikš, [[askorbinmuiktuz|C-vitaminad]] muraškon ploduiš 4 kerdad enamba, mi [[apel'sin]]iš<ref name="Avdejenko">[http://newtimes.ru/articles/print/5170/ Авдеенко С. Нашего бору ягода… — The New Times. — 14.09.2009. — # 32.]</ref>.

=== Sömhä ===
Plodud oma čoman magunke. Sömhä kävutadas niid erazvuiččikš: veresed plodud, [[keitiž]], [[südäivezi]], [[džem]], [[kompot]]. [[Sömižen vaumištusen mahtused|Ligotadud]] plodud varadase pit'kan strokun. [[Likör]] muraškonke tehtas [[Suomenma]]s (''lakkalikööri''), [[Ročinma]]s<ref name="Avdejenko"/> da [[Kanad]]as (''čikoutai'')<ref>[http://www.terroirsquebec.com/encyclopedie/chicoutai Čikoutai. — Terroirsquebec.com.] {{ref-fr}}</ref>, verazmaižiden turistoiden täht tobjimalaz.

[[Mezjäine|Mezikandai mezjäine]] sab muraškon änikoišpäi [[nektar]]ad da [[heid'om]]ad<ref>[http://ashipunov.info/shipunov/school/books/slovarj-sprav_pchelovoda_1955.djvu Абрикосов Х.Н. и др. Морошка //Словарь-справочник пчеловода. /Сост. Федосов Н.Ф. — M.: Сельхозгиз, 1955. — Lp. 199.]</ref>.

Suomenmas södas ploduid lämbitadud [[sagud]]enke (''leipäjuusto'' — sijaline sagud, kändase «sagud leibhä»), a mugažo [[kerthud|kerthuzidenke]] da [[sahar (produkt)|saharanke]]. Ročinmas muraškod da sen džem pandas [[jähine|jähižen]], [[keks]]oiden, [[vahl'|vahliden]] päle. Norvegijas ploduid paksus segoitadas kremanke da saharanke ''Multekrem'' («muraškokaz krem»)-desertan sades, mugažo muraškod ližatas pirgaižihe [[marcipan]]anke. Atlantižes Kanadas muraškod kävutadas avol'jaižid pirgoid päštamha.

=== Zelläks ===
Murašk om hüvä abutuz [[cing]]ad vaste. Se mugažo kaičeb [[nahkan rak|nahkan rakaspäi]].

Muraškon lehtesed kävutadas satatesid tervehtamha kerdan pol'päiveses vajehtades.

Amuižes Skandinavijas lehtesine muraškončai tervehti kuzenlähtendkanaliden infekcijoid.

== Galerei ==
<center><gallery>
Fail:Rubus chamaemorus L. - cloudberry 01.jpg|Muraškon semned
Fail:Rubus chamaemorus LC0151.jpg|Mužiksuguine änik
Fail:Rubus cha female.jpg|Naižsuguine änik
Fail:Multe.JPG|Muraškon lehtesed da umbik
Fail:Cloudberry-cropped.jpg|Küps plod mall'lehtesidenke
Fail:Морошка кр. план.jpg|Mädahm
Fail:Rubus chamaemorus in Carelia.jpg|Poimdüd murašk<br />(Karjal)
Fail:Морошка.jpg|Puhtastadud poimdüd murašk
Fail:Moroshka.JPG|[[Keitiž]] muraškospäi
Fail:Moltekrem.jpg|Krem muraškonke
</gallery></center>

== Mel'hetartuižed faktad ==
[[Fail:Moneda de 2 Euros de Finlàndia.JPG|thumb|right|150px|Suomalaine monet 2 evrod nominalanke.]]
* Muraškon plodud oliba [[Puškin Aleksandr|Puškinan Aleksandran]] navettüd<ref name="Avdejenko"/>. Om tedod, miše hän pakiči ičeze našt toda ligotadud muraškod edel surmad-ki.
* Vspäi 1999 [[Suomenma]]n Monetlömižpert' löb monetoid 2 [[evro]]d nominalanke. [[Heino Raimo|Raimo Heino]]-dizainer da arhitektor sädi muraškon kuvad, kudamb lödas nenil monetoil<ref>[http://www.euro-coins.info/euro/finland/finland-1999/2-evro-finlyandiya-1-seriya.html Monetan 2 evron nominalanke ümbrikirjutand, Suomenma (1 serii). — Euro-coins.info.] {{ref-ru}}</ref><ref>[http://ec.europa.eu/avservices/avs/files/euro/092-euro-fi/181297.html Suomenman monetoiden irdnägu: murašk, joucen da geral'dine lev. — Ec.europa.eu.] {{ref-en}}</ref>.

== Homaičendad ==
<references />

== Irdkosketused ==
* [http://www.etnic.ru/edu/berries/moroshka.html Murašk Pohjoižman igähižiden rahvahiden etnižen kul'turkundan saital.] {{ref-ru}}
* [http://www.uku.fi/northernberries/ "Pohjoižmarjad"-projekt: pohjoižmarjoiden rajoniruind.] {{ref-en}}

[[Kategorii:Kazmused kirjamišton mödhe]]
[[Kategorii:Marjad]]
[[Kategorii:Rozanvuiččed]]
[[Kategorii:Sokazmused]]
[[Kategorii:Sömkazmused]]
[[Kategorii:Mezikazmused]]
[[Kategorii:Maižanduzkul'turad kirjamišton mödhe]]
