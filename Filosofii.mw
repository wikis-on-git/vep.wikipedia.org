{{1000}}{{A10000}}
[[Fail:Huike thinking.jpg|thumb|right|250px|[[Buddizm]]an [[Huieke]]-filosof meletusiš, kitajižen Ši Ke-pirdajan gravür, 10. voz'sada]]
'''Filosofii''' ({{lang-grc|φιλοσοφία}} ''filosofia'' «elonmelen navedind») om [[mail'm]]an tedištusen erinii form, se sädab tedoiden sistemad [[ristit]]un realižusen (olendan) i tedištusen kaikiš ühthižemb pirdoiš, ühthevejiš tärtusiš i alusenpanijoiš principiš, ristitun i mirun kosketusiš. Järgeline meletamine i [[koncept]]oiden sädamine vedas filosofijad udennoks.

[[Mail'mannägend]] i racionaline filosofine meletand augotihe läz ühten aigan 7.-6. voz'sadal EME nügüdläižen Kitain i Indijan territorijal, no aktivižemb kaiked Keskmeren [[Amuine Grekanma|Grekanman]] kolonijoiš. Filosofijan sündundan süd oliba šingotadud [[mifologii]], tedo i järgeližen tüntken ühthevendad. Amuižen Egiptan i Mesopotamijan tedod andoiba edust grekalaižile. Filosofižed školad-opendused zavodihe šingotada mail'mannägendan, ned poikestiba, no i ližaziba toine tošt.

Filosofijan päižed jagused: [[logik]], [[epistemologii]], [[etik]], [[estetik]], [[metafizik]]. Vastal'ne tärtuz om [[dogm]]. Erištuihe nenid tedoid filosofijaspäi: [[fizik]], [[biologii]], [[psihologii]].

Nened küzundad oma kaikiš agjahižembad filosofijan täht: «Voib-ik teta mail'mad täuzin?», «Om-ik Ülähäine?», «Mi toduz om?», «Mi hüvä om?», «Mi Ristit om?», «Mi om sündnu eziauguižešti — materii vai tunde?».

Filosofii kogoneb erazvuiččiš opendusišpäi, ned rideltas toine toiženke, no i ližatas toine tošt.

== Homaičendad ==
<references />

{{stub}}
[[Kategorii:Filosofii| ]]
