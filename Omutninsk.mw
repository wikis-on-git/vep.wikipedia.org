{{Eländpunkt
 | Nimi = Omutninsk<br />Омутнинск
 | Lidnanznam = Coat of Arms of Omutninsk.png
 | Flag =
 | Lidnanznam text = Omutninskan lidnanznam
 | Flag text =
 | Valdkund = Venäma
 | Eläjiden lugu = 22,009
 | Voz' = 2018
 | Pind = 40
 | Fail = Omutninsk.jpg
 | Pämez' = Igor' Šatalov<br />(sügüz'ku 2017—)
 | Telefonkod = +7-83352-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Omutninsk''' ({{lang-ru|Омутни́нск}}) om [[Venäma]]n lidn da lidnankund [[Kirovan agj]]an päivnouzmas. Se om agjan kudenz' lidn eläjiden lugun mödhe, [[Omutninskan rajon]]an administrativine keskuz.

== Istorii ==
Eländpunktan aluz om pandud vl 1773 kuti žilo sauvomha da holitamha kaugedraudan tegint Omutnai (Omutnic)-jogen randal. Tegim radaškanzi vl 1775. Nimitihe žilod ''Osokino'' tegimen pidajan kanzannimen mödhe, sid' ''Rabočii-žilo'', ''Omutnai'' i ''Omutninskii tegim'' jogen mödhe. Radnikžilo sai lidnan statusad vl 1921. Raudte tuli lidnha vl 1931. Raudtestancii om saudud vodele 1940, sen nimituz om Stal'nai ({{lang-ru|Стальная}} «teraz»). Metallurgine tegim pästab profilän enamba tuhad toižendoid, radab raudlomul.

Omutninsk šingotase raudan metallurgijan tegimel<ref>[http://ommet.ru/ Omutninskan metallurgižen tegimen sait (''ommet.ru'').] {{ref-ru}} {{ref-en}}</ref>, mecan ümbriradmižel i sömtegimištol.

== Geografijan andmused ==
Lidn sijadase rajonan suvipalas, Omutnai-jogen ({{lang-ru|Омутная}} 56 km pitte, lankteb [[Vätk (jogi)|Vätkan]] üläjoksmushe huralpäi 8 kilometras pohjoižpäivnouzmha lidnan keskusespäi) i sen Omutninskii-uiton-vezivaradimen (10 km²) randoil, 210 m ü.m.t. keskmäižel korktusel. Matkad agjan [[Kirov]]-pälidnhasai om 146 km päivlaskmha orhal, 171 km avtotedme vai 232 km raudtedme. Lähembaižed lidnad oma [[Glazov]] (Udmurtijan Tazovaldkund) 66 km suvhe-suvipäivnouzmha orhal vai 95 km avtotedme, [[Zujevk]] 70 km suvipäivlaskmha orhal, 125 km avtotedme vai raudtedme, [[Vauged Holunic]] 79 km päivlaskmha orhal vai 93 km avtotedme, i [[Kirs]] 75 km pohjoižhe orhal, 90 km avtotedme vai raudtedme.

Koume žilod i kaks' küläd mülüdas lidnankundha Omutninskan ližaks, sidä kesken üks' žilo seižub kaikenaigaižeta ristitištota.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 23 615 ristitud, lidnankundan — 24 185 ristitud, rajonan pol'. Kaikiš suremb lidnan ristitišt oli 28..29 tuhad eläjid vll 1970−2001 (29 600 eläjad vl 1992). Kaik 22 798 ristitud elihe lidnankundas vl 2017.

Professionaližen opendusen aluzkundad oma Omutninskan politehnine tehnikum<ref>[http://www.goupu20.kirov.ru/ Omutninskan politehnižen tehnikuman sait (''goupu20.kirov.ru'').] {{ref-ru}}</ref>, Omutninskan pedagogikan, ekonomikan da oiktusen kolledž, mugažo Kirovan medicinižen kolledžan Omutninskan filial.

== Galerei ==
<gallery mode="packed" heights="125px">
Покровская церковь в Омутнинске.JPG|Jumalanmaman Katken jumalanpert' (vanhuskolaižed), vn 2014 nägu
Omutninsk-Troitsa.JPG|Ph. Stroican päjumalanpert' (ortodoksine hristanuskond), vn 2012 nägu
Omutninsk-zavod.JPG|Raudan metallurgijan tegimen kontor i lidnan keskuzline torg vl 2012
Omutninsk-prud.JPG|Tegimen uiton randird
Stalnaya-station.JPG|Stal'nai-päraudtestancijan sauvuz vl 2012
</gallery>

== Homaičendad ==
<references />

== Irdkosketused ==
* [http://omutninsk-adm.ru/ Lidnankundan oficialine sait (''omutninsk-adm.ru'').] {{ref-ru}}
{{Commons|Category:Omutninsk}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Omutninskan rajon|*]]
