{{Eländpunkt
 | Nimi = Jalt<br />Ялта <small>(ven., ukr., krim.-tat.)</small>
 | Lidnanznam = Yalta gerb.png
 | Flag = Yalta flag 2005.svg
 | Lidnanznam text = Jaltan lidnanznam
 | Flag text = Jaltan flag
 | Valdkund = Venäma]] - de fakto<br />[[Ukrain]] - de jure
 | Eläjiden lugu = 79,457
 | Voz' = 2017
 | Pind = 18.2
 | Fail = Yalta-Massandra.JPG
 | Pämez' = Aleksei Čelpanov<br />(semendku 2018—)
 | Telefonkod = +7-3654.<br />(ende +380-654)
 | Aigvö = [[UTC]]+3
}}
'''Jalt''' ([[venäkel'|ven]]. i {{lang-uk|Ялта}}; {{lang-crh|Ялта / Yalta}}) om lidn-kurort [[Krim]]an suves. Se om [[Jaltan lidnümbrik]]on administrativine keskuz.

== Istorii ==
Eländpunkt mainitase vspäi 1154, i 15. voz'sadahasai sen nimitused oliba ''Džalit, Jalit, Kaulit'' ({{lang-uk|Джаліта, Яліта, Кауліта}}). Jalit oli muretud manrehkaidusel 15. voz'sadan kahtendes poles, udessündutihe 70 vodes päliči. Sai lidnan statusad vl 1838. [[Toine mail'man soda|Toižen mail'man sodan]] aigan oli okkupiruidud nacistoil (7. kül'mku 1941 — 16. sulaku 1944). Vn 1945 4.-11. päivil uhokud lidn vastsi [[Jaltan konferencii|Jaltan konferencijad]], se pani sodanjäl'ghišt mail'man jagod.

Jalt šingotase kurortal, meriportal i sömtegimištol (vin, kalanümbriradmine).

== Geografijan andmused ==
Lidn sijadase 54 m ü.m.t. keskmäižel korktusel. Lidnümbrik vedase 70 km pidust' [[Mustmeri|Mustmeren]] randad.

Kaik 32 eländpunktad mülüdas lidnümbrikho: 2 lidnad (toine om [[Alupk]]), 21 lidnanvuittušt žilod (järedad oma [[Gaspr]], [[Gurzuf]], [[Koreiz]], [[Massandr]]) i 9 žilod.

== Eläjad ==
Vl 2014 Jaltan eläjiden lugu oli 76 746 ristitud, lidnümbrikon — 141 365 ristitud 282,9 km² pindal. Kaikiš suremb lidnan ristitišt oli 89 tuhad eläjid vl 1987, lidnümbrikon territorijan — 163 230 eläjad vl 1989. Turistižel sezonal (keväz'ku-sügüz'ku) lidnan ristitišt ližadub 500 tuhazesai tulnuzidenke turistoideke.

Rahvahad (lidnan eläjad, 2001): [[venänikad]] — 67%, [[ukrainalaižed]] — 27%, [[vaugedvenälaižed]] — 2%, [[krimantatarlaižed]] — 1%, toižed rahvahad — 3%.

== Transport ==
Avtobusad, trolleibusad i funikulörad oma kundaližeks transportaks lidnas. Torguindmeriport radab. Lähembaižed raudtestancii i lendimport sijadasoiš [[Simferopol'|Simferopoliš]] 90 km pohjoižhe avtotedme (trolleibusjono) i [[Sevastopol'|Sevastopoliš]] 85 km päivlaskmha avtotedme.

== Homaičendad ==
<references />

== Irdkosketused ==
* [http://yalta.rk.gov.ru/ Lidnan da sen ümbrikon oficialine sait (''yalta.rk.gov.ru'').] {{ref-ru}}
{{Commons|Yalta}}

[[Kategorii:Jalt| ]]
[[Kategorii:Kriman lidnad]]
[[Kategorii:Eländpunktad kirjamišton mödhe]]
[[Kategorii:Jaltan lidnümbrik|*]]
