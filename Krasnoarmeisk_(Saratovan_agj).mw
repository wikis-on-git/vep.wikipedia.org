{{Eländpunkt
 | Nimi = Krasnoarmeisk<br />Красноармейск
 | Lidnanznam = Coat of Arms of Krasnoarmeysk (Saratov oblast).png
 | Flag = 
 | Lidnanznam text = Krasnoarmeiskan lidnanznam (Saratovan agj)
 | Flag text = 
 | Valdkund = Venäma
 | Eläjiden lugu = 22,994
 | Voz' = 2018
 | Pind = 25
 | Fail = Balzer Amtsgebaeude 2000.jpg
 | Pämez' = Aleksandr Kuz'menko<br />(2015—)
 | Telefonkod = +7-84550-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
{{Znamoičendad|Krasnoarmeisk}}
'''Krasnoarmeisk''' ({{lang-ru|Красноарме́йск}}, {{lang-de|Krasnoarmeisk}}) om [[Venäma]]n lidn da lidnankund [[Saratovan agj]]an suves. Se om [[Krasnoarmeiskan rajon (Saratovan agj)|Krasnoarmeiskan rajonan]] administrativine keskuz.

== Istorii ==
Eländpunktan aluz om pandud vl 1765 kuti sirdanuziden [[saksalaižed|saksalaižiden]] ''Bal'cer''-žilo (kolonii, {{lang-de|Balzer}}), nimitihe ezmäižen tobminan Bal'cer Bartuli-manmehen nimen mödhe. Žilo sai oficiališt ''Pall'az Karamiš''-nimitust ({{lang-ru|Голый Карамыш}}) jogen mödhe vn 1768 uhokus. Kätihe makundan keskuseks vl 1918, saksan avtonomijan kantonan keskuseks vl 1922. Žilo sai lidnan statusad vl 1925 '''Bal'cer'''-nimitusenke. Udesnimitihe vn 1942 semendkus [[Rusked armii|Rusttan armijan]] oiktastuseks. Ei ole raudteühtenzoitust, tegimištoline raudtesarak om demontiruidud 1990-nzil vozil.

Krasnoarmeisk šingotase mašinansauvomižel (mehanine tegim, avtopaloiden pästand), keramikantegimel (kaidraižuiženke raudtenke kar'jeraspäi), kahtel omblendfabrikal.

== Geografijan andmused ==
Lidn sijadase rajonan pohjoižpäivnouzmas, Pall'az Karamiš-joginiškan randoil (23 km pitte, [[Don]]an hurapol'ne bassein), 210 m ü.m.t. keskmäižel korktusel. Matkad [[Saratov]]an keskushesai om 60 km pohjoižhe orhal vai 80 km avtotel. Toine lähembaine lidn om [[Žirnovsk]] (Volgogradan agj) 64 km päivlaskmha orhal vai 100 km avtotedme. «Saratov — [[Kamišin]]»-avtotekeskust mäneb 3 km päivlaskmha lidnaspäi. Ümbäravtote om saudud lidnan suves. [[Volg]]an [[Volgogradan vezivaradim]]en rand om 15 kilometras pohjoižpäivnouzmha i päivnouzmha.

Viž žilod mülüdas lidnankundha (municipaližhe ühtnikho) Krasnoarmeiskan ližaks. Lidnankundan pind — 412,11 km².

== Eläjad ==
Vn 2010 Venäman rahvahanlugemižen mödhe lidnan i lidnankundan eläjiden lugu oli 24 364 ristitud, rajonan viž ühesandest. Kaikiš suremb lidnan ristitišt oli enamba 25 tuhad eläjid vll 1996−2005 (25 900 rist. vl 1998). Vn 2014 semendkus mülütihe koumed pen't municipališt ühtnikad lidnankundha. Kaik 24 884 ristitud elihe lidnankundas vl 2018.

Rahvahad (2010): [[venälaižed]] — 91,7%, [[totarlaižed]] — 1,6%, [[ukrainalaižed]] — 1,5%, toižed rahvahad — 5,2%.

Professionaližen opendusen aluzkund om Krasnoarmeiskan avtosauvomižen kolledž — Venäman rahvahaližen ižandusen i valdkundaližen radnikoičendan akademijan filial.<ref>[http://www.krs.ranepa.ru/ Krasnoarmeiskan avtosauvomižen kolledžan sait (''krs.ranepa.ru'').] {{ref-ru}}</ref>

== Homaičendad ==
<references />

== Irdkosketused ==
* [http://krasnoarmeysk64.ru/mo/g-krasnoarmeysk/ Lidnankundan lehtpoled rajonan tobmuden ''krasnoarmeysk64.ru''-saital.] {{ref-ru}}
* [http://krasnoarmejsk.org/ Lidnan informacine sait (''krasnoarmejsk.org'').] {{ref-ru}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Krasnoarmeiskan rajon (Saratovan agj)|*]]
