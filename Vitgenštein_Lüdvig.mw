{{1000}}{{A10000}}
{{Personalii
| изображение = Ludwig Wittgenstein.jpg
| описание изображения = Lüdvig Vitgenštein vl 1930
}}
'''Lüdvig Jozef Johann Vitgenštein''' ({{lang-de|Ludwig Josef Johann Wittgenstein}} [ˈluːtvɪç ˈvɪtgənˌʃtaɪn]; sünd. [[26. sulaku]] [[1889]], [[Ven]], [[Avstrijan da Mad'jaranman imperii]] — kol. [[29. sulaku]] [[1951]], [[Kembridž]], [[Anglii]], [[Sur' Britanii]]) oli avstrijalaine analitine filosof i logikantedai, matematikan, melen i kelen sarakos.

Tedomehen kazvatajad libuiba [[evrejalaižed|evrejižiš]] kanzoišpäi. Prihaine openui kodiš 14-voččehe ighäsai, sid' koume vot [[Linc]]an školas. Lüdvig jätksi opendamine Berlinan tehnižes universitetas (1906−1908), tedoiži mehaništ inženerijad. Vspäi 1908 openui Anglijas, sid' kirjuti ičeze töid anglijan i saksan kelil. Sai opendust Kembridžan universitetas vspäi 1911. Oli hüvädtegijaks tatan surman jäl'ghe vl 1913. Ühtni Ezmäižhe mail'man sodha vspäi 1914 kacmata medicinižhe tedonandmižhe, ezmäi laival, sid' artillerijas, putui plenha vl 1917, sigä kirjuti ičeze ezmäižen tedotön. Radoi opendajan Venas 1920-nzil vozil. Sai filosofijan doktoran arvod vl 1929 i vhesai 1947 radoi opendajan Kembridžan universitetas.

Eziti ratud «idealižen» kelen sauvondan programad, kudamban ezikuva om [[matematine logik|matematižen logikan]] kel'. El'genzi filosofijad kuti «kelen kritikad». Sädi logižen atomizman doktrinad —  tedon strukturan projekcii mail'man strukturha. Vitgenšteinan filosofijan küzundad da tedoitud temad märičiba uden angliž-amerikanižen filosofijan harakterad.

== Valitud pästtud sädused ==
Filosofan käzikirjutused oma kaitud britanižes Triniti-kolledžas (Kembridž).

* ''Logisch-Philosophische Abhandlung'', Annalen der Naturphilosophie, 14 (1921, Traktat logikas da filosofijas)
* ''Philosophische Untersuchungen'' (1953, Filosofijan tedoidused)
* ''Bemerkungen über die Grundlagen der Mathematik'' (1956, Voziden 1937−1944 valitud tedotöd logikan i matematikan filosofijas)
* ''Bemerkungen über die Philosophie der Psychologie'' (1980, Kirjutused psihologijan filosofijas, kahtes tomas)
* ''Blue and Brown Books'' (1958, Sinine i bur kirjad, lugetud lekcijad Kembridžan üläopenikoile vll 1933−1935 anglijan kelel)

== Homaičendad ==
<references />

{{stub}}
[[Kategorii:Filosofad]]
[[Kategorii:Avstrijan tedomehed]]
[[Kategorii:Suren Britanijan tedomehed]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
