{{Eländpunkt
 | Nimi = Slobodskoi<br />Слободской
 | Lidnanznam = Coat of Arms of Slobodskoy (town).png
 | Flag = Flag of Slobodskoi (Kirov oblast).png
 | Lidnanznam text = Slobodskoin lidnanznam
 | Flag text = Slobodskoin flag
 | Valdkund = Venäma
 | Eläjiden lugu = 32,793
 | Voz' = 2018
 | Pind = 49.6
 | Fail = Slobodskoy view.jpg
 | Pämez' = Irina Želvakova<br />(reduku 2016—)
 | Telefonkod = +7-83362-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Slobodskoi''' ({{lang-ru|Слободско́й}}) om [[Venäma]]n lidn da lidnümbrik [[Kirovan agj]]an keskuzpalas. Se om [[Kirov]]an pohjoižpäivnouzmaine ezilidn i mülüb sen aglomeracijha, agjan koumanz'-nellänz' lidn eläjiden lugun mödhe. Om [[Slobodskoin rajon]]an administrativižeks keskuseks mugažo, ei mülü rajonha vspäi 1944.

== Istorii ==
Varmitadud sauvused oliba lidnan sijas 13. voz'sadaspäi kaivandusiden mödhe. Eländpunkt mainitase ezmäižen kerdan Moskvan [[Ivan III Sur']]-carin kirjeižes, konz hän oigendab ''Slobodskoi-(ülä)lidnudhe'' ({{lang-ru|Слободской (верхний) городок}}) Andrei Plemännikov-sodavejad vl 1505, lugetas sidä oficialižen alusenpanendan vodeks. Sai lidnan oficiališt statusad vl 1780. Vll 1913−1921 raudte ühtenzoiti [[Kirov|Vätkanke]], umbikraudtestancijan nimituz om ''Slobodskoje'', nügüd' se radab vaiše jügujonusiden täht. Vl 2005 mülütihe lidnanvuittušt Pervomaiskii-žilod lidnha mikrorajonaks.

Slobodskoi šingotase mašinansauvomižen tegimel (sötkenandlimed da toine maižanduztehnik), fanerankombinatal, sömtegimištol (lihakombinat, konditerine fabrik, maid- i leibänkombinatad), omblendtegimištol (sobad karvaspäi i tekstiližed), turizmal, mugažo virifabrik radab lidnas.

== Geografijan andmused ==
Lidn sijadase [[Vätk (jogi)|Vätk-jogen]] oiktal korktal randal, 140 m ü.m.t. keskmäižel korktusel. Matkad agjan [[Kirov]]-pälidnan keskushesai om 33 km suvipäivlaskmha orhal, 36 km avtotedme vai 75 km raudtedme. Toižed lähembaižed lidnad oma [[Vauged Holunic]] 40 km päivnouzmha-pohjoižpäivnouzmha orhal vai 45 km avtotedme, i [[Kirovo-Čepeck]] 22 km suvhe orhal, 46 km avtotedme vai 70 km raudtedme.

Kaks' žilod i kaks' küläd mülüdas lidnümbrikho Slobodskoin ližaks, üks' külä kahtespäi seižub kaikenaigaižeta ristitištota. Lidnümbrikon pind om 49,6 km², sidä kesken territorii Vätkan hural-ki randal.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 33 981 ristitud, lidnümbrikon — 34 460 ristitud. Kaikiš suremb lidnan ristitišt oli läz 39 tuhad eläjid vll 1989−1992 (39 249 ristitud vl 1989). Kaik 33 829 ristitud elihe lidnümbrikos vl 2016.

Rahvahad (2010): [[venälaižed]] — 96,0%, [[udmurtalaižed]] — 1,7%, [[totarlaižed]] — 0,8%, toižed rahvahad — 1,5%.

Professionaližen opendusen aluzkundad oma Slobodskoin tehnologine tehnikum<ref>[http://www.сгтт43.рф/ Slobodskoin tehnologižen tehnikuman sait (''сгтт43.рф'').] {{ref-ru}}</ref> i Slobodskoin pedagogikan i socialižiden kosketusiden kolledž.<ref>[http://slobkoll.ru/ Slobodskoin pedagogikan i socialižiden kosketusiden kolledžan sait (''slobkoll.ru'').] {{ref-ru}}</ref>

== Galerei ==
<gallery mode="packed" heights="125px">
Никольская церковь в г. Слободском.jpg|Ph. Mikulain jumalanpert', vn 2018 nägu
Христорождественская церковь MG 4811.jpg|Raštvoiden jumalanpert', vn 2019 nägu
Торговые ряды MG 4874.jpg|Torguindrived i adivpertintanaz (tagamal) vl 2019
Слободской, дом культуры.jpg|Kul'turkeskuz [[Maksim Gor'kii|Maksim Gor'kijan]] nimed (2021)
Мост через р.Вятка - panoramio.jpg|Avtotesild Vätkas päliči vl 2004
</gallery>

== Homaičendad ==
<references />

== Irdkosketused ==
* [http://www.slobodskoy.ru/ Lidnümbrikon oficialine sait (''slobodskoy.ru'').] {{ref-ru}}
{{Commons|Category:Slobodskoy}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Kirovan agjan lidnümbrikod]]
[[Kategorii:Slobodskoin rajon|*]]
