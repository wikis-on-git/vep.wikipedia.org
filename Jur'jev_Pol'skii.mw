{{Eländpunkt
 | Nimi = Jur'jev Pol'skii<br />Юрьев-Польский
 | Lidnanznam = Yuriev-Polskiy COA 2019.jpg
 | Flag = Flag of Yuryev-Polsky.png
 | Lidnanznam text = Jur'jev Pol'skijan lidnanznam
 | Flag text = Jur'jev Pol'skijan flag
 | Valdkund = Venäma
 | Eläjiden lugu = 17,616
 | Voz' = 2021
 | Pind = 10.2
 | Fail = Yuryev-Polsky view.JPG
 | Pämez' = Aleksandr Vikulov<br/>(reduku 2009—)
 | Telefonkod = +7-49246-xx-xxx
 | Avtokod = 33
 | Aigvö = [[UTC]]+3 (MSK+0)
}}
'''Jur'jev Pol'skii''' ({{lang-ru|Юрьев-Польский}}) om [[Venäma]]n lidn da lidnankund [[Vladimiran agj]]an lodehližen palan pohjoižes. Se om [[Jur'jev Pol'skijan rajon]]an administrativine keskuz.

== Istorii ==
Eländpunktan aluz om pandud vl 1152 [[Jurii Dolgorukii]]-ruhtinasen käskön mödhe lidnuseks lidnan statusanke. Nimitihe lidnad Dolgorukijan nimen mödhe. Eziauguižešti mainitihe aigkirjoiš ''Gürgev'', ''Gergev'', ližazihe ''Pol'skii'' erištamha [[Tartu]]späi (enččel ''Jur'jev'') i Ivanovon agjan [[Jur'jevec]]aspäi. Lidn oli penen [[Jur'jevan ruhtinazkund]]an keskusen vozil 1213−1340, oli Vladimiran ruhtinasiden poles, vspäi 1340 Moskvan ruhtinazkundan palaks. Oli mülünu Vladimiran gubernijha makundan lidnaks vspäi 1796.

Lidn eli lujas lämoipalos läbi vl 1871, sen jäl'ghe palanuded torguindrived oma udessaudud kivespäi. ''Jur'jev Pol'skii''-raudtestancii radab vspäi 1898. Kaik 13 [[kanghad|kanghiden]] edheotandad radoiba lidnas 20. voz'sadan augotišes.

Jur'jev Pol'skii šingotase elektromašiništon tegimel sidon sarakon täht, kanghiden «Avangard»-fabrikal (ribuikahad, meblin täht i kebnad kanghad), sömtegimištol (razvitoman maidon tegim, lihakombinat).

== Geografijan andmused ==
Lidn sijadase Kolokš-jogen molembil randoil ({{lang-ru|Колокша}}, [[Kläz'm]]an hura ližajogi), maižanduzrajonan keskuses, 140 m ü.m.t. keskmäižel korktusel. Matkad [[Vladimir (lidn)|Vladimiraspäi]] om 60 km lodeheze orhal vai 68 km avtotedme. Lähembaižed lidnad om [[Kol'čugino]] 30 km suvipäivlaskmha orhal vai avtotedme i [[Gavrilov Posad]] (Ivanovon agj) 28 km päivnouzmha orhal vai 42 km avtotel/raudtel.

Jur'jev Pol'skii om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 19 595 ristitud. Kaikiš suremb ristitišt oli 22 096 rist. vl 1970 i 22 247 eläjad vl 1989.

[[Ortodoksine hristanuskond|Ortodoksižen hristanuskondan]] nened pühäpertid<ref>[http://sobory.ru/geo/locat/133 Jur'jev Pol'skijan pühäpertid ''sobory.ru''-saital.] {{ref-ru}}</ref> oma olmas lidnas: ph. Jurgii-vägestusenkandajan päjumalanpert' (1230−1234), Mikoi-arhangelan mez'jumalankodi i muzei (17. voz'sada, ühtennimine päjumalanpert' i koume jumalanpertid), Jumalanmaman Tulendan Nikonovskii-mez'jumalankodi (kaks' jumalanpertid), phh. Pedroin da Pauloin naižjumalankodi (19. voz'sada, jumalanpertinke, völ kaks' jumalanpertid tarbhaitas restavracijad), ph. Stroican päjumalanpert' i kuz' jumalanpertid.

Industrialiž-gumanitarine kolledž<ref>[http://ypigk.spo.obrazovanie33.ru/ Jur'jev Pol'skijan industrialiž-gumanitarižen kolledžan sait (''ypigk.spo.obrazovanie33.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Здание Пожарного депо, город Юрьев-Польский.JPG|Lämoipalonvastaine palakund (2015)
Юрьев-Польский. Михаило-Архангельский монастырь.jpg|Mikoi-arhangelan mez'jumalankodi i muzei amuižen Kremlin sijas, vn 2018 nägu
Торговые ряды грод Юрьев-Польский.JPG|Torguindrived vl 2015
Реальное училище, 1911 год.JPG|Keskškol nomer 1 (2015)
Покровская и Никитская церкви.JPG|Jumalanmaman Katken (huralpäi) i ph. Nikita-moknikan (oiktalpäi) jumalanpertid vl 2015
</gallery>

== Homaičendad ==
<references />

== Irdkosketused ==
* [http://gorod.yp33.ru/ Jur'jev Pol'skii-lidnan tobmuden sait (''gorod.yp33.ru'').] {{ref-ru}}
{{Commons|Category:Yuryev-Polsky}}

{{Vladimiran agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vladimiran agjan lidnad]]
[[Kategorii:Jur'jev Pol'skijan rajon|*]]
