{{Eländpunkt
 | Nimi = Malojaroslavec<br />Малоярославец
 | Lidnanznam = Coat of Arms of Maloyaroslavets (Kaluga region).svg
 | Flag = Flag of Maloyaroslavets (Kaluga oblast).svg
 | Lidnanznam text = Malojaroslavecan lidnanznam
 | Flag text = Malojaroslavecan flag
 | Valdkund = Venäma
 | Eläjiden lugu = 27,448
 | Voz' = 2018-01-01
 | Pind = 18.08
 | Fail = Maloyaroslavetsrussia.JPG
 | Pämez' = Ol'ga Žukova<br />(reduku 2015—)
 | Telefonkod = +7-48431-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Malojaroslavec''' ({{lang-ru|Малояросла́вец}}) om [[Venäma]]n lidn, lidnankund da avtotesol'm [[Kalugan agj]]an pohjoižpäivnouzmas, [[Obninsk]]an suvipäivlaskmaine ezilidn. Se om agjan videnz' lidn eläjiden lugun mödhe, [[Malojaroslavecan rajon]]an administrativine keskuz. Om «sodahoštusen lidn»-arvnimenke vspäi 2012.

== Istorii ==
Eländpunktan aluz om pandud kuti puine lidnuz Vladimir Serpuhovalaine (Rohked)-ruhtinasel 14. voz'sadan lopus, nimiti ''Jaroslavl:ikš'' ičeze nelländen Jaroslav-poigan oiktastuseks. Lidnuz mainitase ezmäižen kerdan vl 1402 kuti ''Jaroslavec Borovskii'' vai muite ''Jaroslavec'' ({{lang-ru|Ярославец}}), se om lidnan alusenpanendan oficialine voz'. Udesnimitihe nügüdläižikš ühtnendan jäl'ghe vl 1485 [[Moskvan ruhtinazkund]]anke erištamha [[Jaroslavl'|Jaroslavlišpäi]]. Malojaroslavec sai makundan lidnan statusad vl 1776. [[Toine mail'man soda|Toižen mail'man sodan]] aigan lidn oli okkupiruidud nacistoil (18. reduku 1941 — 2. viluku 1942).

Malojaroslavec šingotase sauvondmaterialiden pästandal (mecanpilind, metalližiden konstrukcijoiden viž tegint), meblinfabrik radab.

== Geografijan andmused ==
Lidn sijadase rajonan pohjoižpäivnouzmas, Luž-jogen alajoksmusen oiktal randal ({{lang-ru|Лужа}} 159 km pitte, [[Okanjogi|Okan]] hurapol'ne bassein), 190 m ü.m.t. keskmäižel korktusel. Lužan pened Legoik-ližajogi (ven. ''Легойка'') i Kariž-ližajogi (ven. ''Карижа'') sebaitas lidnad. Matkad [[Kalug]]hasai om 00 km suvhe orhal, 00 km avtotel vai 00 km raudtel. Lähembaine lidn om [[Obninsk]] 00 km pohjoižpäivnouzmha orhal vai 00 km teidme. ''Malojaroslavec''-raudtestancii radab lidnan päivnouzmas «[[Moskv]] — [[Bränsk]]»-keskustal vspäi 1999. «Moskv — Bränsk»-avtotekeskust (M3 «Ukrain») mäneb 3 km suvipäivnouzmha lidnaspäi. «Moskv — [[Roslavl']]»-avtote läbitab lidnan pohjošt mugažo.

Malojaroslavec om lidnankundan üks'jäine eländpunkt. Lidnankundan pind — 18,08 km².

== Eläjad ==
Vl 1939 lidnan ristitišt oli 11 729 eläjad. Vn 2010 Venäman rahvahanlugemižen mödhe lidnan eläjiden lugu oli 30 392 ristitud, rajonan viž ühesandest. Kaikiš suremb lidnan ristitišt oli 30..31 tuhad eläjid vll 2000−2011 (31 606 rist. vl 2002). [[Ortodoksine hristanuskond|Ortodoksižen hristanuskondan]] pühäpert' om olmas lidnas.

Professionaližen opendusen aluzkund om Malojaroslavecan kolledž.

== Galerei ==
<gallery mode="packed" heights="125px">
Администрация городского поселения Город Малоярославец June 2019 Russia.jpg|Lidnankundan administracijan pert'<br />vl 2019
Church of the Kazan Icon of the Mother of God (Maloyaroslavets).jpg|Jumalanmaman Kazanin jumalaižen pühäpert'
Maloyaroslavets. Maklino district (WR).tif|Maklino-mikrorajon<br />(vn 2001 nägu)
Maloyaroslavets-station.jpg|Päraudtestancii<br />vl 2008
</gallery>

== Homaičendad ==
<references/>

== Irdkosketused ==
* [http://gor-duma-maloya.3dn.ru/ Malojaroslavec-lidnan Duman sait (''gor-duma-maloya.3dn.ru'').] {{ref-ru}}
* [http://www.admmaloyaroslavec.ru/ Lidnan Administracijan sait (''admmaloyaroslavec.ru'').] {{ref-ru}} <small>''(+ äikel'ne känduz)''</small>
{{Commons|Category:Maloyaroslavets}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Malojaroslavecan rajon|*]]
