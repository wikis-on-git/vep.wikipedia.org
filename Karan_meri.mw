[[Fail:Kara Sea map.png|thumb|right|200px|Karan meren kart.]]
'''Karan meri''' ({{lang-ru|Карское море}}) om olmas [[Evrazii|Evrazijan]] pohjoižes laptas. Sijadase [[Päivnouzmaine Evrop|Päivnouzmaižen Evropan]] pohjoiženno randanno. Mert mülütadas [[Jävaldmeri|Jävaldmeren]] basseinha.

== Ühthižed andmused ==
Pind — 893,4 tuh. km².

Veden mülü — 101 tuhad km³.

Keskmäine süvüz — 50..100 metrad, kaikiš suremb süvüz — 620 m.

== Etimologii ==
17. voz'sadal [[Pineg]]an eläjad nimitihe mert ''Närzoman mereks''. «Karan meri»-nimituz om ozutadud ezmäižen kerdan V.M. Selifontovan kartal vl 1736. [[Kar (jogi)|Karanjogi]] lankteb merhe ezmäižel ku tulda Evropaspäi, i nimitaškanzihe kaiked mert jogen kartte. [[Vladimir Vize]]n melen mödhe, Kar-jogen nimi sündui nenecan kelen ''hare''-sanaspäi «murdjä»-znamoičendanke.

== Geografijan andmused ==
Karan meri lainištab vaiše [[Venäma]]n randad. Meri om sen südäivezikš täuzin. Läz kaik meri sijadase [[šel'f]]al. [[Karan Verajad]] da [[Vaigač]]-sar' erigoittas Karan mert [[Barencan meri|Barencan merespäi]] suvipäivlaskmas, [[Uz' Ma]] om päivlaskmaižeks röunaks, [[Francan Iosifan ma]] om lodehes, [[Pohjoižma (sarišt)|Pohjoižma-sarišt]] da [[Vil'kickijan sal'm]] venudas Karan i [[Laptevoiden meri|Laptevoiden]] meriden keskes pohjoižpäivnouzmas.

[[Pohjoine merite]] avaidase kezoidme meren pohjoižes, pohjoižpolehe Udes Maspäi.

Karan meren järedad lahted (častomaraižen mödhe): [[Taimiran laht|Taimiran]], [[Päsinan laht|Päsinan]], [[Jenisein laht|Jenisein]], [[Tazan laht|Tazan]], [[Obin laht|Obin]] da [[Baidaracanlaht|Baidaracan]] lahted.

Sured sared da sarištod: [[Vauged (sar', Karan meri)|Vauged-sar']] (Jamalan Nenciden avtonomine ümbrik), [[Kivesižed sared]] (Krasnojarskan rand), [[Arktižen institutan sared]] (Krasnojarskan rand), [[CIK:an Izvestijoiden sared]] (Krasnojarskan rand).

Kaikiš pidembad joged, kudambad langetas Karan merhe (častomaraižen mödhe): [[Päsin]]-, [[Jenisei]]-, [[Taz (jogi)|Taz]]- (nenc. ''Тасу’ява''), [[Pur]]- da [[Ob']]-joged.

Kaiked portad (päiväižen mödhe): [[Dikson]], [[Uz' Port]], [[Sabett]], [[Amderm]].

== Gidrologii ==
Meren tobj pala om kattud jäl vodes ümbri, kezal jä voib jagadas suril lautikoil. Om äivoččid jäpöudoid 4 m sankte. Solakahuz om 34 promille, vezi segoitase hüvin. Sulandan aigan reskveden sured mülüd tuldas Obin da Jenisein lahtišpäi.

[[Vezinouzend]]an korktuz sase 0,5..0,8 metrhasai. Nouzendlainhen leviganduz möhästub jän olendan tagut. Kezaaigan [[torok|meritorokad]] da [[sumeg]]ed oleldas paksus.

== Londusenkaičend ==
[[Vilusoda]]n aigan kändihe mert [[Nevondkundaline Ühtištuz|NSTÜ:n]] vedenalaižiden laivoiden [[radiacii|radioaktivižiden]] jändusiden kaumžomaks.

[[Sur' Arktine kel'dtaho]] sijadase meren päivnouzmaižes palas.

== Homaičendad ==
<references/>

[[Kategorii:Karan meri| ]]
[[Kategorii:Venäman mered]]
[[Kategorii:Mered kirjamišton mödhe]]
[[Kategorii:Jamalan Nenciden avtonomine ümbrik]]
[[Kategorii:Krasnojarskan rand]]
