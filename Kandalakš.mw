{{Eländpunkt
 | Nimi = Kandalakš<br />Кандалакша
 | Lidnanznam = Coat of Arms of Kandalaksha (Murmansk oblast) (2008).png
 | Flag = Flag of Kandalaksha (Murmansk oblast).png
 | Lidnanznam text = Kandalakšan lidnanznam
 | Flag text = Kandalakšan flag
 | Valdkund = Venäma
 | Eläjiden lugu = 32,034
 | Voz' = 2017
 | Pind = City of Kandalaksha.jpg
 | Fail = Кандалакша.jpg
 | Pämez' = Mihail Pavlov (2015—)
 | Telefonkod = +7-81533-xx-xxx
 | Avtokod = 51
 | Aigvö = [[UTC]]+3 (MSK+0)
}}
'''Kandalakš''' ({{lang-ru|Кандалакша}}, [[karjalan keled|karjalan kelil]]: ''Kandalakši'', ''Kannanlakši'', ''Kandalahti'', {{lang-fi|Kantalahti}}, [[saamen keled|koltta-saamen kelel]]: ''Käddluhtt'') om [[Venäma]]n lidn da meriport [[Murmanskan agj]]an suvipäivlaskmas. Se om [[Kandalakšan rajon]]an da lidnankundan administrativine keskuz.

== Istorii ==
Eländpunkt mainitase ezmäižen kerdan kirjutadud purtkiš vl 1517. [[Ortodoksine hristanuskond|Ortodoksižen hristanuskondan]] mez'jumalankodi oli olmas vll 1548—1742, muretihe sen pühäpertid nevondkundaližel aigal. Vl 1916 «[[Petroskoi]] — [[Murmansk|Romanov Murmanal]]»-raudte läbiti lidnad.

Radnikžilo sai lidnan statusad vn 1938 20. päiväl sulakud, sid' sirdi [[Karjalan Tazovaldkund|Karjalaspäi]] Murmanskan agjaha sen-žo voden 28. päiväl semendkud. Vozil 1939—1951 saudihe alüminijantegint, i vll 1934—1952 koume gidroelektrostancijad Niv-jogel. Alüminijantegim radab todud torhudel [[Pikalövo]]n ümbrištospäi da Ispanijaspäi.

== Geografijan andmused ==
Lidn sijadase Niv-jogensun ({{lang-ru|Нива}}) da [[Vauged meri|Vauktan meren]] Kandalakšan lahten randoil, 29 m ü.m.t. keskmäižel korktusel. Matkad [[Murmansk]]hasai om 200 km pohjoižhe orhal vai 245 km «Kol»-avtotedme. Lähembaine lidn om [[Apatitad]] 63 km pohjoižpäivnouzmha orhal, 75 km raudtedme vai 110 km avtotedme.

Viž žilod da koume raudtestancijad mülüdas lidnankundha Kandalakšan ližaks. Lidnankundan pind — 6650 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 35 654 ristitud, rajonan ristitišton seičeme kümnendest. Kaikiš suremb lidnan ristitišt oli vl 1992 — 54 200 eläjad. Vl 2017 kaik 34 120 ristitud elihe lidnankundas. Johann-endustajan Raštvoiden jumalanpert' (1526) om udessündutadud lidnas vl 2005.

Industrialine kolledž om professionaližen opendusen aluzkundaks.

== Irdkosketused ==
* [http://www.amo-kandalaksha.ru/ Lidnan tobmuden aluzkundoiden oficialine sait (''amo-kandalaksha.ru'').] {{ref-ru}}
* [http://www.kandalaksha.org/ Lidnan informacine portal (''kandalaksha.org'').] {{ref-ru}}
* [http://www.kandalaksha.su/ Lidnan informacine sait (''kandalaksha.su'').] {{ref-en}}

{{Commons|Category:Kandalaksha}}

{{Murmanskan agjan lidnad}}

{{stub}}
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Murmanskan agjan lidnad]]
