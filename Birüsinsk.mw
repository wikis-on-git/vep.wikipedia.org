{{Eländpunkt
 | Nimi = Birüsinsk<br />Бирюсинск
 | Lidnanznam = Biryusinsk COA (2012).gif
 | Flag = Flag of Biryusinsk.svg
 | Lidnanznam text = Birüsinskan lidnanznam
 | Flag text = Birüsinskan flag
 | Valdkund = Venäma
 | Eläjiden lugu = 8,477
 | Voz' = 2017
 | Pind = 23.07
 | Fail = Birjusinsk.jpg
 | Pämez' = Andrei Kovpinec<br />(reduku 2014—)
 | Telefonkod = +7-39563-xx-xxx
 | Avtokod = 38. 85. 138
 | Aigvö = [[UTC]]+8 ([[MSK]]+5)
}}
'''Birüsinsk''' ({{lang-ru|Бирюсинск}}) om [[Venäma]]n lidn da lidnankund [[Irkutskan agj]]an päivlaskmas. Se om [[Taišetan rajon]]an kahtenz' lidn da eländpunkt eläjiden lugun mödhe, [[Taišet]]an päivlaskmaine ezilidn.

== Istorii ==
Eländpunktan aluz om pandud [[Transsib]]an ''Sujetih-raudtesarakoks'' ({{lang-ru|разъезд Суетиха}}) vl 1897. Saudaškanzihe žilod senno vl 1899. Vl 1929 mecpilindtegim radaškanzi. Kätihe radnikžiloks vl 1934. Vspäi 1952 gidrolizan tegim radoi, pästi [[etilspirt]]ad da sötmižsepad vhesai 2005. Sujetih sai lidnan statusad nügüdläiženke nimenke vn 1967 11. päiväl semendkud, nimitihe jogen mödhe. Vhesai 2007 alištui Taišet-lidnan tobmudele oikti.

Birüsinsk šingotase mecan varhapanendal da pilindal, meblin tehmižel i leibänproduktoiden edheotandal.

== Geografijan andmused ==
Lidn sijadase [[Birüs (On)]]-jogen oiktal randal ([[Angar (jogi)|Angaran]] hurapol'ne bassein), 300 m ü.m.t. keskmäižel korktusel. Matkad [[Irkutsk]]hasai om 586 km suvipäivlaskmha orhal, 691 km «Sibir'»-trassadme (R-255) vai 682 km Transsib-raudtedme. Lähembaine lidn om [[Taišet]] 13 km päivnouzmha orhal, «Sibir'»-avtotel vai Transsibal.

Birüsinsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 8 981 ristitud, rajonan ühesandez. Kaikiš suremb ristitišt oli 13 461 eläjad vl 1970.

[[Ortodoksine hristanuskond|Ortodoksižen hristanuskondan]] Sündun Eläbzdusen pühäpert'<ref>[http://taishet.blagochin.ru/xram-voskreseniya-xristova-g-biryusinsk/ Birüsinskan Sündun Eläbzdusen pühäpert' ''taishet.blagochin.ru''-saital.] {{ref-ru}}</ref> (om saudud vll 1998−2010) i Pühän Innokentii-irkutalaižen jumalanpert' (vspäi 1958) oma olmas lidnas.

== Homaičendad ==
<references />

== Irdkosketused ==
* [http://biryusinskmo.ru/ Lidnan municipaližen ühtnikan oficialine sait (''biryusinskmo.ru'').] {{ref-ru}}
{{Commons|Category:Biryusinsk}}

{{Irkutskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Irkutskan agjan lidnad]]
[[Kategorii:Taišetan rajon]]
