{{Eländpunkt
 | Nimi = Polisajevo<br />Полысаево
 | Lidnanznam = Coat of Arms of Polysaevo (Kemerovo oblast).png
 | Flag = Flag of Polysaevo (Kemerovskaya oblast).png
 | Lidnanznam text = Polisajevon lidnanznam
 | Flag text = Polisajevon flag
 | Valdkund = Venäma
 | Eläjiden lugu = 25,638
 | Voz' = 2021
 | Pind = 49,29
 | Fail =
 | Pämez' = Valerii Zikov<br />(1994—)
 | Telefonkod = +7-38456-xx-xxx
 | Avtokod = 42. 142
 | Aigvö = [[UTC]]+7 ([[MSK]]+4)
}}
'''Polisajevo''' ({{lang-ru|Полысаево}}) om [[Venäma]]n lidn [[Kemerovon agj]]an keskuzpalan päivlaskmas. Se om Polisajevon lidnümbrikon administrativine keskuz (vspäi 1999).

== Istorii ==
Eländpunkt mainitase ezmäižen kerdan vl 1940 kuti žilo udenno «Polisajevskai»-kaivudenno. Kätihe sidä ''Polisajevo-radnikžiloks'' vl 1952. Mülütihe Polisajevo- i Krasnogorskii-žiloid [[Leninsk Kuzneckii|Leninsk Kuzneckijha]] vl 1987. Vn 1989 30. päiväl redukud erigoittihe Polisajevod i anttihe sille lidnan statusad.

Polisajevo šingotase [[kivihil'|kivihilen]] samižel (3 kaivut i 2 küllästamižfabrikad), sauvondmaterialiden pästandal (raudbetontegim, plastikiknoiden fabrik, uksiden edheotand).

== Geografijan andmused ==
Lidn sijadase [[In' (Obin alaližajogi)|Inänjogen]] ({{lang-ru|Иня́}}) oiktal randal, [[Kuzneckan katl'uz|Kuzneckan katl'usen]] keskuses, 250 m ü.m.t. keskmäižel korktusel. Matkad [[Kemerovo]]hosai om 85 km pohjoižhe orhal, 96 km avtol vai raudtedme. Lähembaižed lidnad oma [[Leninsk Kuzneckii]] ani lodeheze, kundaližen transportan maršrutad oma ühthižed kahtes lidnas, i [[Belovo]] 25 km suvhe.

Krasnogorskii-žilo (2 965 rist. vl 2010) i Kaivuden nomer viž žilo (82 rist. vl 2010) mülüdas lidnümbrikho Polisajevon ližaks. Lidnümbrikon pind — 49,29 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 27 624 ristitud, lidnümbrikon — 30 671 ristitud. Kaikiš suremb lidnan ristitišt oli 32 400 eläjid vl 2001. Vl 2018 kaik 29 134 ristitud elihe lidnümbrikos.

[[Ortodoksine hristanuskond|Ortodoksižen hristanuskondan]] ph. Serafim Sarovalaižen jumalanpert' i [[protestantizm]]an kaks' loičendpertid ([[baptizm]] i evangeližen uskondan hristanuskojad) oma olmas lidnas.

Polisajevon industrialine tehnikum<ref>[http://pl25.ucoz.ru/ Polisajevon industrialižen tehnikuman sait (''pl25.ucoz.ru'').] {{ref-ru}}</ref> om professionaližen opendusen aluzkundaks.

== Homaičendad ==
<references />

== Irdkosketused ==
* [http://www.polisaevo.ru/ Lidnümbrikon tobmuden aluzkundoiden oficialine sait (''polisaevo.ru'').] {{ref-ru}}
{{Commons|Category:Polysaevo}}

{{Kemerovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kemerovon agjan lidnad]]
[[Kategorii:Kemerovon agjan lidnümbrikod]]
