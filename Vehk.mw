{{Taxobox
 | name         = Vehk
 | image title  = Vehk
 | image file   = MenyanthesTrifoliata.jpg
 | image descr  = Vehk
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Astränikoižed]] (''Asterales'')
 | familia      = [[Vehkanvuiččed]] (''Menyanthaceae'')
 | genus        = '''Vehk'''
 | latin        = {{btname|Menyánthes |[[Linnei Karl|L.]], 1753}}
 | wikispecies  = Menyanthes trifoliata
 | commons      = Category:Menyanthes trifoliata
 | itis         = 30102
 | ncbi         = 28525
 | range map    =
}}
'''Vehk''' ({{lang-la|Menyanthes}}) om monotipine heim [[Vehkanvuiččed]]-sugukundaspäi, sen tipine heim. Kogoneb üks'jäižes Vehk-erikospäi ({{lang-la|Menyanthes trifoliáta}}), äivozne [[heinäsižed kazmused|heinäsine]] kazmuz.

== Leviganduz ==
Kazvab [[Pohjoine mapolišk|Pohjoižen mapoliškon]] venos klimatas, Evropan, Azijan i Pohjoižamerikan arktižiš zonoišpäi subtropikoihesai.

Vehk navedib turbhikahid i mineraližid mahusid. Putub [[so]]il, kazvahtanuzil järvil i heindujil johtoil, vezištoiden randoil seižujanke vai joksijanke vitkos vedenke. Voib löuta nepsoiš mecoiš i nituil-luhtoil.

== Ümbrikirjutand ==
Vehkan jur' om sanged pit'k. Seikh om vihand ujelii karuidekaz, sarakoičese, 15..35 sm kortte. Kaik lehtesed čereduišoiš, kazdas jurespäi. Änikuz om toppaz. Tähthaižen pojavad henod änikod oleskeldas vauktan-ruzan vai sirenin ližamujun.

Änikoičeb semendkuspäi kezakuhusai. Plod küpsneb heinkus-elokus. Plod om üks'palaine konorüt, avaidase kaks'haz.

== Kävutand ==
Keratas zell'torhudeks vehkan lehtesid ({{lang-la|Folium Menyanthidis}}) änikoičendan jäl'ghe kezakun kahtendes polespäi. Tehtas karktad keitvet, ližatas kuivatud lehtesid zell'čajuihe erazvuiččenke kävutandanke.

Lehtesiden unotez ližadab litud i [[tervhuz|tervhuden]] ozutajid, kehtatab rauguiden funkcijoid i heitab [[vähäveruz|vähäverust]], sil-žo aigal tüništoitab nervid. Keitvezi spravitab čapatesid, erasti tehtas vannoid keitvedenke [[diatez]]ad ([[zolotuh]]ad) vaste. Vehkan valatoituz om sapinajai, antispazmatine i anestezine.

== Kacu mugažo ==
* [[Sovehk]]

== Homaičendad ==
<references />

{{Commons|Menyanthes trifoliata}}

[[Kategorii:Vehkanvuiččed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Vezikazmused]]
[[Kategorii:Zell'kazmused]]
