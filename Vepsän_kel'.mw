[[Fail:Veps bukvar.jpg|300px|thumb|Vepsän abekirj (ezmäižen periodan kirjkel')]]

'''Vepsän kel'''' om suomalaiž-ugrilaine kel', [[vepsläižed|vepsän rahvahan]] kel'. 

== Ičtaznimitused ==

Suvivepsläižed kuctas ičtaze "bepslaažed"-nimituseks. Pohjoižvepsläižil da keskvepsläižil ningošt nimitust ei ole, hö kuctas ičtaze toižikš etnonimikš: "tähižed", "tägälaižed", "lüdinikad", "lüdiläižed".

== Geografii ==

Vepsän kelel pagištas [[Venäma|Venälaižes Federacijas]]: [[Karjalan Tazovaldkund]]as ([[Änižröunan rajon]]), [[Leningradan agj|Leningradan]] da [[Vologdan agj|Vologdan]] agjoiš.

== Pagižijoiden lugu ==

Pagižijoiden tarkoiged lugu om tundmatoi. 
[[Venäma|Venälaižen Federacijan]] rahvahanlugemižen mödhe (2010 v.) Venämas om läz 6000 [[Vepsläižed|vepsläšt]] da enamb 3600 vepsän kelen pagižijoid.

== Paginantedo ==

Vepsän keles om koume paginad: ''pohjoižvepsän'', ''keskvepsän'' da ''suvivepsän'' pagin. Pohjoižvepsän paginan pagižijad elädas [[Karjalan Tazovaldkund]]as; suvuvepsän paginan pagižijad - [[Leningradan agj]]as, a keskvepsän paginan pagižijad - [[Leningradan agj|Leningradan]] da [[Vologdan agj|Vologdan]] agjoiš. Erased paginad, kudambid oli fiksiruinuded kelentedomehed ende, koliba. Ozutesikš, ei ole jo [[Isajevon volost'|Isajevon volostin]] [[Vepsläižed|vepsläižid]], kudambiš oli kirjutanu suomalaine kelentedomez' J. Basil'jer XIX voz'sadas ičeze tös «Vepsäläiset Isajevan Voolostissa» ("Vepsläižed Isajevon volostiš", 1890).

== [[Vepsän kirjamišt]] ==

Nügüd' kävutadas vepsän kelen latinalaine kirjamišt:

{| style="font-family:Arial Unicode MS; font-size:1.4em; border-color:#000000; border-width:1px; border-style:solid; border-collapse:collapse; background-color:#F8F8EF"
| style="width:3em; text-align:center; padding: 3px;" | A a [aa]
| style="width:3em; text-align:center; padding: 3px;" | B b [bee]
| style="width:3em; text-align:center; padding: 3px;" | C c [cee]
| style="width:3em; text-align:center; padding: 3px;" | Č č [čee]
| style="width:3em; text-align:center; padding: 3px;" | D d [dee]
| style="width:3em; text-align:center; padding: 3px;" | E e [ee]
|-
| style="width:3em; text-align:center; padding: 3px;" | F f [äf]
| style="width:3em; text-align:center; padding: 3px;" | G g [gee]
| style="width:3em; text-align:center; padding: 3px;" | H h [hoo]
| style="width:3em; text-align:center; padding: 3px;" | I i [ii]
| style="width:3em; text-align:center; padding: 3px;" | J j [jii]
| style="width:3em; text-align:center; padding: 3px;" | K k [koo]
|-
| style="width:3em; text-align:center; padding: 3px;" | L l [äl]
| style="width:3em; text-align:center; padding: 3px;" | M m [äm]
| style="width:3em; text-align:center; padding: 3px;" | N n [än]
| style="width:3em; text-align:center; padding: 3px;" | O o [oo]
| style="width:3em; text-align:center; padding: 3px;" | P p [pee]
| style="width:3em; text-align:center; padding: 3px;" | R r [är]
|-
| style="width:3em; text-align:center; padding: 3px;" | S s [äs]
| style="width:3em; text-align:center; padding: 3px;" | Š š [šaa]
| style="width:3em; text-align:center; padding: 3px;" | Z z [zee]
| style="width:3em; text-align:center; padding: 3px;" | Ž ž [žee]
| style="width:3em; text-align:center; padding: 3px;" | T t [tee]
| style="width:3em; text-align:center; padding: 3px;" | U u [uu]
|-
| style="width:3em; text-align:center; padding: 3px;" | V v [vee]
| style="width:3em; text-align:center; padding: 3px;" | Ü ü [üü]
| style="width:3em; text-align:center; padding: 3px;" | Ä ä [ää]
| style="width:3em; text-align:center; padding: 3px;" | Ö ö [öö]
| style="width:3em; text-align:center; padding: 3px;" | ’[pehmituzznam]
|}

== Fonetik ==

Sanan augotišes voib olda vokal', konsonant vai konsonantklaster. Konsonantklasterid om vaiše onomatopoetižiden sanoiden da möhäižiden velgsanoiden augotišes. Sanan südäimes tavun augotišes voib olda vaiše üks' konsonant. Tavunlopus voib olda konsonantklasterid.

=== Vokalizm ===

Vepsän keles om kahesa [[vokal']]t. Nened vokalid jagadas taga- da ezivokalihe. Ezivokalid oma: e, i, ü, ä da ö. Tagavokalid oma: a, o, u.

{| class="wikitable"
|-
!
! '''ezirivi'''
! '''tagarivi'''
|-
| '''ülälibund'''
| i, ü
| u
|-
| '''kesklibund'''
| e, ö
| o
|-
| '''alalibund'''
| ä
| a
|}

Vepsän sanoiš om vaiše laskmiždiftongid:

1) '''u'''-diftongid, ozutesikš, ou, öu, üu

2) '''i'''-diftongid, ozutesikš, oi, ui, äi, üi

[[diftong|Diftongid]] ei sa jagada, kaikutte diftong mülüb ühthe tavuhu.

Libumiždiftongid om vaiše velgsanoiš, ozutesikš, '''špionaž'''-sanas.

Vokaliden garmonijad, kudambad voib nähta, ozutesikš, suomen keles, vepsän keles tämbäi ei ole jo. Sen jändused jädas kaikihe paginoihe, no niiden parahim kaičendmär om suvivepsän paginas.

Painend om fiksiruidud (ezmäižhe tavuhu). Sanas voib olda pol'painend (vällemb painend) - koumandes vai videndes tavus.

Vepsän kelen painend om kvalitativine (venäkeles se om kvantitativine).

== Konsonantizm ==

Vepsän keles om koumekümne [[konsonant]]ad.

Sanan ezmäižes tavus kaik [[konsonant]]ad [[palatalizacii|palatalizuišoi]] ezivokaliden edes; erind – konsonantad ''č'', ''š'' da ''ž'', kudambad ei palataližuide neciš pozicijas. Konsonantad voidas erasti palatalizuidas mugažo tagavokaliden edes, ozutesikš, ''n'ok'' vai ''šoll'od'' – sanoiš. Neciš statjoiš i mugažo toižiš ningoi palatalizacii ozutadas pehmituzznamal. Pehmituzznam pandas tobjimalaz palataližen konsonantan jäl'ghe toižen konsonantan edehe vai sanan palataližen lopkonsonantan jäl'ghe.

Vepsän keles ei ole konsonantiden pordhiden vajehtelendad. Mugoi vajehtelend om heimolaižiš keliš, ozutesikš, [[suomen kel'|suomen]] vai [[estin kel'|estin]] keliš.

== Grammatik ==

Sanan grammatižen vai semantižen rolin mödhe se mülütadas sanangruppihe:

# [[subtsantiv]]ad
# [[adjektiv]]ad
# [[pronomin]]ad
# [[numeral'|numeralid]]
# [[verb]]ad (sihe-žo gruppha mülütadas erazvuiččed inifinitivad da participad)
# [[adverb]]ad
# [[tagasana]]d da [[ezisana]]d
# [[sidosana]]d
# [[interjekt]]ad
# [[tartsana]]d

==== Sanantüvi ====

Sanantüvihe tarttas formanozutajad. Vepsän keles om vokal'tüvid da könsonanttüvid. Vokal'tüvien lopus om vokal', a konsonanttüven lopus - konsonant. Sanad voidas olda üks'tüvižin vai kaks'tüvižin. Vokal'tüved jagadas täuzihe da lühüdoihe. Lühüdoid vokal'tüvid om verboil.

=== Lugun kategorii ===

Üks'lugul ei ole nimittušt ozutajad. Äilugul om kaks' ozutajad: ''-d'' da ''-i-''.

''-d''-ozutai om vaiše äilugun nominativas. Se ozutai tartub vaiše täudhe vokal'tüvehe, i siloi iče tüvi ei toižetade.

Kaikiš toižiš kändoiš om ''-i-'' -ozutai. Nece ozutai tartub mugažo täudhe vokal'tüvehe, no tüven lopvokal' (tematine vokal') erasti toižetase.

Vepsän keles om sanoid, kudambad oma vaiše äilugus, ozutesikš, ''rahtod'', ''valdmad'', ''rahad'', ''adenoidad'', ''raudad'', ''Raštvad''.

=== Nominad (nimed) ===

Nimed (nominad) toižetase luguidme da kändoidme. Adjektivil oma völ komparativan, superlativan da ekvativan kategorijad. Erasil nimil voib olda possesivižid suffiksoid.

::→ [[Vepsän kändod]]

==== Vepsän kelen kändod ====

Vepsän keles om 23 vai 24 kändod (ku lugeda kändoks m.n. vanh prolativ ''-iči-''ozutajanke).

# nominativ
# genitiv
# akkuzativ
# partitiv
# essiv-instruktiv
# inessiv
# elativ
# illativ
# adessiv
# ablativ
# allativ
# komitativ
# abessiv
# prolativ 1 da 2
# translativ
# approksimativ 1
# approksimativ 2
# egressiv
# terminativ 1
# terminativ 2
# terminativ 3
# aditiv 1
# aditiv 2

==== Substantivad ====

Substantivad jagadas semantižen znamoičendan mödhe kahthe palaha: nimisubstantivad da appelativsubstantivad. Nimisubstantivihe mülütadas ristituiden da tahoiden nimed (Nastoi, Moskv). Kaiked toižed substantivad oma appelativsubstantivad.

''Substantividen kändluz''

{|width=300 border=0
|'''Känd'''
|'''Üks'lugu'''
|'''Äilugu'''
|-
|[[Nominativ]]
|nado
|nadod
|-
|[[Genitiv]]
|nadon
|nadoiden
|-
|[[Akkuzativ]]
|nadon
|nadod
|-
|[[Partitiv]]
|nadod
|nadoid
|-
|[[Translativ]]
|nadoks
|nadoikš
|-
|[[Abessiv]]
|nadota
|nadoita
|-
|[[Komitativ]]
|nadonke
|nadoidenke
|-
|[[Inessiv]]
|nados
|nadoiš
|-
|[[Elativ]]
|nadospäi
|nadoišpäi
|-
|[[Illativ]]
|nadoho
|nadoihe
|-
|[[Adessiv]]
|nadol
|nadoil
|-
|[[Ablativ]]
|nadolpäi
|nadoilpäi
|-
|[[Allativ]]
|nadole
|nadoile
|-
|[[Essiv-instruktiv]]
|nadon
|nadoin
|-
|[[Prolativ]]
|nadodme
|nadoidme
|-
|[[Approksimativ I]]
|nadonno
|nadoidenno
|-
|[[Approksimativ II]]
|nadonnoks
|nadoidennoks
|-
|[[Egressiv]]
|nadonnopäi
|nadoidennopäi
|-
|[[Terminativ I]]
|mechasai 
|mecoihesai 
|-
|[[Terminativ II]]
|nadolesai
|nadoilesai
|-
|[[Aditiv I]]
|mechapäi 
|mecoihepäi 
|-
|[[Aditiv II]]
|nadolepäi
|nadoilepäi
|}

==== Substantividen tegend ====

Vepsän keles om substantivid, kudambad ei ole südäiformad. Nened sanan oma amuižed, i niiš ei voi löuta suffiksoid. Erasiš amuižiš sanoiš voib löuta suffiksoid, no nügüd'aigaižes keles ned suffiksad ei olgoi aktivižed jo - kut, ozutesikš, sanoiš ''sel’ged'', ''maged'', ''pimed'', ''laged'' i m.e.

Toižed sanad tehtas suffiksacijan abul vai sanoidenühtištoitmižen abul.

Om nimgomid-ki sanoid, kudambad tehtas semantižen mahtusen turbiš, ozutesikš, ''hebonkel''' (kazmusen nimi) < ''hebon kel''' (živatan elim).

==== Substantividen possessivižed suffuksad ====

Substantivine suffiks ozutab, kenen mitte-ni kalu, näguz, živat vai ristit om. 

Nügüd'aigaižes keles possessivižid suffiksoid ottas paginaha vaiše siloi, konz pagištas kanznikoiš, no paginozutesiš, kudambad om kirjutadud edel Tošt mail'man sodad, voib löuta mugažo toižid appelativsubstantivid possessivižiden suffiksoidenke.

{| class="wikitable"
|-
!
! '''üks'lugu'''
! '''äilugu'''
|-
| '''1 p.'''
| -m, -in
| -moi
|-
| '''2 p.'''
| -iž
| -toi
|-
| '''3 p.'''
| -ze, -z
| -ze
|}

==== Adjektivad ====

Adjektividen kändluz

{|width=300 border=0
|'''Känd'''
|'''Üks'lugu'''
|'''Äilugu'''
|-
|[[Nominativ]]
|nor'
|nored
|-
|[[Genitiv]]
|noren
|noriden
|-
|[[Akkuzativ]]
|noren
|nored
|-
|[[Partitiv]]
|nort
|norid
|-
|[[Translativ]]
|noreks
|norikš
|-
|[[Abessiv]]
|noreta
|norita
|-
|[[Komitativ]]
|norenke
|noridenke
|-
|[[Inessiv]]
|nores
|noriš
|-
|[[Elativ]]
|norespäi
|norišpäi
|-
|[[Illativ]]
|norhe
|norihe
|-
|[[Adessiv]]
|norel
|noril
|-
|[[Ablativ]]
|norelpäi
|norilpäi
|-
|[[Allativ]]
|norele
|norile
|-
|[[Essiv-instruktiv]]
|noren
|norin
|-
|[[Prolativ]]
|noredme
|noridme
|-
|[[Approksimativ I]]
|norenno
|noridenno
|-
|[[Approksimativ II]]
|norennoks
|noridennoks
|-
|[[Egressiv]]
|norennopäi
|noridennopäi
|-
|[[Terminativ I]]
|norhesai 
|norihesai 
|-
|[[Terminativ II]]
|norelesai
|norilesai
|-
|[[Terminativ III]]
|noressai 
|--
|-
|[[Aditiv I]]
|norhepäi 
|norihepäi 
|-
|[[Aditiv II]]
|norelepäi
|norilepäi
|}

== Pronominad ==

Pronominad jagadas ningoižihe gruppihe:

# [[personpronomin]]ad (personaližed pronominad)
# kollektivižed pronominad
# demonstrativižed
# interrogativižed
# relätivižed
# refleksivižed
# indifferentižed
# negativižed
# reciprokižed

== Verbad ==

Verbad toižetase luguidme, personidme da modusidme. 

=== Modused ===

Vepsän keles om nell' modust: indikativ, kondicional, imperativ da potencial.

==== Indikativ ====

Indikativ ozutab realižen, konkretižen tegendan vai olendan. Indikatival ei ole nimittušt ozutajad.

==== Kondicional ====

Kondicilnal ozutab tegendan, kudamb voiži vai voinuiži olda. Kondicionalal om ozutai ''-iži-''.

==== Imperativ ====

Imperativ ozutab käsktud tegend. Imperatival om ozutai ''-ga- / -ka-''.

==== Potencial ====

Potencial ozutab tegendan, kudamb voiži vai voinuiži olda potencialižikš. Potencialal om ozutai ''-ne-''.

Vepsän keles om üks' abuverb '''olda'''. Se om mugažo üksjäine värformine verb keles.

=== "Olda"-verban kändluz prezensas ===

''Pozitivižed formad''

''Üks'lugu''

1. Minä '''olen'''

2. Sinä '''oled'''

3. Hän '''om'''

''Äilugu''

1. Mö '''olem'''

2. Tö '''olet'''

3. Hö '''oma'''

''Negativižed formad''

''Üks'lugu''

1. Minä '''en ole'''

2. Sinä '''ed ole'''

3. Hän '''ei ole''' '''(eile)'''

''Äilugu''

1. Mö '''em olgoi'''

2. Tö '''et olgoi'''

3. Hö '''ei olgoi'''

== [[Vepsän kirjkel']] da literatur ==

Oficialižen kirjkelen vepsläižed saiba ezmäižen kerdan vaiše 1930-den voziden augotišes. Siloi pästtihe openduzkirjoid i toižid kirjoid (ozutesikš, abugrammatik opendajile, vepsläiž-venälaine vajehnik, üks' kätud kirj lapsile). 
Nügüdläine kirjkel' om sündnu 1990-l vozil i šingotase latinalaižel kirjamištol.

Vepsän kirjankelel pästtas erazvuiččid kirjoid (openduzliteratur, čomamahtoine literatur).
Kaikiš järedambad nügüd'aigaižed vepsän kelel kirjutajad avtorad - [[Nikolai Abramov]], Igor' Brodskii, Aleksei Ščennikov. [[Nikolai Abramov]] om lujas tutab runokirjutai, vepsän čomamahtoižen literaturan alusenpanii.

== Kacu mugažo ==
* [[Vepsän grammatik]]

== Irdkosketused ==
* [http://www.ethnologue.com/show_language.asp?code=vep Ethnologue report for Veps]
* [http://www.eki.ee/books/redbook/veps.shtml The Peoples of the Red Book: THE VEPS]
* [http://veps.org VEPS.ORG]
* [http://kodima.500mb.net Piterin Vepsän sebran oficialine sait]
* [http://meidenkodima.borda.ru Piterin Vepsän sebran forum]
* [http://vkontakte.ru/club3024203 Piterin Vepsän sebran grupp V_Kontakte]

== Literatur ==

* Ahlqvist A. E. Anteckningar i nord-tschudiskan. — Acta Soc. Scient. Fenn. — 1861. — 6. S. 49 — 113
* Airola M., Turunen A., Rainio J. Vepsän opas. OY Suomen Kirja, Helsinki, 1945
* Basilier H. Vepsäläiset Isajevan voolostissa. — JSFOu. — 1890. — 8. S. 43 — 84
* Hämäläinen M., Andrejev F. Vepsä-venähine vajehnik. Moskv — Leningrad, Uçpedgiz, 1936 [http://fulr.karelia.ru/cgi-bin/flib/slovar.cgi Электронная копия]
* Kalima J. Vepsän sanastoa. 1. sihlane «nokkonen», 2. parh «lumikerros», 3. rud «kuiva havupuu». — Virittäjä — 1927. — № 1 — 3. S. 53 — 56
* Kalima J. Itämerensuomalaisten kielten balttilaiset lainasanat. Helsinki, 1961
* Kalima J. Slaavilaisperäinen sanastomme. Tutkimus itämerensuomalaisten kielten slaavilaisperäisistä lainasanastoa. SKST 243. Helsinki, 1952
* Kalima J. Die slavischen Lehnwörter im Ostseefinnischen. Berlin, 1956
* Kettunen L. Näytteitä etelävepsästä. I. Helsinki 1920
* Kettunen L. Lõunavepsa häälik-ajalugu. Tartu, 1922. — 1 — 2 — (Acta et Commentationes. Ser. B; T. 3, № 4.) 1. Konsonandid. 2. Vokalid
* Kettunen L. Näytteitä etelävepsästä. II. Helsinki 1925
* Kettunen L., Siro P. Näytteitä vepsän murteista. SUSA LXXXVI. Helsinki, 1935
* Kettunen L. Onko vepsässä ollut astevaihtelua? Helsinki, „Virittäjä“, 1938. № 3. S. 373 – 388
* Lakó Gy. Syrjänisch-wepsische Leinbeziehungen. UAJb. XV, Wiesbaden, 1935
* Näytteitä vepsän murteista. Keränneet ja julkaisseet L. Kettunen ja P. Siro. MSFOu LXX. Helsinki, 1935
* Näytteitä äänis- ja keskivepsän murteista. Keränneet E. N. Setälä ja J. H. Kala, julkaissut E. A. Tunkelo. MSFOu C. Helsinki, 1951
* Rainio J. Vanhaa äänisvepsäläistä lääkintietoa. — Eripainos Kalevala seuran vuosikirjasta, 1973, № 53. S. 289—312
* Setälä E. N., Kala J. H. Näytteitä äänis- ja keskivepsän murteista. SUSA C. Helsinki, 1951
* Sovijärvi A., Peltola R. Äänisvepsän näytteitä. SUSA CLXXI. Helsinki, 1982
* Thomsen W. Über den Einfluss der germanischen Sprachen auf die Finnisch-lappischen. Halle, 1870
* Thomsen W. Berøringer mellem de finske og de baltiske (litauisk-lettiske) Sprog. København, 1890
* Tunkelo E. A. Vepsän kielen äännehistoria. — Suomalaisen Kirjallisuuden Seuran Toimituksia. — 228. — Helsinki, 1946
* Ch. Ujfalvi. Essai de grammaire Vêpse ou Tchude du Nord. Paris, E. Leroux, 1875
* Vepsa Vanasõnad. — I—II — Tallinn, 1992. 683 lk. (сквозная нумерация страниц)
* Zaiceva N. Vepsän kelen grammatik. I — Petroskoi, 1995, II — Petroskoi, 2000
* Zaitseva Maria. Vepsän kielen lauseoppia. SUST 241. Helsinki, 2001. 152 lk. ISBN 952-5150-61-5
* Баранцев А. П. О рукописном русско-вепсском словаре середины прошлого века. — Вопросы советского финно-угроведения. Языкознание. (Тезисы докладов и сообщений на XIV Всесоюзной конференции по финно-угроведению, посвящённому 50-летию образования СССР) — Саранск, 1972. С. 3 — 4
* Баранцев А. П. О рукописном русско-вепсском словаре середины прошлого века. — Tartu ülikooli toimetised. 1975. Vih. 344. Lk. 43 — 55
* Бродский И. В. Русские заимствования в вепсской фитонимии. В сб.: Лексический атлас русских народных говоров. Материалы и исследования 2003. ИЛИ РАН. СПб, «Наука», 2003. С. 195 – 202
* Бродский И. В. Варианты названий некоторых дикорастущих растений в вепсском языке (лингвогеографический аспект). В сб.: Лексический атлас русских народных говоров. Материалы и исследования 2004. ИЛИ РАН. СПб, «Наука», 2005. С. 192 – 195
* Бродский И. В. Вепсско-русский, русско-вепсский словарь. СПб, «Просвещение», 2005. 256 с. ISBN 5-09-005212-3
* Бродский И. В. Об одном исчезнувшем вепсском говоре (по материалам экспедиции к иркутским вепсам). В сб.: Материалы XXXVI международной конференции 2007 г. (СПбГУ) Вып. «Уралистика». С. 49 – 54
* Бродский И. В. К типологии лексико-семантических микросистем (на материале вепсской фитонимии). В сб.: Лексический атлас русских народных говоров. Материалы и исследования 2008. ИЛИ РАН. СПб, «Наука», 2008. С. 479 – 489
* Бродский И. В. О складывающихся нормах вепсской орфоэпии. В сб.: Вопросы уралистики. Санкт-Петербург, «Наука», 2009. ISBN 978-5-02-025585-2. C. 205 – 209
* Бродский И. В. Некоторые современные проблемы становления вепсского письменного языка. — Вопросы уралистики. Санкт-Петербург, «Наука», 2009. ISBN 978-5-02-025585-2. C. 210 – 219
* Бродский И. В. Картографирование вепсских диалектов. В сб.: Этноконфессиональная карта Ленинградской области и сопредельных территорий 2. Третьи Шегреновские чтения. СПб, 2009. С. 101 – 106
* Бродский И. В. Некоторые особенности вепсских говоров (по материалам изданных образцов вепсской речи). I. Näytteitä vepsän murteista, Helsinki, 1935 (1). Вепсские ареальные исследования. Сборник статей. Петрозаводск, КНЦ РАН, 2013. 193 с. ISBN 978-5-9274-0584-8. С. 71 – 91
* Глебова О. В. Отрицательные формы претерита в вепсском языке. — Вопросы уралистики. Санкт-Петербург, «Наука», 2009. ISBN 978-5-02-025585-2. C. 224 – 227
* Зайцева М. И. Суффиксальное глагольное словообразование в вепсском языке. Л., «Наука», 1978. 176 с.
* Зайцева М. И. Грамматика вепсского языка. Фонетика и морфология. Л., «Наука», 1981
* Зайцева М. И., Муллонен М. И. Образцы вепсской речи. Л., 1969
* Зайцева М. И., Муллонен М. И. Словарь вепсского языка. ИЯЛИ Карельск. филиала АН СССР. — Л. «Наука», 1972. — 747 с.
* Зайцева Н. Г. Именное словоизменение в вепсском языке. Петрозаводск, 1981. 218 с.
* Зайцева Н. Г. Вепсский глагол. Петрозаводск, 2002. 288 с.
* Игушев Е. А. К вопросу о карело-вепсском элементе в коми языке. — Вопросы финно-угроведения. 1. Языкознание. (Тез. докл. на XVI Всесоюзной конференции финно-угроведов). — Сыктывкар, 1979. С. 115
* Игушев Е. А. Вепсский элемент в коми языке. — Congr. Quintus Intern. Fenno-Ugristarum, Turku 20 — 27 aug. 1980. — Turku, 1981. — Pt. 7. P. 192—197
* Йоалайд М. Этническая территория вепсов в прошлом. — Проблемы истории и культуры вепсской народности. — Петрозаводск, 1989. С. 76 — 83
* Лыткин В. И. Вепсско-карельские заимствования в коми-зырянских диалектах. — Академику В. В. Виноградову к его шестидесятилетию. М., 1956. С. 179—189
* Лыткин В. И. Карельско-вепсские заимствования в коми языке. — Всесоюзное совещание по вопросам финно-угорской филологии, 26 — 30 июня 1961 г.: Тез. докл. — Петрозаводск., 1961. С. 13 — 14
* Лыткин В. И. К вопросу о прибалтийско-финских заимствованиях в коми-зырянских диалектах. — Прибалтийско-финское языкознание, вып. 39, М.-Л., 1969
* Макаров Г. Н. К вопросу о прибалтийско-финских и коми-зырянских языковых контактах. СФУ III, 1967
* Макарьев С. Вепсы. Л., 1932
* Муллонен И. Очерки вепсской топонимии. — СПб., «Наука», 1994. 155 с.
* Пименов В. В. Вепсы. Очерк этнической истории и генезиса культуры. М., Л., 1965
* Пименов В. В., Строгальщикова З. И. Вепсы: расселение, история, проблемы этнического развития. — Проблемы истории и культуры вепсской народности. — Петрозаводск, 1989. С. 24 — 26
* Подвысоцкий Н. Кайваны. — Естествознание и география. Москва, 1899. № 1. С. 51 — 62
* Туркин А. И. К вепсско-карельским заимствованиям в коми-зырянских диалектах. — Вопросы финно-угроведения. — Йошкар-Ола, 1970. — вып. 5. С. 156—159
* Туркин А. И. О прибалтийско-финских и коми-зырянских контактах. — СФУ. — 1974. — № 1. С. 7 — 9
* Успенский П. Русско-чудский словарь. СПб, 1913. 46 с.[http://fulr.karelia.ru/cgi-bin/flib/chudoslovar.cgi Электронная копия]
* Хямяляйнен М. М. Вепсский язык. — Языки народов СССР. — том III. М., 1966. — С. 81 — 100

{{DEFAULTSORT:Vepsän kel'}}

[[Kategorii:Vepsän kel'| ]]
[[Kategorii:Vepsläižed]]
[[Kategorii:Keled i dialektad kirjamišton mödhe]]
