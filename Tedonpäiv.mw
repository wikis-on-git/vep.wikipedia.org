'''Tedonpäiv''' ({{lang-ru|День знаний}}) om valdkundaline praznik [[Venäma]]s, [[Vaugedvenäma]]s i [[Ukrain]]as. Radinpäiv. Oigetas [[1. sügüz'ku|sügüz'kun 1. päiväl]].

Zavottihe oigeta praznikad [[Nevondkundaline Ühtištuz|NSTÜ:s]] vl [[1984]]. Znamoičeb openduzvoden zavodindad [[škol]]iš i [[üläopendusen aluzkund]]oiš vspäi 1935. Panii muštho päiv ühtenden klassan openikoiden täht, se om Ezmäižen kellon päiv heiden täht.

Necil päiväl tehtas školoiš üläihastuseližid suimid, klassančasuid, tedon, kožundan, varuitomuden i mehelusen urokoid. Praznikan sodanvastaine znamoičend ližadub sen tagut, miše [[Toine mail'man soda]] zavodihe sil-žo datal vl 1939.

Pühäčun aigan openikad pandas školform vai evropine kostüm päle. Školnikad kazvatajidenke i üläopenikad lahjoitas opendajile änikkirbid, ozuteldas uden openduzvoden zavodindanke. Valdkundan ezmäižed personad anttas ozutelusid Tedopäiväle opendajiden i openikoiden täht. Sijaline ohjanduzkund tuleb erazvuiččihe openduzaluzkundoihe avaidamha niid municipaližen kezakohendusen jäl'ghe.

== Homaičendad ==
<references />

{{Commons|Category:Knowledge Day}}

{{stub}}
[[Kategorii:NSTÜ:n praznikad]]
[[Kategorii:Ukrainan praznikad]]
[[Kategorii:Vaugedvenäman praznikad]]
[[Kategorii:Venäman praznikad]]
[[Kategorii:Praznikad kirjamišton mödhe]]
[[Kategorii:Openduz]]
[[Kategorii:1. sügüz'ku]]
