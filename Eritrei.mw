{{Valdkund
| Nimi = Eritrejan Valdkund<br />ሃገረ ኤርትራ  <small>(''Hagere Ertra'') (tigr.)</small><br />دولة إرتري <small>(''Daulat Iritrijá'') (arab.)</small><br />State of Eritrea <small>(angl.)</small>
| Valdkundznam = Emblem of Eritrea (or argent azur).svg
| Flag = Flag of Eritrea.svg
| Valdkundznam text = Eritrejan valdkundznam
| Flag text = Eritrejan flag
| Pälidn = Asmar
| Eläjiden lugu = 6,380,803<ref name="ciaer">[https://www.cia.gov/library/publications/the-world-factbook/geos/er.html Eritrea. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 117,600<ref name="ciaer"/>
| Kart = LocationEritrea.png
| Kel' = [[tigrinjan kel'|tigrinjan]], [[araban kel'|araban]], [[anglijan kel'|anglijan]]
| Valdkundan pämez' = [[Afevorki Isaijas|Isaijas Afevorki]]
| Päministr = ''hän-žo''
| Religii = [[islam]], [[hristanuskond]]
| Valüt = [[Eritrejan nakf]] (ERN)
| Internet-domen = [[.er]]
| Telefonkod = +291
| Aigvö = [[UTC]]+3
}}
'''Eritrei''', täuz' oficialine nimi — '''Eritrejan Valdkund''' ([[tigrinjan kel'|tigrinjan]]: ሃገረ ኤርትራ  ''Hagere Ertra'', [[araban kel'|arab.]]: دولة إرتري ''Daulat Iritrijá'', [[anglijan kel'|angl.]]: ''State of Eritrea''), om valdkund [[Päivnouzmaine Afrik|Päivnouzmaižes Afrikas]] [[Rusked meri|Rusttan meren]] randpolel. Sen pälidn da kaikiš suremb lidn om [[Asmar]].

== Istorii ==
Vozil 1890-1941 Eritrei oli Italižeks Eritrejaks ([[Italii|Italijan]] kolonijaks), a sen jäl'ghe vozil 1941-1952 — [[Sur' Britanii|Britanijan]] kolonijaks.

Vozil 1962-1993 aigoitel'di soda süttui [[Efiopii|Efiopijan]] südäimes Eritrejan ripmatomudes.

Vl 1993 semendkun 24. päiväl Eritrei tedoti ripmatomut [[Efiopii|Efiopijaspäi]] kaiken rahvahan referenduman jäl'ghe.

Jäl'gmaine Konstitucii om väges vspäi 1997.

== Geografijan andmused ==
[[Fail:Eritrea Topography.png|thumb|left|250px|Eritrejan topografine kart.]]
Eritrei om mavaldkundröunoiš [[Sudan]]anke päivlaskmas (röunan piduz — 682 km), [[Efiopii|Efiopijanke]] suves (1033 km), [[Džibuti]]nke päivnouzmas (125 km). Ühthine röunoiden piduz — 1840 km. Eritrejan randad lainištab [[Indine valdmeri|Indižen valdmeren]] [[Rusked meri]]. Mererandan piduz — 2234 km (sen keskes kontinentan randišt — 1151 km, sariden randišt — 1083 km). Kaik om läz 350 sarid, niiden tobj pala mülüb [[Dahlak (sarišt)|Dahlak]]-sarištho.

Eritrejan pind om 117 600 km², niiden keskes 16 600 nellikkilometrad om veden pind.

Valdkundan tobj pala sijadase [[Efiopijan mägišt|Efiopijan mägišton]] Eritrejan platol. Sen kaikiš korktemb čokkoim om [[Soir]]-mägi man keskuses, 3018 m valdmeren pindan päl. Kaikiš madalamb čokkoim om [[Afar]]-alangos läz sen [[Kulul (järv)|Kulul]]-järved, -75 m valdmeren pindan al.

Randišton klimat om [[tropine vö|tropine]], kuiv da räk, a man südäimehe om [[ven vö|ven]] klimat äjiden päivoikahiden päividenke. Kaikenaigaižid jogid eile.

Kaik valdkundan randišt (saridenke) om kaitud londuseline territorii.

Londuseližed pävarad oma [[kuld]], [[vas'k]], [[cink]], [[potaš]]; toižed varad oma [[kala]], [[keitandsol]].

== Tobmuz ==
Ohjandusen form om [[prezidentine tazovaldkund|prezidentine]] tazovaldkund ühten partijanke, toižed partijad oma kel'dos. Konstitucijan mödhe parlament valičeb prezidentad, a ohjandusen form om [[parlamentine tazovaldkund]].

Valdkundan pämez' om prezident, hän paneb päministrad radsijha parlamentan laskendan jäl'ghe (Konstitucijan mödhe). Prezidentan valdatusiden strok om 5 vot, ühten toižen strokun om voimuz. Nügüdläine [[Afevorki Isaijas|Isaijas Afevorki]]-prezident otab necidä radsijad vspäi 1993 vajehtamata. Hän ičeze polenpidajidenke — ripmatomuden sodan ühtnijoidenke — valdoičeb mad, hö pučiše valičendoišpäi.

Parlament om üks'kodine Nacionaline Suim ([[tigrinjan kel'|tigrinjaks]]: ''Hagerawi Baito'') mülütab 104 ühtnijad (64 — kaik rahvaz valičeb 5 vodeks, 40 — ühten partijan Keskuzkomitet paneb). Parlament formiruihe vl 1992 tedotusen ripmatomudes jäl'ghe. Siš aigaspäi äjad parlamentan ühtnijoišpäi oliba türmatud vai pageniba verhiže maihe. Nügüd'aigaižen parlamentan mülükund formiruihe vl 1997 ühten partijan 150 deputatoišpäi.

Ripmatomuden valdkundan aigan nacionaližid valičendoid ei olend nikonz', vaiše vl 2010 da 2011 sijaližed valičendad oliba.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Eritrejan administrativiž-territorialine jagand]].''

Eritrejas om 6 agjad (provincijad, regionad, ''zob:ad''), niiden röunad oma jogibasseinoiden röunad. Agjad alajagadas ümbrikoihe (subregionihe, ''sub-zob:ihe''), niid om 52.

== Eläjad ==
Eritrejas elädas [[eritrejalaižed]].

Toižed sured lidnad (enamba 50 tuh. ristitud, vodele 2010 endustuz): [[Keren]], [[Tesenei]], [[Mendefer]].

== Ižanduz ==
Eritrejan päeksport (2009) om palad mašinoiden da reaktivižiden likutimiden täht, ezitegesed sauvondan täht (pu- da raudtegesed), [[kabjživatad]], [[kuld]]; toine eksport — [[sobad]], [[fruktad]], [[puvill]]an langad, naturaližed [[lak]]ad da [[bal'zam]]ad.

== Homaičendad ==
<references />

== Irdkosketused ==
* [http://www.shabait.com/index.php Eritrejan informacijan ministrusen oficialine sait.] {{ref-en}}

{{Commons|Eritrea}}
{{Afrik}}

[[Kategorii:Eritrei| ]]
