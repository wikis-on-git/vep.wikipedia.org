{{Eländpunkt
 | Nimi = Salehard<br />[[venäkel'|ven.:]] Салехард<br />[[nenecan kel'|nenec.:]] Сăля' харăд<br />[[hantin kel'|hant. šuriš.:]] Пуӆңават<br />[[komin kel'|komi:]] Обдор
 | Lidnanznam = Coat of Arms of Salekhard (Yamal Nenetsia).png
 | Flag = Flag of Salekhard (Yamal Nenetsia).svg
 | Lidnanznam text = Salehardan lidnanznam
 | Flag text = Salehardan flag
 | Valdkund = Venäma
 | Eläjiden lugu = 48,507
 | Voz' = 2017
 | Pind = 84.50
 | Fail = Salehard15.jpg
 | Pämez' = Ivan Kononenko<br />(uhoku 2012—)
 | Telefonkod = +7-34922-xx-xxx
 | Avtokod = 89
 | Aigvö = [[UTC]]+5 ([[MSK]]+2)
}}
'''Salehard''' ([[venäkel'|ven]]. i {{lang-tt|Салехард}}, {{lang-yrk|Сăля' харăд}} «lidn nemel», {{lang-kca|Пуӆңават}}, {{lang-kv|Обдор}} «Obin rand») om [[Venäma]]n lidn da lidnümbrik valdkundan pohjoižes. Se om [[Jamalan Nenciden avtonomine ümbrik|Jamalan Nenciden avtonomižen ümbrikon]] administrativine keskuz, ümbrikon koumanz' lidn eläjiden lugun mödhe. Om ümbärtud [[Uralanveren rajon]]an territorijal.

== Istorii ==
Eländpunktan aluz om pandud [[kozakišt|kozakoil]] vl 1595 kuti Obdoran lidnuz ({{lang-ru|Обдорский острог}}). Vl 1807 heittihe lidnusen seinid, i Obdorsk kändihe muite žiloks. Vl 1930 panihe žilod Jamalan Nenciden avtonomižen ümbrikon keskuseks. Udesnimihihe Salehardaks vl 1933, sai lidnan statusad vn 1938 27. päiväl kül'mkud.

Lidn šingotase kalakonservkombinatal, jogi- i merilaivišton bazaks i agrotehmižel, mugažo kuldansamižen i geologijan edheotandoiden päfaterad sijadasoiš Salehardas.

== Geografijan andmused ==
Lidn sijadase Polui-jogen oiktal randal, läz Poluin ühthejoksmust [[Ob'|Obinjogenke]], 15 m ü.m.t. keskmäižel korktusel. Matkad [[Moskv]]hasai om 1940 km suvipäivlaskmha orhal vai 4200 km avtotedme [[Uz' Urengoi|Uden Urengoin]] kal't. Lähembaine [[Labitnangi]]-raudtestancii da lidn om Obin vastrandal, 16 kilometras Salehardaspäi orhal lodeheze, ühtenzoittas lidnanke ehtatimel kezaaigan i tal'vtel jädme. [[Pohjoine nabapird|Pohjoižen nabapirdan]] pala om lidnanpirdan südäimes.

Voden keskmäine lämuz om −5,7 C°. Heinkun lämuz +15 C°, vilukun i uhokun — −23 C°. Paneb sadegid 450 mm vodes, enamba kezakus-elokus. [[Polärine päiv]] Salehardas vedase 31 päivest voden aigan, kezakun 7. päiväspäi heinkun 7. päivhäsai. Sen aigan päiväižen üläpala ei laskte taivhanröunan taga, i ei oleskele [[Polärine ö|polärišt öd]] lidnas.

Pel'vož-žilo (287 rist. vl 2017) mülüb lidnümbrikho Salehardan ližaks. Lidnümbrikon pind — 1 017,68 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 42 544 ristitud, lidnümbrikon — 42 845 ristitud. Kaikiš suremb lidnan ristitišt om nügüd'. [[Ortodoksine hristanuskond|Ortodoksižen hristanuskondan]] Pedroin da Pauloin päjumalanpert' (om saudud vll 1883−1894), puine Jumalanmaman «Kaikiden gorähižiden ihastuz»-jumalaižen puine pühäpert' (2007), Aleksandr Nevalaižen jumalanpert' (2015) i Vladimiran časoun' (1994) oma olmas lidnas, järed Spasan Toižetamižen päjumalanpert' om sauvomas vspäi 2013. Sen ližaks, [[baptizm]]an «Vefil'»-jumalanpert' radab, i [[islam]]an pühäpert' om saudud vl 2000.

Rahvahad (enamba 0,6% vl 2010): [[venälaižed]] — 61,3%, [[totarlaižed]] — 8,5%, [[ukrainalaižed]] — 5,8%, [[hantilaižed]] — 3,1%, [[nencalaižed]] — 2,8%, [[komi-ziränilaižed]] — 2,6%, [[kirgizlaižed]] — 1,0%, [[saksalaižed]] — 0,8%, [[vaugedvenälaižed]] — 0,7%, [[kumikad]] — 0,6%, [[čuvašalaižed]] — 0,6%, [[baškiralaižed]] — 0,6%, toižed rahvahad — 5,8%, rahvahuden ozutandata — 5,8%.

Jamalan polärine agroekonomine tehnikum i Jamalan äiprofil'ne kolledž oma professionaližen opendusen aluzkundoikš.

== Galerei ==
<gallery mode="packed" heights="125px">
Городская администрация (Салехард) - panoramio.jpg|Lidnan administracijan sauvuz (2013)
Салехард - panoramio (4).jpg|Obin i Uralmägiden nägu lidnaspäi
Salaehardpetrpavel.jpg|Phh. Pedroin da Pauloin päjumalanpert', vn 2012 nägu
Мечеть, Салехард - panoramio.jpg|Lidnan «Nurd-Kamal»-mečet', vn 2013 nägu
Headquarters of "Yamalneftegaz".jpg|«Jamalneftegaz»-edheotandan päfater («[[LUKOIL]]»-kompanijan pala)
Shemanovsky museum and exhibition complex (3).jpg|Muzei da ozutelendkeskuz I. Šemanovskijan nimed (2015)
Школа искусств, Салехард, ул. Республики, 40 - panoramio.jpg|Čomamahtoiden škol
Salehardtown1.jpg|Nacionaline kirjišt Jamal-sildan Fakel-restorananke sildan härgan päl tagamal. Sild om saudud Šaitank-joges päliči
Салехард. Пристань - panoramio.jpg|Jogivaldmad (2013)
Salahardaeroport.jpg|Salehard-lendimportan sauvused vl 2012
</gallery>

== Homaičendad ==
<references />

== Irdkosketused ==
* [http://duma.salekhard.org/ Lidnan Duman oficialine sait (''duma.salekhard.org'').] {{ref-ru}}
* [http://www.salekhard.org/ Municipaližen «Salehard-lidn»-ühtnikan tobmuden oficialine portal (''salekhard.org'').] {{ref-ru}}
* [http://heraldicum.ru/russia/subjects/towns/salehard.htm Salehardan lidnanznaman ümbrikirjutand ''heraldicum.ru''-saital.] {{ref-ru}}
{{Commons|Category:Salekhard}}

{{Jamalan Nenciden avtonomižen ümbrikon lidnad}}
{{Venälaižen Federacijan subjektoiden pälidnad}}

[[Kategorii:Salehard| ]]
[[Kategorii:Jamalan Nenciden avtonomižen ümbrikon lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Jamalan Nenciden avtonomine ümbrik|*]]
[[Kategorii:Jamalan Nenciden avtonomižen ümbrikon lidnümbrikod]]
