{{Eländpunkt
 | Nimi = Šarj<br />Шарья
 | Lidnanznam = Coat of Arms of Sharya (Kostroma oblast).png
 | Flag = Flag of Sharya (Kostroma oblast).png
 | Lidnanznam text = Šarjan lidnanznam
 | Flag text = Šarjan flag
 | Valdkund = Venäma
 | Eläjiden lugu = 23,912
 | Voz' = 2017
 | Pind = 25.3
 | Fail = Железнодорожный вокзал станции Шарья в 2020 году (вид с привокзальной площади).jpg
 | Pämez' = Eduard Neganov<br />(2011−2012;<br />reduku 2017—)
 | Telefonkod = +7-49449-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Šarj''' ({{lang-ru|Шарья́}}) om [[Venäma]]n lidn [[Kostroman agj]]an päivnouzmas. Se om Šarjan lidnümbrikon da [[Šarjan rajon]]an administrativine keskuz. Lidn ei mülü rajonha, alištub agjan tobmudele oikti.

== Istorii ==
Eländpunktan aluz om pandud vl 1906 kuti ''Šarj-raudtestancii'' [[Kirov|Vätk]] — [[Vologd]] raudten sauvomižen aigan (1903−1906). Nimitihe penen jogen mödhe, jogi kändihe soks nügüd' suvhe stancijaspäi. Radnikžilo sai lidnan statusad vl 1938. Mülüb Kostroman agjaha sen alusenpanendaspäi vl 1944 lidnaks agjan alištusenke kerdalaz.

Šarjan ižandusen päsarakod oma [[mec]]an süvä ümbriradmine da raudten holituz, mugažo meblin tehmine i sömtegimišton edheotandad oma olmas lidnas. Järed puapakoiden tegim sijadase lähižes Vetlužskii-žilos.

== Geografijan andmused ==
Lidn sijadase rajonan keskuzpalas, [[Vetlug (jogi)|Vetlug-jogen]] hural randpolel ([[Volg]]an hura ližajogi), 4 kilometras randaspäi, 110 m valdmeren pindan päl keskmäižel korktusel. Lidnanvuitte [[Vetlužskii (Kostroman agj)|Vetlužskii-žilo]] seižub Šarj-lidnan i Vetlug-jogen keskes. Matkad [[Kostrom]]hasai om 275 km päivlaskmha orhal vai 320 km avtotedme. Lähembaine lidn om [[Manturovo]] 40 km päivlaskmha orhal.

Lidnanvuitte [[Vetlužskii (Kostroman agj)|Vetlužskii-žilo]] (11 919 rist. vl 2017) da koume pen't küläd mülüdas lidnümbrikho Šarjan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 23 681 ristitud, lidnümbrikon — 36 659 ristitud. Kaikiš suremb lidnan ristitišt oli 27 062 eläjad vl 1989. Vl 2002 ühthemänho 39 365 ristitud elihe lidnümbrikon röunoiš (om olmas vspäi 2004). Kaik 36 565 ristitud elihe lidnümbrikos vl 2017.

Professionaližen opendusen aluzkundad: politehnine i agrarine tehnikumad, pedagogine i medicinine kolledžad, üläopendusen Moskvan i Kostroman aluzkundoiden 4 filialad. [[Ortodoksine hristanuskond|Ortodoksižen hristanuskondan]] koume pühäpertid om olmas lidnas.

== Transport ==
Pened avtobusad da maršruttaksid oma kundaližeks transportaks lidnas da sen ümbrištos. «[[Kotlas]] — [[Nikol'sk]] — [[Uren']] ([[Alalidnan agj]])»-avtote ümbärdab lidnad päivnouzmaspäi, «[[Kostrom]] — [[Kirov]]»-avtote ümbärdab lidnad suvespäi.

== Galerei ==
<gallery mode="packed" heights="125px">
Шарья, храм Святителя Николая.jpg|Ph. Mikulain jumalanpert', vn 2007 nägu
Sharya depot.jpg|Vedimdepo vl 2006
Железнодорожный вокзал станции Шарья в 2020 году (вид с платформы).jpg|Šarj-päraudtestancijan sauvuz vl 2020
Bridge venluga river sharya.jpg|Sild Vetlugas päliči vl 2006
</gallery>

== Homaičendad ==
<references />

== Irdkosketused ==
* [http://www.adm-sharya.ru/ Lidnümbrikon tobmuden aluzkundoiden oficialine sait (''adm-sharya.ru'').] {{ref-ru}}
{{Commons|Category:Sharya}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Kostroman agjan lidnümbrikod]]
[[Kategorii:Šarjan rajon|*]]
