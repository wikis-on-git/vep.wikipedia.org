{{10000}}{{A10000}}
[[Fail:Americas (orthographic projection).svg|thumb|right|250px|Amerik]]
'''Amerik''' om [[Ma]]n kuiv pala. Se kogoneb kahtes [[kontinent]]aspäi — [[Pohjoižamerik]] da [[Suviamerik]]. Lähižed sared [[Grenland]]anke mülüdas sihe mugažo. Mirun palan toine nimituz om ''Uz' mail'm''.

Pind — 42,55 millionad km². Sijadase [[Päivlaskmaine mapolišk|Päivlaskmaižes mapoliškos]] kogonalaz. Eläjiden lugu ületi 1 mlrd ristituid vodel 2016. Nimitadas eläjid amerikalaižikš. Niiden paginkeled oma [[ispanijan kel'|ispanijan]], [[anglijan kel'|anglijan]], [[portugalijan kel'|portugalijan]], [[francijan kel'|francijan]] i [[indejižed keled|indejalaižiden]] keled.

Kaik om 35 valdkundad da 17 rippujad territorijad Amerikas kogonaz. Jagadas Pohjoižamerik-kontinentad koumeks sureks regionaks: Pohjoižamerik (Kanad, AÜV, Meksik), Keskuzamerik, Kariban bassein. Erištadas [[Latinine Amerik|Latiništ Amerikad]], se om Meksik da kaik mi suvemb sidä.

Pohjoižamerikan da Suviamerikan kontinentad ühtištuiba 8 mln vozid tagaz [[Panam]]an rajonas.

== Nimituz ==
Nimitihe Man palad Amerikaks, nägub, florentižen [[Amerigo Vespučči]]-matkadajan nimen mödhe. Risttihe händast [[Pühä Emerik|Pühän Emerikan]] oiktastuseks.

Toižen ezimeletusen mödhe, Amerik sai ičeze nimitust elokahan [[Bristol'|bristolilaižen]] Ričard Amerike-torgovanan kanzannimen mödhe, hän rahoiti Džon Kabotan tošt transatlantišt ekspedicijad. Kabot saihe [[Labrador]]an randhasai vl 1497 (kahtes vodes aigemba mi Vespučči) i nimiti avaitud evropalaižile maid ekspedicijan päižen sponsoran oiktastuseks.

== Homaičendad ==
<references />

{{Commons|America}}

{{Kontinentad}}

{{stub}}
[[Kategorii:Amerik| ]]
[[Kategorii:Man kuivad palad]]
