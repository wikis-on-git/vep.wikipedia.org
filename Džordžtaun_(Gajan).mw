{{Eländpunkt
 | Nimi = Džordžtaun<br />Georgetown
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Gajan
 | Eläjiden lugu = 143,395
 | Voz' = 2012
 | Pind = 50
 | Fail = St George's Cathedral.jpg
 | Pämez' = Patrisia Čeiz-Grin<br />(2016—)
 | Telefonkod = +592
 | Aigvö = [[UTC]]−4
}}
{{Znamoičendad|Džordžtaun}}
'''Džordžtaun''' ({{lang-en|Georgetown}}) om [[Gajan]]an pälidn da kaikiš suremb lidn. Mülüb kuti lidn [[Demerara-Mahaik]]-agjaha.

Lidn om valdkundan politikan, opendusen da tegimišton keskuz. Meriport om lidnas eksportiruimha läz kaikid tavaroid Gajanaspäi (kaikiš znamasižed lugul — sahar, boksitad).

== Istorii ==
Eländpunktan aluz om pandud vl 1781 alamalaižil Demerar-jogen Borselen-sarel kuti ''Starbruk'' / ''Tabrok''. Vspäi 1784 se kändihe [[Alamad|Alamaiden]] kolonijoiden administrativižeks keskuseks. Vl 1812 [[Sur' Britanii|britanijalaižed]] anastiba eländpunktad i nimitiba nügüdläižikš [[Georg III]]-kunigahan oiktastuseks. Vl 1842 elokun 24. päiväl Džordžtaun sai oficiališt lidnan (angl. ''city'') statusad.

Vn 1966 semendkuspäi Džordžtaun om ripmatoman Gajanan pälidnaks.

== Geografijan andmused ==
Lidn sijadase Pohjoižes šurupoliškos, valdkundan pohjoižes, 0 m ü.m.t. keskmäižel korktusel, [[Atlantine valdmeri|Atlantižen valdmeren]] randal. Demerar-jogi sädab estuarii lankten valdmerhe, i lidn seižub sen päivnouzmaižel randal.

Klimat om [[subekvatorialine vö|subekvatorialine]] neps. Kun keskmäine lämuz om +26..+28 C° vodes läbi. Paneb sadegid 2260 mm vodes, kuivemb om uhokus-keväz'kus da sügüz'kus-redukus (80-110 mm kus).

== Eläjad ==
Vl 2012 250 tuh. ristitud elihe lidnas ezilidnoidenke (150 km²), se om valdkundan kaikutte koumanz' ristit.

Vl 2002 rahvahan enambuz oli afrikalaižed (53%), mulatad (24%) da indijalaižed (20%). Religijan mödhe om äi hristanuskojid da induizman uskojid.

== Transport ==
Avtobusad, taksid, venehed da ehtatimed oma kundaližeks transportaks lidnas da sen ümbrištos.

Kaks' lendimportad om läz lidnad. Rahvahidenkeskeine civiline ''Čeddi-Džegan''-lendimport (''GEO'', angl. ''Cheddi Jagan'') radab vspäi 1969 AÜV:oiden sodail'mbazan sijas, sijadase 41 km suvhe lidnaspäi Timehri-ezilidnas. Sišpäi tehtas reisid Keskuzamerikan maihe ([[Port-of-Spein]], [[Paramaribo]], [[Barbados]], [[Panam (lidn)|Panam-lidn]]), AÜV:oiden lidnoihe ([[Nju Jork]], [[Majami]]), [[Toronto]]ho. Toine om regionaline Ogle-lendimport (''OGL''), se sijadase 6 km päivnouzmha lidnaspäi, om reisid [[Paramaribo]]hosai, [[Port-of-Spein]]hasai da [[Barbados]]ha, sidä kesken punolendimil.

== Homaičendad ==
<references />

== Irdkosketused ==
* [http://www.stgeorges.org.gy/ Džordžtaun-lidnan oficialine sait (''stgeorges.org.gy'').] {{ref-en}}
* [http://gina.gov.gy/tag/georgetown-mayor-and-city-council/ Džordžtaun-lidnan tobmuden tag Gajanan valdkundaližen informacižen agentusen ''gina.gov.gy''-saital.] {{ref-en}}

{{Suviamerikan pälidnad}}

[[Kategorii:Džordžtaun (Gajan)| ]]
[[Kategorii:Gajanan lidnad]]
[[Kategorii:Eländpunktad kirjamišton mödhe]]
[[Kategorii:Gajan|*]]
[[Kategorii:Pälidnad]]
