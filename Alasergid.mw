{{Eländpunkt
 | Nimi = Alasergid<br/>Нижние Серги
 | Lidnanznam = Coat of Arms of Nizhnie Sergi (Sverdlovsk oblast).png
 | Flag = Flag of Nizhnie Sergi (Sverdlovsk oblast).png
 | Lidnanznam text = Alasergin lidnanznam
 | Flag text = Alasergin flag
 | Valdkund = Venäma
 | Eläjiden lugu = 8,891
 | Voz' = 2021
 | Pind = 15
 | Fail =
 | Pämez' = Andrei Čekasin<br />(sügüz'ku 2013—)
 | Telefonkod = +7-34398-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Alasergid''' ({{lang-ru|Ни́жние Серги́}}) om [[Venäma]]n lidn da lidnankund [[Sverdlovskan agj]]an suvipäivlaskmas. Se om [[Alasergin rajon]]an administrativine keskuz.

== Istorii ==
Eländpunktan aluz om pandud vl 1743 kuti žilo sauvomha da holitamha [[kaugedraud]]an suladusen tegint. Vl 1943 anttihe Alasergile lidnan statusad. Vozil 1963−1966 lidn oli alištunu agjan tobmudele oikti. Vspäi 2004 Alasergin municipaline ühtnik nimitase rajonaks.

Alasergid šingotasoiš metalližtegesiden [[metallurgii|metallurgižel]] tegimel (armatur), burauduzinstrumentan tegimel i «Alasergid»-kurortal.

== Geografijan andmused ==
Lidn sijadase Serg-jogen oiktal randal tobjimalaz ({{lang-ru|Серга́}} 113 km pitte, [[Uf (jogi)|Ufanjogen]] oiged ližajogi), [[Uralmäged|Keskmäižen Uralan]] päivlaskmaižil pautkil, 320 m ü.m.t. keskmäižel korktusel. Alasergin uit padoseinänke oma olmas jogel päivnouzmha lidnaspäi. ''Nižneserginskai-raudtestancii'' ({{lang-ru|Нижнесергинская}}) om saudud «[[Lis'v]] — [[Näzepetrovsk]]»-keskustal. Matkad [[Jekaterinburg]]hasai om 82 km päivlaskmha orhal, 98 km avtotedme vai raudtedme. Lähembaižed lidnad oma [[Mihailovsk (Sverdlovskan agj)|Mihailovsk]] 20 km suvhe orhal, 25 km avtotedme vai raudtel, i [[Revd (Sverdlovskan agj)|Revd]] 40 km pohjoižpäivnouzmha orhal, 60 km avtol vai raudtel.

Kaks' pen't žilod da üks' külä mülüdas lidnankundha Alasergin ližaks. Lidnankundan pind — 499,08 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 336 ristitud, lidnankundan — 10 431 ristitud (rajonan nelländez). Kaikiš suremb lidnan ristitišt oli 15 540 eläjad vl 1979. Kaik 9 424 ristitud elihe lidnas i 9 481 ristitud kaikes lidnankundas vl 2017.

Rahvahad (2010, ozutadud rahvahudenke): [[venälaižed]] — 91,7%, [[totarlaižed]] — 3,9%, [[azerbaidžanlaižed]] — 1,2%, toižed rahvahad — 3,2%.

[[Ortodoksine hristanuskond|Ortodoksižen hristanuskondan]] kaks' jumalanpertid<ref>[http://sobory.ru/geo/locat/6942 Alasergin pühäpertid ''sobory.ru''-saital.] {{ref-ru}}</ref> oma avaitud lidnas: Ristan Zdvižen'jan (om pühästadud Alasergiš ezmäižen kerdan vl 1907) i Ioann-endustajan (om saudud vl 1903).

Lähembaine professionaližen opendusen aluzkund sijadase rajonan Üläsergid-žilos 15 km päivnouzmha, se om Sergin äiprofil'ne tehnikum.

== Homaičendad ==
<references />

== Irdkosketused ==
* [http://adminsergi.ru/ Alasergin lidnankundan oficialine sait (''adminsergi.ru'').] {{ref-ru}}
{{Commons|Category:Nizhniye Sergi}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Alasergin rajon|*]]
