{{Eländpunkt
 | Nimi = Orel<br />Орёл
 | Lidnanznam = Gerb orla 1988.jpg
 | Flag = Flag of Oryol (city).svg
 | Lidnanznam text = Orelan lidnanznam
 | Flag text = Orelan flag
 | Valdkund = Venäma
 | Eläjiden lugu = 319,651
 | Voz' = 2016
 | Pind = 127.8
 | Fail = Oryol collage.png
 | Pämez' = Vasilii Novikov (2015-)
 | Telefonkod = +7-4862-xxx-xxx
 | Avtokod = 57
 | Aigvö = [[UTC]]+3 ([[MSK]]+0)
}}
'''Orel''' ([[venän kel'|ven]].: ''Орёл'') om lidn [[Venäma]]s, järed raudte- da avtotesol'm. Se om [[Orelan agj]]an administrativine keskuz da kaikiš suremb lidn.

== Istorii ==
Eländpunktan aluz om pandud vl 1566 sügüz'kun 21. päiväl kuti ''Orel-lidnuz'' lidnan statusanke [[Ivan Grazii|Ivan Grazijan]] käskön mödhe. Vspäi 1719 lidn oli Orelan provincijan keskuseks, vll 1778-1928 — Orelan gubernijan pälidnaks. Sen jäl'ghe severz'-se vot lidn mülüi Kurskan agjaha.

Vs 1937 sügüz'kun 27. päiväspäi sädihe Orelan agjad, i lidn tegihe sen keskuseks. Vozil 1941 (3. reduku) - 1943 (5. eloku) lidn oli okkupiruidud [[Saksanma|Germanijan]] sodavägil. Pandud mantazole lidn om udessündutadud 20. voz'sadan kahtendes poles.

== Geografijan andmused ==
Lidn sijadase agjan keskusen lodehes, [[Ok (jogi)|Okanjogen]] da sen huran Orlik-ližajogen muugotil randoil, 170 m korktusel valdmeren pindan päl. Matkad [[Moksv]]hasai om 340 km pohjoižpäivnouzmha. Lähembaine sur' lidn om [[Bränsk]] 119 km lodeheze.

Orel jagase 4 territorialižhe rajonha: Tegimiden (ven. ''Заводской''), Raudteiden (ven. ''Железнодорожный''), Nevondkundaline (ven. ''Советский'') i Pohjoine (ven. ''Северный'').

== Eläjad ==
Vl 1997 eläjiden lugu oli kaikiš suremb — 348 tuhad ristituid. Ortodoksižen hristanuskondan 2 jumalankodid (mez'- da naiž-), 2 päjumalanpertid da 10 jumalanpertid om lidnas. Mugazo om protestantizman 5 jumalanpertid da üks' katoline tulend.

== Ižanduz da transport ==
Ižandusen päsarakod oma erazvuitte elektromehanine tegimišt, biotehnologine sarak da medicinine tehmine, tömašiništon pästand tegimišton sarakoiden täht ([[tömašintegimišt]]), raudbetontegesiden edheotandad, metalližiden tegesiden pästand, sömtegimišt.

Avtobusad, trolleibusad, tramvaid, taksid da jogitaksid (kezal) oma kundaližeks transportaks lidnas. Civiline Orel-Suvine-lendimport (''OEL / ОЕЛ'') sijadase 6 km suvipäivlaskmha lidnan keskusespäi, 2010-ndes vspäi om konservacijas, kävutamata. Lähembaine radai lendimport om [[Bränsk]]as.

== Irdkosketused ==
* [http://www.orelgorsovet.ru/ Lidnan Ezitajiden nevondkundan oficialine sait.] {{ref-ru}}
* [http://www.orel-adm.ru/ Orel-lidnan administracijan sait.] {{ref-ru}}

{{Orelan agjan lidnad}}
{{Venälaižen Federacijan subjektoiden pälidnad}}

[[Kategorii:Orel| ]]
[[Kategorii:Orelan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orelan agj|*]]
