{{Eländpunkt
 | Nimi = Orel<br />Орёл
 | Lidnanznam = Gerb orla 1988.jpg
 | Flag = Flag of Oryol (city).svg
 | Lidnanznam text = Orelan lidnanznam
 | Flag text = Orelan flag
 | Valdkund = Venäma
 | Eläjiden lugu = 311,625
 | Voz' = 2019
 | Pind = 121.2
 | Fail = Oryol collage.png
 | Pämez' = Vasilii Novikov<br />(sügüz'ku 2015—)
 | Telefonkod = +7-4862-xxx-xxx
 | Avtokod = 57
 | Aigvö = [[UTC]]+3 ([[MSK]]+0)
}}
[[Fail:Районы Орла.png|thumb|left|250px|Orel-lidnan rajonad:<br>{{legend|orange|Raudteiden rajon (ven. ''Железнодорожный район'')}} {{legend|green|Tegimiden rajon (''Заводской'')}} {{legend|yellow|Pohjoine rajon (''Северный'')}} {{legend|fuchsia|Nevondkundaline rajon (''Советский'')}}]]
'''Orel''' ({{lang-ru|Орёл}}) om lidn da lidnümbrik [[Venäma]]n päivlaskmas, järed raudte- da avtotesol'm. Se om [[Orelan agj]]an administrativine keskuz da kaikiš suremb lidn. Om olmas «sodahoštusen lidn»-arvnimenke vspäi 2007.

== Istorii ==
Eländpunktan aluz om pandud vl 1566 21. päiväl sügüz'kud kuti ''Orel-lidnuz'' lidnan statusanke [[Ivan Grazii]]-carin käskön mödhe. Vspäi 1719 lidn oli Orelan provincijan keskuseks, vll 1778−1928 — Orelan gubernijan pälidnaks. Sen jäl'ghe severz'-se vozid lidn mülüi Kurskan agjaha.

Vs 1937 sügüz'kun 27. päiväspäi sätihe Orelan agjad, i lidn kändihe sen keskuseks. Vozil 1941 (3. reduku) — 1943 (5. eloku) lidn oli okkupiruidud [[Saksanma|Germanijan]] sodavägil. Pandud mantazole lidn om udessündutadud 20. voz'sadan kahtendes poles.

== Geografijan andmused ==
Lidn sijadase agjan keskuzpalan lodehes, [[Ok (jogi)|Okanjogen]] da sen huran Orlik-ližajogen muugotil randoil, 149..231 m korktusil, 170 m ü.m.t. keskmäižel korktusel. Matkad [[Moskv]]hasai om 340 km pohjoižhe avtotedme vai raudtedme. Lähembaine lidn om [[Mcensk]] 50 km pohjoižpäivnouzmha orhal, avtotedme vai raudtedme. Lähembaine järed lidn om [[Bränsk]] 119 km päivlaskmha-lodeheze avtotedme vai raudtedme.

Orel om lidnümbrikon üks'jäine eländpunkt. Se jagase nelläks administrativiž-territorialižeks rajonaks (edel 1999. vot niid oli koume). Lidnrajonad ei olgoi municipaližikš ühtnikoikš.

== Eläjad ==
Vl 1939 lidnan ristitišt oli 110 564 eläjad. Vn 2010 Venäman rahvahanlugemižen mödhe eläjiden lugu oli 317 747 ristitud. Kaikiš suremb ristitišt oli 348 tuhad eläjid vl 1997. [[Ortodoksine hristanuskond|Ortodoksižen hristanuskondan]] kaks' jumalankodid (mez'- da naiž-), kaks' päjumalanpertid da 10 jumalanpertid<ref>[http://sobory.ru/geo/locat/6210 Orel-lidnan pühäpertid ''sobory.ru''-saital.] {{ref-ru}}</ref> oma olmas lidnas. Mugazo om [[protestantizm]]an viž jumalanpertid da üks' [[katoline jumalankodikund|katoline]] tulend.

Rahvahad (2010): [[venälaižed]] — 96,8%, [[ukrainalaižed]] — 1,1%, [[armenijalaižed]] — 0,4%, [[vaugedvenälaižed]] — 0,3%, toižed rahvahad — 1,4%.

== Ižanduz ==
Ižandusen päsarakod oma erazvuitte elektromehanine tegimišt, biotehnologine sarak da medicinine tehmine, tömašiništon pästand tegimišton sarakoiden täht ([[tömašintegimišt]]), raudbetontegesiden edheotandad, metalližiden tegesiden pästand, sömtegimišt.

== Transport ==
Avtobusad, trolleibusad, tramvaid, taksid da jogitaksid (kezal) oma kundaližeks transportaks lidnas.

Civiline Orel-Suvine-lendimport (''OEL / ОЕЛ'') sijadase 6 km suvipäivlaskmha lidnan keskusespäi, 2010-ndes vspäi om konservacijas, kävutamata. Lähembaine radai lendimport om [[Bränsk]]as.

== Homaičendad ==
<references />

== Irdkosketused ==
* [http://www.orelgorsovet.ru/ Lidnan Ezitajiden nevondkundan oficialine sait (''orelgorsovet.ru'').] {{ref-ru}}
* [http://www.orel-adm.ru/ Lidnan administracijan sait (''orel-adm.ru'').] {{ref-ru}}
{{Commons|Category:Oryol}}

{{Orelan agjan lidnad}}
{{Venälaižen Federacijan subjektoiden pälidnad}}

[[Kategorii:Orel| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orelan agj|*]]
[[Kategorii:Orelan agjan lidnad]]
[[Kategorii:Orelan agjan lidnümbrikod]]
