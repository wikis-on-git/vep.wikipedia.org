{{Rajon
| Nimi          = Volhovan rajon<br />Волховский район
| Znam          = Coat of Arms of Volkhov rayon (Leningrad oblast).png
| Flag          = Flag of Volkhovsky rayon (Leningrad oblast).svg
| Znam text     =
| Flag text     =
| Valdkund      = Venäma
| Pälidn        = Volhov (lidn){{!}}Volhov
| Eläjiden lugu = 92,327
| Year          = 2016
| Pind          = 5,124.65
| Map           = Location of Volkhovsky District (Leningrad Oblast).svg
| Map width     = 
}}
'''Volhovan rajon''' (ven.: ''Волховский район'') om municipaline ühtnik [[Leningradan agj]]as.

Administrativine keskuz om [[Volhov (lidn)|Volhov-lidn]] (mülüb rajonha vspäi 2006), sijadase rajonan suvipäivlaskmas. Rajonan ristitišton pol' eläb siš.

== Istorii ==
Rajonan aluz om pandud vl 1927 elokun 1. päiväl [[Leningradan agj]]an [[Leningradan ümbrik]]ho ühten aigan niiden sädandanke. Zvank-radnikžilo oli rajonan keskuseks. Vl 1930 heinkun 23. päiväl heitihe ümbrikod, i siš aigaspäi rajon mülüb Leningradan agjaha kuti administrativine ühtnik.

Vodele 1933 Zvank-radnikžilo järedui, i sidä kätihe Volhovstroi-lidnaks, kudamb vozil 1939-2006 alištui agjan tombudele oikti, hot' rajonan tobmuden organad oliba neciš lidnas. Vozil 1946-1963 rajonan pala oli mülünu [[Uden Ladogan rajon]]ha. Vl 1977 rajonan pala läksi udhe [[Kirovskan rajon]]ha. Rajon om olmas nügüdläižiš röunoiš vspäi 2006.

== Geografijan andmused ==
Volhovan rajon om Leningradan agjan keskuztaho. Pind — 5 124 nellikkilometrad (kudenz' sija agjas), Ladogan palanke — 8 428,41 km². Mec katab viž kudendest rajonan territorijad (4 208 km²).

Om röunoid 4 [[Leningradan agj]]an rajonanke:
* pohjoižpäivnouzmas [[Pöudon rajon]]anke;
* suvipäivnouzmas [[Tihvinan rajon]]anke;
* suvipäivlaskmas [[Kirišin rajon]]anke;
* päivlaskmas [[Kirovskan rajon]]anke.

Rajonan pohjoižed randad lainištab [[Ladog]]anjärv. Znamasižed joged oma [[Volhov (jogi)|Volhov]] da [[Säs']] (lanktas [[Ladog]]ha), mugažo [[Paksjogi|Paš]] ([[Süvär'|Süvärin]] hura ližajogi). [[Süvär']]-jogensu om rajonan pohjoižpäivnouzmaižel röunal ([[Süvärensu]]). Kaik joged mülüdas [[Atlantine valdmeri|Atlantižen valdmeren]] basseinha.

Londuseližed varad oma [[turbaz]], [[sauvondmaterialad]] ([[mouckivi]], [[gravii]], [[lete|letked]], [[savi|saved]]), [[fosfor|fosforitad]], [[mec]], [[vezi|reskvezi]].

Vspäi 2006 rajonan territorii alajagase 15 municipaližhe ühtnikha: 3 lidnkundha da 12 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 30 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Novikov Vladimir|Vladimir Novikov]] radab sen ezimehen da rajonan pämehen vs 2014 redukun 1. päiväspäi. Ezitajiden Nevondkund valičeb rajonan administracijan pämest.

Vs 2016 sulakun 27. päiväspäi [[Räzanova Tat'jana|Tat'jana Räzanova]] radab rajonan administracijan pämehen velgusentäutajan (ühteks kuks). Vs 2015 keväz'kuspäi ezmäine varapämez', viž muite varapämest da abunik oma hänele abhu. Kuz' komitetad, 6 palakundad, 4 sektorad, ohjastuz da 2 laudkundad alištudas rajonan administracijan pämehištole.

== Eläjad ==
Vn 2010 Venäman rahvahanlugemižen mödhe eläjiden lugu oli 95 182 ristitud (kudenz' sija agjas).

Kaik om 280 eländpunktad rajonas, sidä kesken 3 lidnad, 9 žilod, 6 raudtestancijan žilod, 262 küläd.

Toižed sured eländpunktad oma [[Säs'stroi]]-lidn (13,2 tuh. rist. vl 2016), [[Uz' Ladog]]-lidn (8,5 tuh. rist. vl 2016) da [[Paš (külä)|Paš]]-külä (3,8 tuh. rist. vl 2012).

Rahvahad (vn 2010 Venäman rahvahanlugemižen mödhe, enamba 0,8%): [[venälaižed]] — 93,7%, [[ukrainalaižed]] — 1,1%, [[vaugedvenälaižed]] — 0,6%, [[čiganalaižed]] — 0,5%, [[azerbaidžanlaižed]] — 0,5%, [[armenijalaižed]] — 0,5%, toižed — 1,6%, rahvahuden ozutandata — 1,5%.

Erased igähižed rahvahad: [[karjalaižed]] — 52 rist. (0,05%), [[suomalaižed]] — 25 rist. (0,03%), [[vepsläižed]] — 23 rist. (0,02%), [[estilaižed]] — 14 rist. (0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 28-29.] {{ref-ru}}</ref>.

== Ižanduz ==
Rajonan ižandusen päsarakod oma [[kivivoi]]n ümbriradmine, himine sarak, cellülozbumagaine sarak, sömtegimišt, maižanduz, mecan ümbriradmine, gidroenergetik ([[Volhovan GES]]), turizm<ref>[http://www.volkhov-raion.ru/images/stories/economy/2015/2015IPVMR.pdf Volhovan rajonan investicine pasport (volkhov-raion.ru). — 38 lp. — Lpp. 6-8.] {{ref-ru}}</ref>, vhesai 2013 — [[alüminii|alüminijan]] tehmine.

== Homaičendad ==
<references />

== Irdkosketused ==
* [http://volsov.ru/ Volhov-lidnan i Volhovan rajonan Ezitajiden Nevondkundoiden oficialine sait.] {{ref-ru}}
* [http://www.volkhov-raion.ru/ Volhovan rajonan administracijan oficialine sait.] {{ref-ru}}

{{Rajonad Leningradan agjas}}

[[Kategorii:Volhovan rajon| ]]
