{{A10000}}
{{Eländpunkt
 | Nimi = Čeläbinsk<br />Челябинск
 | Lidnanznam = CoA of Chelyabinsk (2000).svg
 | Flag = Flag of Chelyabinsk.svg
 | Lidnanznam text = Čeläbinskan lidnanznam
 | Flag text = Čeläbinskan flag
 | Valdkund = Venäma
 | Eläjiden lugu = 1,187,960
 | Voz' = 2021
 | Pind = 530
 | Fail = Вид на на исторический центр города Челябинск.jpg
 | Pämez' = Natal'ja Kotova<br />(kezaku 2019—)
 | Telefonkod = +7-351-xxx-xxxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Čeläbinsk''' ({{lang-ru|Челябинск}}) om [[Venäma]]n millionerlidn da lidnümbrik. Se om valdkundan seičemenz' lidn eläjiden lugun mödhe, [[Čeläbinskan agj]]an administrativine keskuz da kaikiš suremb lidn.

Lidn om Venäman järed transporttesol'm, [[raud]]an da [[cink]]an metallurgijan keskuz. Sigä pästtas surid torvid da ferroühthesuladusid, om äi metallan ümbriradmižen tegimid.

== Istorii ==
Nügüdläižen eländpunktan aluz om pandud vl 1736 kuti puine lidnuz baškiran Čeläb (Seläb)-külän sijas ({{lang-ru|Челяба, Селяба}}). Žilo sai lidnan statusad vl 1781, oficialižikš — vl 1787.

Vozil 1743−1781 lidn oli [[Isetin provincii|Isetin provincijan]] keskuseks, vozil 1804−1919 mülüi [[Orenburgan gubernii|Orenburgan gubernijha]].

Vl 1892 «[[Samar]] — [[Uf]] — [[Zlatoust]] — Čeläbinsk»-raudte tuli lidnha, tehtihe sidä [[Transsib]]an päteks. Lidn šingotaškanzihe teravas, Venäman leibän (ühtenz' surtte) i čajun (kahtenz' surtte) biržad sijazisoiš täs edel revolücijad. Lidn kazvoi lujas ezmäižiden vižvoččiden planoiden aigan da [[Toine mail'man soda|Suren Voinan]] mändes.

Čeläbinskan ižandusen päsarakod oma metallurgii (rosttumatoi [[teraz]], [[raud]]an ühthesuladused, [[cink]], suren diametran torved, profiliruidud terazlava), likkuimiden da sauvondmašinoiden pästand («ČTZ Uraltrak»-traktortegim<ref>[http://chtz-uraltrac.ru/ «ČTZ Uraltrak»-traktortegimen sait (''chtz-uraltrac.ru'').] {{ref-ru}}</ref>, avtoližavedamad, tesauvondan mašinad), tömašinoiden tehmine, «Molnija»-časuidentegim.

== Geografijan andmused ==
Lidn sijadase agjan pohjoižpäivnouzmas, [[Miass (jogi)|Miass-jogen]] muugotil randoil ([[Ob' (jogi)|Obin]] hurapol'ne bassein), [[Uralmäged|Suviuralan]] pautkilpäi päivnouzmha, katl'uses 200..250 metrad korktusil. Tulleitomad päiväd ottas voden koumandest. Šeršni-vezivaradim Miass-jogel da koume järedad järved (Smolino, Pervoje, Sineglazovo) mülüdas lidnan territorijha. Miassan hural randal Ural-region om, oiktal randal [[Sibir']] augotase.

Matkad lidnaspäi [[Moskv]]hasai om 1879 km päivlaskmha. Matkad [[Jekaterinburg]]hasai om 200 kilometrad pohjoižhe. [[Kopeisk]] om Čeläbinskan päivnouzmaine kaimdailidn, ned röunatadas toine toiženke.

Čeläbinsk jagase seičemeks administrativižeks rajonaks (vspäi 2014 — municipaliženke statusanke), sen ližaks enamba 20 eländpunktad-žilod mülüdas lidnümbrikho, kaik ned oma jagadud rajonidme. Administrativižed rajonad: Kalininan, Kurčatovan, Leninan, Metallurgine, Nevondkundaline, Traktortegimen da Keskuzrajon.

== Eläjad ==
Vl 1913 lidnan ristitišt oli 65 100 eläjad. Vn 2010 Venäman rahvahanlugemižen mödhe lidnümbrikon eläjiden lugu oli 1 130 132 ristitud. Kaikiš suremb lidnümbrikon ristitišt oli 1 202 371 eläjad vl 2018. Severz'-se [[hristanuskond]]an i [[islam]]an pühäpertid da [[judaizm]]an pühäpert' oma olmas lidnas.

Rahvahad (enamba 0,4% vl 2010): [[venälaižed]] — 82,9%, [[totarlaižed]] — 4,8%, [[baškiralaižed]] — 3,0%, [[ukrainalaižed]] — 1,4%, [[saksalaižed]] — 0,6%, [[vaugedvenälaižed]] — 0,4%, toižed rahvahad — 2,7%, rahvahuden ozutandata — 4,2%.

== Transport ==
Rahvahidenkeskeine civiline ''Čeläbinsk (Balandino)-lendimport I.V. Kurčatovan nimed'' (''CEK / ЧЛБ'', 1,65 mln passažiroid vl 2018) sijadase 18 kilometras pohjoižpäivnouzmha lidnan keskusespäi. Sišpäi tehtas reisid Evropan da Keskuzazijan maihe, Venämadme tobjimalaz, mugažo čarterreisid lebutahoiže.

Avtobusad, trolleibusad, tramvaid da taksid oma kundaližeks transportaks lidnas. Metropoliten om sauvomižes vspäi 1992, kiruhtramvain sisteman avaiduz planiruiše sen sijas vl 2025. Äiluguižed sildad ühtenzoittas Miass-jogen randoid. Läz 20 raudtestancijad da platformad ratas Čeläbinskas. Rengazavtote 140 km pitte ümbärdab lidnad.

== Galerei ==
<gallery mode="packed" heights="125px">
Площадь Революции 2 (Челябинск) f002.jpg|Lidnan administracijan sauvuz (2018)
CHELYABINSK Saint Simeon Church Yard.jpg|Ph. Simeon Verhoturjelaižen kafedraline päjumalanpert' (ortodoksine hristanuskond), vn 2015 nägu
Соборная мечеть № 129 (Челябинск) f011.jpg|Ak-mečet' (islam, om saudud 1890-nzil vozil), vn 2018 nägu
Общий вид завода.jpg|Čeläbinskan cinkantegim vl 2016
АО "ЧРЗ"Полёт" расположен в центре Челябинска.jpg|«Polöt»-radiotegim vl 2019
University (13125656685).jpg|Suviuralan valdkundaline universitet (2011, päsauvuz)
Chelyabinsk State University main building (01).jpg|Čeläbinskan valdkundaline universitet (2021, päkoprus)
Челябинская областная клиническая больница № 1 f003.jpg|Čeläbinskan agjan klinine läžundkodi nomer 1, poliklinikan 1. korpus (2018)
Челябинский аэропорт (Баландино) 2020.jpg|Čeläbinsk (Balandino)-lendimportan rahvahidenkeskeine terminal vl 2020
Железнодорожный вокзал (Челябинск-Главный) f002.jpg|Čeläbinsk-Päine-raudtestancijan sauvuz adivpertinke vl 2018
</gallery>

== Homaičendad ==
<references />

== Irdkosketused ==
* [http://www.chelduma.ru/ Čeläbinsk-lidnan Duman oficialine sait (''chelduma.ru'').] {{ref-ru}}
* [http://www.cheladmin.ru/ Čeläbinskan ohjastusen oficialine sait (''cheladmin.ru'').] {{ref-ru}} {{ref-en}}
{{Commons|Chelyabinsk}}

{{Čeläbinskan agjan lidnad}}
{{Venälaižen Federacijan subjektoiden pälidnad}}

[[Kategorii:Čeläbinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agj|*]]
[[Kategorii:Čeläbinskan agjan lidnad|*]]
[[Kategorii:Čeläbinskan agjan lidnümbrikod]]
