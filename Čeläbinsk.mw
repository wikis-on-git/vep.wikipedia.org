{{Eländpunkt
 | Nimi = Čeläbinsk<br />Челябинск
 | Lidnanznam = CoA of Chelyabinsk (2000).svg
 | Flag = Flag of Chelyabinsk.svg
 | Lidnanznam text = Čeläbinskan lidnanznam
 | Flag text = Čeläbinskan flag
 | Valdkund = Venäma
 | Eläjiden lugu = 1,192,036
 | Voz' = 2016
 | Pind = 530
 | Fail = Collage Челябинск.jpg
 | Pämez' = [[Teftelev Evgenii|Evgenii Teftelev]] (2014-)
 | Telefonkod = +7-351-xxx-xxxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Čeläbinsk''' ([[venän kel'|ven]].: ''Челябинск'') om lidn-millioner [[Venäma]]s. Se om [[Čeläbinskan agj]]an administrativine keskuz da kaikiš suremb lidn.

Lidn om Venäman järed transporttesol'm, raudan da cinkan metallurgijan keskuz. Sigä pästtas surid torvid da ferroühthesuladusid, om äi metallan ümbriradmižen tegimid.

== Istotii ==
Nügüdläižen eländpunktan aluz om pandud vl 1736 kuti puine lidnuz baškiran Čeläb (Seläb)-külän sijas (ven.: ''Челяба, Селяба''). Se sai lidnan statusad vl 1781, oficialižikš — vl 1787.

Vozil 1743-1781 lidn oli [[Isetin provincii|Isetin provincijan]] keskuseks, vozil 1804-1919 mülüi [[Orenburgan gubernii|Orenburgan gubernijha]].

Vl 1892 [[Samar]] — [[Uf]] — [[Zlatoust]] — Čeläbinsk raudte tuli lidnha, sidä tegihe [[Transsib]]an päten. Lidn šingotaškanzihe teravas, Venäman leibän (ühtenz' surtte) i čajun (kahtenz' surtte) biržad sijazihe täs edel revolücijad. Lidn kazvoi lujas ezmäižiden pätiletkoiden aigan da [[Toine mail'man soda|Suren Voinan]] mändes.

== Geografijan andmused ==
Lidn sijadase agjan pohjoižpäivnouzmas, [[Miass (jogi)|Miass-jogen]] muugotil randoil ([[Obinjogi|Obin]] bassein), [[Uralmäged|Suviuralan]] pautkilpäi päivnouzmha, katl'uses 200-250 metrad korktusil. Tulleitomad päiväd ottas voden koumandest. Šeršni-vezivaradim Miass-jogel da koume järedad järved (Smolino, Pervoje, Sineglazovo) mülüdas lidnan territorijha. Miassan hural randal om Ural-region, oiktal randal [[Sibir']] augotase.

Matkad lidnaspäi [[Moskv]]hasai om 1879 km päivlaskmha. Matkad [[Jekaterinburg]]hasai om 200 kilometrad pohjoižhe. [[Kopeisk]] om Čeläbinskan päivnouzmaine kaimdai-lidn, ned röunatadas toine toiženke.

Čeläbinsk alajagase seičemehe administrativižhe rajonha, sen ližaks enamba 20 eländpunktad-žilod mülüdas lidnümbrikho. Administrativižed rajonad: Kalininan, Kurčatovan, Leninan, Metallurgine, Nevondkundaline, Traktortegimen da Keskuzrajon.

== Transport ==
Rahvahidenkeskeine civiline ''Čeläbinsk (Balandino)-lendimport'' (''CEK / ЧЛБ'') sijadase 18 kilometras pohjoižpäivnouzmha lidnan keskusespäi. Sišpäi tehtas reisid Evropan da Keskuzazijan maihe, Venämadme tobjimalaz, mugažo čarterreisid lebutahoihe.

Avtobusad, trolleibusad, tramvaid da taksid oma kundaližeks transportaks lidnas. Metro om vaiše sauvomižes. Äiluguižed sildad ühtenzoittas Miass-jogen randoid. Läz 20 raudtestancijad da platformad om Čeläbinskas.

== Eläjad ==
Vl 1913 lidnan ristitišt oli 65 100 ristitud. Vn 2010 rahvahanlugemižen mödhe eläjiden lugu oli 1 130 132 ristitud. Severz' hristanuskondan i islaman pühäpertid da iudaizman 1 pühäpert' oma lidnas.

Rahvahad (enamba 0,4%, vn 2010 kaiken Venäman rahvahanlugemižen mödhe): [[venälaižed]] — 82,9%, [[totarlaižed]] — 4,8%, [[baškiralaižed]] — 3,0%, [[ukrainalaižed]] — 1,4%, [[saksalaižed]] — 0,6%, [[vaugedvenälaižed]] — 0,4%; toižed — 2,7%, rahvahuden ozutandata — 4,2%.

== Homaičendad ==
<references />

== Irdkosketused ==
* [http://www.chelduma.ru/ Čeläbinsk-lidnan Duman oficialine sait.] {{ref-ru}}
* [http://www.cheladmin.ru/ Čeläbinskan ohjastusen oficialine sait.] {{ref-ru}} {{ref-en}}

{{Čeläbinskan agjan lidnad}}
{{Venälaižen Federacijan subjektoiden pälidnad}}

[[Kategorii:Čeläbinsk| ]]
[[Kategorii:Čeläbinskan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agj|*]]
