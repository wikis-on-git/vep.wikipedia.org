{{Eländpunkt
 | Nimi = Kohtla-Järve
 | Lidnanznam = Coat of arms of Kohtla-Jarve.svg
 | Flag = Flag of Kohtla-Jarve.svg
 | Lidnanznam text = Kohtla-Järven lidnanznam
 | Flag text = Kohtla-Järven flag
 | Valdkund = Estinma
 | Eläjiden lugu = 34,394
 | Voz' = 2018
 | Pind = 39.34
 | Fail = Kohtla-Järve Linnavalitsus.jpg
 | Pämez' = Lüdmila Jančenko<br />(reduku 2016—)
 | Telefonkod = +372-33
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Kohtla-Järve linn.png|thumb|left|250px|Lidnan kart vl 2012]]
'''Kohtla-Järve''' (mugažo [[estin kel'|estikš]]; {{lang-fi|Kohtla-Järvi}}, {{lang-de|Kochtel-Türpsal}}) om [[Estinma]]n pohjoižpäivnouzmaižes [[Ida-Virun makund]]as. Se om valdkundan videnz' surtte lidn.

== Istorii ==
Severz'-se erižid paloid mülüdas lidnha, kaikiš amuižembad mainitadas vl 1241 Danijan maiden kirjas. Palab [[šoidkivi]] om lidnan sündundan päsü, voib löuta sidä avol'jaižen da manalaižes olendas lidnan ümbrištos. 20. voz'sadal ottihe kävutandha šoidkiven löudmižsijid, šingotaškanzihe radnikžiloid läz niid. Vl 1924 saudihe tegint samha void šoidkivespäi läz Kohtl-raudtestancijad. ''Kohtla-Järve-radnikžilo'' kazvataškanzi tegimenno i kätihe ümbrišton päžiloks.

Vn 1946 15. päiväl kezakud radnikžilo sai lidnan statusad. Lidnan eländfartalad oma erigoittud keskneze šoidkiven kaivuzsijil, mugažo kilometrižil meckeskustoil da pöudoil varuitomudhe näht, i erazvuiččed lidnrajonad levitadas 30 kilometrhasai. Vhesai 1964 lidn mülüti ičheze äjid lähižid žilod, severz'-se läksiba lidnan tobmudespäi vl 1991, koume lidnad sündui: [[Jihvi]], [[Kiviili]] i [[Püssi]], da Kohtl-žilo.

== Geografijan andmused ==
[[Fail:Kohtla-Jarve linnaosad.png|thumb|left|300px|Kohtla-Järven rajonad: (1) Ahtme, (2) Järve, (3) Oru, (4) Somp, (5) Kukruze]]
Lidn sijadase makundan pohjoižes. Lebun zon om lidnan da [[Suomen laht]]en keskes. Matkad [[Tallidn]]hasai om läz 150 km päivlaskmha orhal. [[Jihvi]]-lidn sijadase Kohtla-Järven südäimes.

Lidn jagase vidhe rajonha ({{lang-et|linnaosad}}): Ahtme, Järve (Vanh Lidn, Käv (est. Käva), Uz' Lidn), Oru, Somp (est. ''Sompa''), Kukruze (est. <em>Kukruse</em>).

== Eläjad da ižanduz ==
Vl 2010 eläjiden lugu oli 44,5 tuhad ristituid. Venäkel'žed oma enambuses lidnas, videndez — [[estilaižed]], kaik om läz 40 rahvahut. Koume proftehništ školad oma lidnas. [[Tallidnan tehnine universitet|Tallidnan tehnižen universitetan]] palakundad: Šoidkiven institut (paloin) i Virun makundan kolledž.

Šoidkiven samine da ümbriradmine, himine sarak oma šingotadud lidnas. Sijaližed lämuzenergokeskused ratas šoidkivel.

Avtobusad, maršruttaksid da taksid oma kundaližeks transportaks lidnas da sen ümbrištos. Voib sadas «[[Tallidn]] — [[Narv (lidn)|Narv]] — [[Piter]]»-avtotel, om avtote [[Tartu|Tarthusai]], raudtestancii om läz lidnad.

== Homaičendad ==
<references/>

== Irdkosketused ==
* [http://www.kohtla-jarve.ee/ Lidnan tobmuden aluzkundoiden oficialine sait (''kohtla-jarve.ee'').] {{ref-et}} {{ref-ru}}
{{Commons|Category:Kohtla-Järve}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Ida-Virun makund]]
