{{Eländpunkt
 | Nimi = Babajevo<br />Бабаево
 | Lidnanznam = Coat of Arms of Babayevo (town), Vologda Oblast (from 2011-03-28).gif
 | Flag = 
 | Lidnanznam text = Babajevon lidnanznam
 | Flag text = 
 | Valdkund = Venäma
 | Eläjiden lugu = 11,493
 | Voz' = 2017
 | Pind = 14.57
 | Fail = Вокзал ст. Бабаево.jpg
 | Pämez' = Jurii Parfenov (2009—)
 | Telefonkod = +7-81743-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Babajevo''' ({{lang-ru|Бабаево}}) om [[Venäma]]n lidn da lidnankund [[Vologdan agj]]an suvipäivlaskmas. Se om [[Babajevon rajon]]an administrativine keskuz.

== Istorii ==
Babajevo-külä mainitase vl 1545 da mülüb lidnankundha. Nikol'skii Zavod-külä oli olmas vspäi 1822, metallurgine tegim oli siš, pästtihe telegrafveimid, nagloid da koukuid.

Nügüd'aigaižen eländpunktan aluz om pandud vl 1902 kuti ''Babajevo-raudtestancii'', nimitihe lähižen külän mödhe. Vl 1925 ühtištuihe žilod raudtestancijanno lähiženke ''Nikol'skii Zavod-külänke'' da anttihe lidnan statusad.

Babajevon ižandusen päsarakod oma mecan ümbriradmine (kleidüd brusan tegim, mecpilindedheotandad), elektrotehnižiden tegesiden pästand (SAS «Svetlana-Rentgen»). Ühtennimine raudtestancii om «[[Vologd]] — [[Volhov (lidn)|Volhov]]»-keskustal. Londuseližen gazan kompressorstancii sijadase lidnan ümbrištos «Gräzovec — Viipur»-gazanveimel.

== Geografijan andmused ==
Lidn sijadase [[Mologan da Šeksnan alangišt]]os, [[Kolp' (Sudan ližajogi)|Kolp'-jogen]] randoil. Se seižub ülüdel keskel mecakahid [[so]]id, 137 m keskmäižel korktusel valdmeren pindan päl. Matkad [[Vologd]]hasai om 246 km raudtedme, 309 km avtotedme. Lähembaine lidn om [[Ustüžn]] 68 km suvhe orhal vai 94 km avtotedme. Lähembaine sur' lidn om [[Čerepovec]] 116 km päivnouzmha orhal, 119 km raudtedme vai 177 km avtotedme.

Nell' pen't küläd mülüdas lidnankundha Babajevon ližaks. Lidnankundan pind — 185,3 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 073  ristitud. Vl 2017 11 608 ristitud elihe lidnankundas. Kaikiš suremb lidnan ristitišt oli läz 14 tuhad eläjid vozil 1989−2001. [[Ortodoksine hristanuskond|Ortodoksižen hristanuskondan]] phh. Pedran da Pauloin pühäpert' om lidnas, sen ližaks lidnan päjumalanpert' om sauvomas.

Lähembaižed professionaližen opendusen aluzkundad ratas Ustüžnas i Čerepovecas.

== Irdkosketused ==
* [http://www.gorodbabaevo.ru/ Lidnan ohjastusen oficialine sait (''gorodbabaevo.ru'').] {{ref-ru}}
* [http://www.vologda-oblast.ru/municipalitety/babaevskiy_rayon/Babaevo/ Babajevo-lidnan lehtpol' Vologdan agjan ohjastusen oficialižel portalal (''vologda-oblast.ru'').] {{ref-ru}}
{{Commons|Category:Babayevo}}

{{Vologdan agjan lidnad}}

[[Kategorii:Babajevo| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnad]]
[[Kategorii:Babajevon rajon|*]]
