[[Fail:WhiteHousenightphoto.JPG|thumb|right|250px|Vauktan Pertin suvipol'ne oc]]
'''Vauged Pert'''' ([[Anglijan kel'|anglijan kelel]]: ''the White House'') om [[Amerikan Ühtenzoittud Štatad|Amerikan Ühtenzoittud Štatoiden]] Prezidentan oficialine rezidencii. Sen sijaduz om [[Vašington]]as (Kolumbijan ümbrikos), a adres om ''Pensil'vanijanavenü, 1600''. 

Sauvond augotadihe 1792 vodel, lopihe 1800 voden kül'mkun 1 päiväl. Sen ezmäižen ižand oli toine AÜŠ:n prezident Džon Adams. Vauged Pert' oli kaikiden AÜŠ:n prezidentoiden rezidencii, päiči [[Vašington Džordž|Vašingtonan Džordžas]], kudamb oli valdas 1789 vodelpäi 1797 vodhesai. 1812 voden elokul britanijalaižed sodaväged poltiba Vauktad Pertid, sütutandan jälg'he se om rekonstruiruidud da udištadud. 

Vauged Pert' om palladianižen stilin sauvuz. Pertin arhitektor om Džejms Hoban. Sišom kuz' žirud: kaks' cokoližed, kaks' kundaližiden vasthaotandoiden täht da kaks' Prezidentan kanzan täht. Ovaližes radkabinetas Prezident tegeb valdkundan ohjandusen töd – allekirjutab käskusiden projektad da vasttase ičeze ühtradnikoidenke da adivoidenke.

Lehtezmehiden kelel «Vauged Pert'»-termin om Ühtenzoittud Štatoiden Prezidentan administracijan sinonim (anologižešti: «Kreml'», «Jelisejan pert'kulu» i m.e.). 

Vauktan Pertin kuva om kaks'kümnedollarižel banknotal.

== Irdkosketused ==
* [http://www.whitehouse.gov/ Vauktan Pertin oficialine sait] {{ref-en}}

[[Kategorii:Valdkundan pämehiden rezidencijad]]
[[Kategorii:Vašington]]
