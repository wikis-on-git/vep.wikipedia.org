[[Fail:Aerial view of the White House.jpg|thumb|right|250px|Vauktan Pertin kompleksan ühthine nägu pohjoižespäi vn 2007 sulakus. Keskuz: Radonoigendai Rezidencii (1792−1800) pohjoižocseinänke (1829); huralpäi: Päuvnouzmaine suug (1942), oiktalpäi: Päuvlaskmaine suug (1901) Ovaliženke radhonusenke (1909) sen suvipäivnouzmaižes saumas.]]
'''Vauged Pert'''' ([[anglijan kel'|anglijan kelel]]: ''the White House'') om [[Amerikan Ühtenzoittud Valdkundad|Amerikan Ühtenzoittud Valdkundoiden]] Prezidentan oficialine rezidencii. Sen sijaduz om [[Vašington (lidn)|Vašingtonas]] (Kolumbijan ümbrikos), adres om ''Pensil'vanijanavenü, 1600''. 

Augotadihe sauvondad vodel 1792, lopihe 1800-nden voden 1. päiväl kül'mkud. AÜV:oiden kahtenz' prezident Džon Adams oli sen ezmäižen ižandan. Vauged Pert' oli kaikiden AÜV:oiden prezidentoiden rezidencii, päiči ezmäižes prezidentas [[Vašington Džordž|Džordž Vašingtonas]], kudamb oli valdas vodelpäi 1789 vodhesai 1797. 1812-nden voden elokul britanijalaižed sodaväged poltiba Vauktad Pertid, sütutandan jäl'ghe se om rekonstruiruidud da udištadud. 

Vauged Pert' om palladianižen stilin sauvuz. Pertin arhitektor om Džeims Hoban. Kuz' žirud om siš: kaks' cokolišt, kaks' kundaližiden vasthaotandoiden täht da kaks' Prezidentan kanzan täht. Prezident tegeb valdkundan ohjandusen töd Ovaližes radkabinetas — allekirjutab käskusiden projektid da vasttase ičeze ühtradnikoidenke da adivoidenke. Sase lendimportaspäi Pertihesai ''Marine One''-punolendimel.

Lehtezmehiden kelel «Vauged Pert'»-termin om Ühtenzoittud Valdkundoiden Prezidentan administracijan sinonim (anologižešti: «Kreml'», «Jelisein pert'kulu» i m.e.). 

Vauktan Pertin kuva om [[AÜV:oiden dollar|kaks'kümnedollarižel banknotal]].

== Galerei ==
<center><gallery>
Fail:North-lawn-1987.jpg|Vauktan Pertin pohjoižpol'ne ocsein
Fail:WhiteHousenightphoto.JPG|Suvipol'ne ocsein
Fail:White-house-floor1-green-room.jpg|Vihand honuz
Fail:CROSSHALLSTAIRS03.jpg|Pordhad
Fail:US-WhiteHouse-Logo.svg|Logotip
</gallery></center>

== Homaičendad ==
<references/>

== Irdkosketused ==
* [http://www.whitehouse.gov/ Vauktan Pertin oficialine sait (''whitehouse.gov'').] {{ref-en}}
{{Commons|White House}}

[[Kategorii:Valdkundan pämehiden rezidencijad]]
[[Kategorii:Vašington]]
