{{Venälaižen Federacijan subjekt
|Nimi           = Ingušetijan Tazovaldkund
|Venälaine nimi = Республика Ингушетия <small>(ven.)</small><br />ГIалгIай Мохк <small>(inguš.)</small>
|Flag           = [[Fail:Flag of Ingushetia.svg|150px|Ingušetijan Tazovaldkundan flag]]
|FSCoA          = [[Fail:Coat of Arms of Ingushetia.svg|110px|Ingušetijan Tazovaldkundan znam]]
|FlagLnk        = Ingušetijan Tazovaldkundan flag
|CoALnk         = Ingušetijan Tazovaldkundan znam
|FSMap          = [[Fail:Map of Russia - Ingushetia.svg|300px]]
|FSCtrWhat      = Pälidn
|FSCtrNm        = [[Magas]]
|AreaRnk        = 82
|TotArea        = 3628
|WaterPrcnt     = 0.47
|PopRnk         = 74
|Eläjiden lugu  = 488043
|PopCtDate      = 2018
|PopDens        = 134.52
|GDPRnk         = 79
|GDP            = 50,9
|GDPCtDate      = 2016
|GDP(PPP)       = 106,8
|FedDistrNm     = Pohjoižkavkazan
|EcRegNm        = Pohjoižkavkazan
|OfLangs        = [[ingušan kel']], [[venäkel']]
|HeadTtl        = Tazovaldkundan pämez'
|HeadNm         = [[Jevkurov Junus-Bek|Junus-Bek Jevkurov]]
|ViceTtl        = Ohjastusen ezimez'
|ViceNm         = [[Gagiev Ruslan|Ruslan Gagiev]]
|LegislTtl      = Rahvahaližen Suiman ezimez'
|LegislNm       = [[Evloev Zälimhan|Zälimhan Evloev]]
|FSAnthem       = ''[[Ingušetijan Tazovaldkundan gimn|Mägiagjan čomakulus palas...]]''
|Domain         =
|CadNo          = 06
|MSK            = [[UTC]]+3 ([[MSK]]+0)
}}
'''Ingušetijan Tazovaldkund''' vai '''Ingušetii''' ({{lang-ru|Республика Ингушетия}}, ''Ингушетия'', {{lang-inh|ГIалгIай Мохк}}, ''ГIалгIайче'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Pohjoižkavkazan federaline ümbrik|Pohjoižkavkazan federaližhe ümbrikho]].

Tazovaldkundan pälidn om [[Magas]].

Ingušetii om Venäman kaikiš penemb subjekt pindan mödhe lugemata federaližen alištusen lidnoid.

== Keled ==
Valdkundkeled oma [[venäkel']] i [[ingušan kel']].

== Istorii ==
Ingušetijan Tazovaldkund om olmas vs 1993 vilukun 9. päiväspäi [[Čečenijan da Ingušetijan Tazovaldkund|Čečenijan da Ingušetijan]] čihodamižen jäl'ghe.

Ingušetijan Tazovaldkundan Konstitucii<ref>[http://constitution.garant.ru/region/cons_ingush/ Ingušetijan Tazovaldkundan Konstitucijan tekst. — ''Constitution.garant.ru''.] {{ref-ru}} {{ref-inh}}</ref> om vahvištadud vn 1994 27. päiväl uhokud kaiken rahvahan referendumal da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Ingushetia.jpg|thumb|left|250px|Ingušetijan Tazovaldkundan reljefan kart.]]
Tazovaldkundal om röunoid [[Čečenijan Tazovaldkund]]anke päivnouzmas, [[Gruzii|Gruzijanke]] suves (läz 45 km), [[Pohjoižosetijan — Alanijan Tazovaldkund]]anke päivlaskmas da pohjoižes. Ingušetijan Tazovaldkund om mererandatoi.

Pind om 3628 nellikkilometrad, sidä kesken videndez [[mec]]oiden al (756 km²) mägiden pautkil. Znamasine jogi om [[Sunž (Terekan ližajogi)|Sunž]]. Kaik joged oma Terekan ližajoged, ned mülüdas [[Kaspijan meri|Kaspijan meren]] basseinha. Om severz'-se penid nimetomid mägijärvid.

Jagadud süvižil jogialangištoil [[Kavkaz]]an ezimägištod da mägisel'gad ottas territorijan tobjad palad. Pohjoižes om [[step'|stepid]]. Kaikiš korktemb čokkoim om [[Kavkazan Pämägisel'g]]an [[Šan]]-mägenpä (4451 m) tazovaldkundan suves, Gruzijanke röunal.

Klimat om mägiden kontinentaline. Heinkun keskmäine lämuz om +21..+23 C°. Paneb sadegid 1200 millimetrhasai vodes.

Londuseližed varad oma [[kivivoi]], [[londuseline gaz]], [[sauvondmaterialad]] ([[mramor]], [[dolomit]]), [[mec]], [[mustma]].

== Tobmuz ==
[[Fail:Magas001.jpg|thumb|right|250px|Tazovaldkundan pämehen Administracijan pert' [[Magas]]as.]]
Tazovaldkundan pämez' ({{lang-inh|ГIалгIай Республика Мехкда}}, {{lang-ru|Глава Республики Ингушетия}}) om [[Jevkurov Junus-Bek|Junus-Bek Jevkurov]], radab vs 2008 redukun 31. päiväspäi (edel 2011 vot nece radnikuz nimitihe «Tazovaldkundan prezident»). Tazovaldkundan parlamentan ezitajad änestadas Tazovaldkundan pämest videks vodeks [[Venäman prezident]]an taričendan mödhe, ei sa enamba kaht strokud jäl'geten. Tazovaldkundan pämez' märičeb Ohjastusen strukturad da paneb sen ühtnijoid radnikusile, Ohjastusen pämest — parlamentan hüvästusen sandan jäl'ghe. Tazovaldkundan pämehen Administracii om hänele abhu.

Ingušetijan Tazovaldkundan Rahvahaline Suim (Parlament, {{lang-inh|ГIа́лгIай Ме́хка Ха́лкъа Гул́лам}}) om tazovaldkundan üks'kodižeks parlamentaks 32 ezitajanke. [[Evloev Zälimhan|Zälimhan Evloev]] radab sen ezimehen vs 2016 redukun 3. päiväspäi.

Radonoigendai tobmuz om Ingušetijan Tazovaldkundan Ohjastuz. [[Gagiev Ruslan|Ruslan Gagiev]] radab sen ezimehen vs 2016 kül'mkun 18. päiväspäi. Kaks' Ohjastusen ezmäšt varaezimest da nell' Ohjastusen muite varaezimest oma hänele abhu. Tazovaldkundan ministrused, komitetad, ohjandused, tazovaldkundan inspekcijad da tazovaldkundan radnikoičendad alištudas Ohjastusele.

Valitihe tazovaldkundan pämest parlamentas vn 2013 8. päiväl sügüz'kud [[Putin Vladimir|Venäman prezidentan]] taričendan mödhe, [[Jevkurov Junus-Bek|nügüdläine Tazovaldkundan pämez']] sai vägestust ezmäižel tural (25 än't 27:späi, 92,5%) da radab kahtenden strokun jäl'geten. Rahvahaližen Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 412 529 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 508 090 eläjad vl 2009. Kaikutte koumanz' ristit videspäi om lidnalaine.

Kaik om [[Ingušetijan Tazovaldkundan lidnad|viž lidnad]] Ingušetijas. Kaikiš surembad lidnad (enamba 60 tuh. ristituid) oma [[Nazran']] i [[Sunž (lidn)|Sunž]]. Vl 2018 kaik om 12 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[ingušad]] — 93,5%, [[čečenalaižed]] — 4,6%, [[venälaižed]] — 0,8%, toižed rahvahad — 0,4%, rahvahuden ozutandata — 0,7%.

== Homaičendad ==
<references />

== Irdkosketused ==
* [http://www.ingushetia.ru/ Ingušetijan Tazovaldkundan tobmuden aluzkundoiden oficialine portal (''ingushetia.ru'').] {{ref-ru}}
* [http://www.parlamentri.ru/ Ingušetijan Rahvahaližen Suiman (Parlamentan) oficialine sait (''parlamentri.ru'').] {{ref-ru}} {{ref-inh}}
* [http://www.pravitelstvori.ru/ Ingušetijan Tazovaldkundan Ohjastusen oficialine sait (''pravitelstvori.ru'').] {{ref-ru}}

{{Ingušetijan Tazovaldkundan lidnad}}
{{Venälaižen Federacijan subjektad}}

[[Kategorii:Ingušetijan Tazovaldkund| ]]
