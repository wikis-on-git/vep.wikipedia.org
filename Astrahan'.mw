{{Eländpunkt
 | Nimi = Astrahan'<br />Астрахань
 | Lidnanznam = Coat of Arms of Astrakhan.png
 | Flag = Flag of Astrakhan.png
 | Lidnanznam text = Astrahanin lidnanznam
 | Flag text = Astrahanin flag
 | Valdkund = Venäma
 | Eläjiden lugu = 532,504
 | Voz' = 2017
 | Pind = 208.69
 | Fail = Astrahan collage.png
 | Pämez' = Alöna Gubanova (2015—)
 | Telefonkod = +7-8512-xxx-xxx
 | Avtokod = 30
 | Aigvö = [[UTC]]+4 ([[MSK]]+1)
}}
[[Fail:Astrakhan districts.jpg|thumb|left|250px|Astrahanin administrativižed rajonad (vspäi 1975):<br />
1 — Kirovan rajon<br/>
2 — Nevondkundaline rajon<br/>
3 — Leninan rajon<br/>
4 — Trusovon rajon (''Volgan oiged rand'')]]
'''Astrahan'''' ({{lang-ru|Астрахань}}, {{lang-tt|Әстерхан}}; {{lang-kk|Астрахан}}, ''Астархан'' i ''Қажытархан'') om lidn (vspäi 1717) [[Venäma]]n suvipäivlaskmas. Se om [[Astrahanin agj]]an administrativine keskuz da kaikiš suremb lidn.

== Geografijan andmused ==
Lidn sijadase agjan suves, [[Volg]]an pähijaman randoil da sen suhišton 11 sarel, [[Kaspijanveren alangišt]]os. Astrahanin keskuz seižub 23 metrad valdmeren pindan al korktusel, om kukhid 5—15 metrhasai kortte. Järed port om [[Kaspijan meri|Kaspijan merel]] (20 merivaldmad da sen enamba).

Klimat om terav kontinentaline [[ven vö|ven]] pol'letetazangišton. Voden keskmäine lämuz om +10,5 C°. Lujad kuivad tulleid oleldas lidnas kezoidme. Paneb sadegid 234 mm vodes, tazomäras kuidme.

== Eläjad ==
Vn 2010 rahvahanlugemižen andmusiden mödhe eläjiden lugu oli 520 339 ristitud. Kaikiš suremb ristitišt oli vl 2015 — 532 699 eläjad.

Rahvahad (2010, enamba 0,4%): [[venälaižed]] — 65,3%, [[totarlaižed]] — 5,8%, [[kazahlaižed]] — 4,6%, [[azerbaidžanlaižed]] — 1,1%, [[armenijalaižed]] — 0,8%, [[ukrainalaižed]] — 0,8%, [[nogailaižed]] — 0,7%, [[avarad]] — 0,7%, [[lezginalaižed]] — 0,6%, [[čiganalaižed]] — 0,4%, toižed rahvahad — 3,0%, rahvahuden ozutandata — 16,2%.

== Transport ==
Sured da pened avtobusad, trolleibusad, maršruttaksid da jogilaivad oma kundaližeks transportaks lidnas. Maršruttaksid ühtenzoittas Astrahanid ezilidnoidenke, sured avtobusad — Venäman Kavkaz-regionan järedoidenke lidnoidenke. Päraudtestancii i völ 9 raudtestancijad da platformad oma lidnas, raudted oigetas [[Volgograd]]ha i [[Mahačkal]]ha.

Rahvahidenkeskeine civiline Astrahan'-lendimport (''АСР / ASF'') sijadase 8 km suvhe keskusespäi lidnan röunanno. Sišpäi tehtas reisid [[Moskv]]ha i [[Aktau]]hu ([[Kazahstan]]), čarterreisid [[Turkanma]]ha.

== Homaičendad ==
<references />

== Irdkosketused ==
* [http://duma-astrakhan.ru/ Municipaližen «Astrahan'-lidn»-ühtnikan Duman oficialine sait.] {{ref-ru}}
* [http://www.astrgorod.ru/ Municipaližen «Astrahan'-lidn»-ühtnikan ohjastusen oficialine sait (''astrgorod.ru'').] {{ref-ru}} <small>(+ äikel'ne känduz)</small>
{{Commons|Astrakhan}}

{{Astrahanin agjan lidnad}}
{{Venälaižen Federacijan subjektoiden pälidnad}}

{{stub}}
[[Kategorii:Astrahan'| ]]
[[Kategorii:Astrahanin agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Astrahanin agj|*]]
