{{Eländpunkt
 | Nimi = Alma-At<br />Алматы
 | Lidnanznam = Flag of Almaty.svg
 | Flag = Coat of arms of Almaty.svg
 | Lidnanznam text = Almatin lidnanznam
 | Flag text = Almatin flag
 | Valdkund = Kazahstan
 | Eläjiden lugu = 1,854,556
 | Voz' = 2019
 | Pind = 682
 | Fail = Almaty montage 2015.PNG
 | Pämez' = Bauiržan Baibek<br />(eloku 2015—)
 | Telefonkod = +7-727
 | Aigvö = [[UTC]]+6
}}
[[Fail:Almaty districts.svg|thumb|left|250px|Almatin rajonad:<br/>{{legend|#FFB2B6|Alataun rajon}} {{legend|#FFE9B2|Almalin rajon}} {{legend|#FEFFCC|Auezovan rajon}} {{legend|#CCFFB2|Bostandikan rajon}} {{legend|#CCE5FF|Medeun rajon}} {{legend|#CFCCFF|Naurizbain rajon}} {{legend|#FFBFFC|Turksiban rajon}} {{legend|#B2FFF1|Žetisun rajon}}]]
'''Alma-At''' vai '''Almati''' ([[kazahan kel'|kaz]]. i {{lang-ru|Алматы}} «Jablokžilo», mugažo Venämas ven. ''Алма-Ата'', vozil 1854-1921 ''Верный'' Vernii) om [[Kazahstan]]an kaikiš suremb lidn, «Suvine pälidn». Vozil 1927−1997 oli Kazahstanan pälidnaks.

== Istorii ==
Voz'sadoil 8.-10. severz'-se žiloid oli lidnan terroitorijal, üks' niišpäi ezimeletaden nimitihe ''Almatu'' da seižui [[Sur' šuukte|Surel šuuktel]]. Vn 2016 sügüz'kus oigenzihe lidnan 1000-vottušt jubilejad Kazahstanas. Eländpunktan nügüdläine šingotez zavodihe vspäi 1854 kuti venämalaine ''Vernii-sodalidnuz''.

Almati šingotase Keskuzazijan finansižeks keskuseks, medijankeskuseks (nacionaližed telekanalad i lugendlehtesed), Kitain tavaroiden tranzitižeks varažomaks, sömtegimištol i sauvondan edheotandoil, mugažo äjiden rahvahidenkeskeižiden kompanijoiden kazahine päfater sijadase neciš lidnas.

== Geografijan andmused ==
Lidn sijadase valdkundan suvipäivnouzmas, [[Kirgizstan]]an röunanno, ezimägišton katl'uses, 500..1700 m korktusil valdmeren pindan päl. Sur' Almatink, Pen' Almatink da niiden ližajoged jokstas lidnas. Matkad [[Nur-Sultan]]-pälidnhasai om 1240 km pohjoižhe-lodeheze avtotedme vai raudtedme. Lähembaine sur' lidn om Kirgizstanan [[Biškek]]-pälidn 230 km päivlaskmha.

Vspäi 2014 Almati jagase 8 rajonaks.

== Eläjad ==
Vl 2010 eläjiden lugu oli 1 471 800 ristitud, pind oli 497,8 km². Kaikiš suremb ristitišt om nügüd'. Läz 2,5 mln elädas lidnan aglomeracijas (2015).

Kazahstanan Tedoakademii sijadase Almatiš.

== Transport ==
Avtobusad, trolleibusad, maršruttaksid, taksid i metropoliten (vspäi 2011, 1 jono, 9 stancijad, 11 km raudted) oma kundaližeks transportaks lidnas. Rengazavtote om sauvomas. Kaks' päraudtestancijad oma olmas: Almati-1 (tranzitine, ühtenzoitab Sibirin i Keskuzazijan regionid) i Almati-2 (lopstancijaks).

Rahvahidenkeskeine civiline Almati-lendimport (''ALA / АЛА'', 6,5 mln passažiroid vl 2018) sijadase 15 km pohjoižhe lidnan keskusespäi. Tehtas passažirreisid lähižihe pälidnoihe, Evrazijan järedoihe lidnoihe, čarterreisid Keskmeren i Suviazijan kurortoidennoks, mugažo om äi reisid Kazahstanan lidnoihe. Jügureisad ühtenzoittas Päivnouzmaižen Azijan i Päivlaskmaižen Evropan lidnoid. Sen ližaks, kaks' pen't lendimportad oma saudud lidnanno: Boraldai-sodalendimport (5 km lodeheze lidnaspäi, kaičemha röunmad) i Baiserke-lendimport (35 km pohjoižhe keskusespäi) opendusen i sportan täht.

== Homaičendad ==
<references />

== Irdkosketused ==
* [http://www.almaty.gov.kz/ Lidnan akimatan oficialine sait (''almaty.gov.kz'').] {{ref-kz}} {{ref-ru}} {{ref-en}}
{{Commons|Almaty}}

[[Kategorii:Almati| ]]
[[Kategorii:Kazahstanan lidnad]]
[[Kategorii:Eländpunktad kirjamišton mödhe]]
[[Kategorii:Kazahstanan lidnad tazovaldkundan alištusenke]]
