{{1000}}{{A10000}}
[[Fail:Cumulus clouds panorama.jpg|thumb|right|250px|Kogopil'ved [[Avstralii (valdkund)|avstraližes]] [[Viktorii (štat, Avstralii)|Viktorii-štatas]]]]
'''Pil'ved''' oma suspenziruidud atmosferas [[vezi|vezipurun]] koncentracijan produktad, kudambid voib nähta sil'mil taivhal Man pindaspäi i kosmosaspäi.

Pil'viden kogod oma olmas troposferas tobjimalaz, reguliruidas radiacijad [[Päiväine|Päiväižespäi]] i [[globaline lämšund|kazmuzhonuzeffektad]], poletas päivän i ön lämuden köläidusid. Perlamutraižed pil'ved sädasoiš alahaižes stratosferas 15..27 km korktusil. Voib nähta hobedakahid pil'vid hämäras, ned libudas mezosferas 76..85 km korktusil.

Troposferine pil'v mülüb penikaižid tilkuižid vet da/vai [[jä]]n kristalluzid (kut ''pil'venelementoid'') pil'viden südäiolendha. Konz [[il'm]]an lämuz om ülemb −10 C°, pil'viš om tilkuižid-pil'venelementoid, konz lämuz peneneb −10:späi −15:hesai C°, pil'vil segoitadud südäiolend om olmas jo (tilkuižed da kristallad), i konz lämuz om alemb −15 C°, — vaiše kristalluded. Ku pil'venelementad tobnetas i niiden lanktendan piguz kazvaškandeb, ka ned langetas pil'višpäi [[atmosferižed sadeged|atmosferižil sadegil]] ([[lumi]], [[vihm]], [[ränd]], [[ragiž]] i m.e.), no voidas purustuda lankten. Sadegiden naceinuz ližadab pil'višpäi segoitadud mülündan šoiduidenke. 

Pil'ved — tetab lirine mel'kuva, kudamban äjad runokirjutajad oma kävutanuded (ozutesikš, venälaižed kirjutajad [[Aleksandr Puškin]], [[Gavriil Deržavin]]) ičeze sädusiš.

[[Ma]]n ližaks, pil'ved oma [[Päiväižen sistem]]as kaikil planetoil-gigantoil (Jupiter, Saturn, Uran i Neptun), [[Mars (planet)|Marsal]], [[Vener (planet)|Veneral]], [[Titan (kaimdai)|Titanal]] da [[Triton (kaimdai)|Tritonal]]. Neniden planetoiden pil'ved oma erazvuiččed augotižlibundal, ozutesikš, Veneral sanged pil'višt kogoneb rikmuiktusespäi, Titanan pil'ved tegesoiš metanan vihmoišpäi lämudel −180 С°.

== Homaičendad ==
<references />

== Irdkosketused ==
* [http://meteoweb.ru/cl004.php Pil'viden atlas ''meteoweb.ru''-saital.] {{ref-ru}}
{{Commons|Cloud}}

{{stub}}
[[Kategorii:Pil'ved| ]]
[[Kategorii:Meteorologii]]
