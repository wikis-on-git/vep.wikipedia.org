{{Eländpunkt
 | Nimi = Šeksn<br />Шексна
 | Lidnanznam = Coat of Arms of Sheksna rayon (Vologda oblast).png
 | Flag = Flag of Sheksninsky rayon (Vologda oblast).png
 | Lidnanznam text = Šeksnan znam
 | Flag text = Šeksnan flag
 | Valdkund = Venäma
 | Eläjiden lugu = 18,881
 | Voz' = 2016
 | Pind =
 | Fail = Вид на р.Шексну.jpg
 | Pämez' = Anatolii Prokopjev<br/>(2016—)
 | Telefonkod = +7-81751-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Šeksn''' ({{lang-ru|Шексна}}) om [[Venäma]]n lidnanvuitte žilo [[Vologdan agj]]an suves. Se om [[Šeksnan rajon]]an administrativine keskuz da kaikiš suremb eländpunkt, mugažo Šeksnan lidnankundan üks'jäine eländpunkt.

Šeksn om agjan videnz' surtte eländpunkt, seižub raudten, avtoten (A114) da veziten läbitusen sijas.

== Istorii ==
Eländpunkt mainitase ezmäižen kerdan 16. voz'sadan aigkirjoiš kuti ''Nikol'skoje-külä''. Vl 1954 se sai lidnanvuiččen žilon statusad i nimitihe sidä nügüdläižikš. Vspäi 1965 žilo tegihe uden rajonan administrativižeks keskuseks.

2000-nzil vozil zavottihe täutta industriališt Šeksn-zonad päivlaskmha žilospäi.

Šeksnan lidnankund om sätud vl 2005 elokun 18. päiväl.

== Geografijan andmused ==
Žilo sijadase rajonan keskuses, pidust' [[Volgan-Baltijanmeren vezite]]d, [[Šeksn (jogi)|ühtennimižen jogen]] hural randal da sen huran Ugl-ližajogen oiktal randpolel, mugažo [[Šeksnan vezivaradim]]en hural randal. Matkad [[Vologd]]an keskushesai om 79 kilometrad päivnouzmha orhal, 86 km avtotedme. Lähembaine lidn om [[Čerepovec]], 34 kilometrad päivlaskmha orhal, 54 km avtotedme.

Klimat om [[ven vö|ven]]. Voden keskmäine lämuz om +2,6°C.

Šeksnan eländfartalad jagasoiš kahteks tarhaks: Šeksn-keskuz (Šeksn-1) da Šeksn-pohjoine (Šeksn-2). Avtotesild, Tön-ird (ven. ''улица Труда'') da Šossejine-ird (''улица Шоссейная'') ühtenzoittas niid<ref>[http://www.adm-sheksna.ru/index.php/2014-02-13-04-32-07/generalnyj-plan Генеральный план городского поселения посёлок Шексна («Šeksn-žilo»-lidnankundan generaline plan). — Šeksnan lidnankundan oficialine sait (''adm-sheksna.ru'').] {{ref-ru}}</ref>.

== Tobmuz ==
Lidnankundan päkäskuz om vahvištadud vl 2005<ref>[http://www.adm-sheksna.ru/index.php/2014-02-13-08-22-18/ustav-gorodskogo-poseleniya Устав городского поселения посёлок Шексна («Šeksn-žilo»-lidnankundan päkäskuz). — Šeksnan lidnankundan oficialine sait (''adm-sheksna.ru'').] {{ref-ru}}</ref>, se om väges nügüd' äiluguižidenke vajehtusidenke.

Kaik om viž valičendtarhad lidnankundas. 15 ezitajad mülüdas Lidnankundan Nevondkundha (ven. ''Совет поселения''). Valitihe heid järgenduseližen kerdan vl 2013 sügüz'kun 8. päiväl<ref>[http://www.vybory.izbirkom.ru/region/izbirkom?action=show&vrn=4354028141319&region=35&prver=0&pronetvd=null Выборы депутатов Совета городского поселения посёлок Шексна Шекснинского муниципального района (Šeksnan lidnankundan Nevondkundan ezitajiden valičendad, Šeksnan municipaline rajon). — Tedod mänijoiš valičendoiš da referendumiš (''vybory.izbirkom.ru'') // Venälaižen Federacijan keskuzline valičemižlaudkund.] {{ref-ru}}</ref>. Heiden valdatusiden strok om viž vot. Anatolii Prokopjev radab sen ezimehen — lidnankundan pämehen vn 2016 kezakun 28. päivän valičendoiden jäl'ghe Lidnankundan Nevondkundas sen ezitajišpäi, tegeškanzi radnikuzvelgusiden mödhe sil-žo vodel heinkun 4. päiväl. Varapämez' om hänele abhu.

Lidnankundan administracijan südäin om väges vn 2016 sügüz'kuspäi: administracijan pämez', varapämez', nell' palakundad, kaik om 16 radnikad<ref>[http://www.adm-sheksna.ru/index.php/2014-02-13-05-19-30/struktura Структура администрации городского поселения посёлок Шексна («Šeksn-žilo»-lidnankundan administracijan südäin). — Šeksnan lidnankundan oficialine sait (''adm-sheksna.ru'').] {{ref-ru}}</ref>.

== Eläjad ==
Vn 2002 Venäman rahvahanlugemižen mödhe eläjiden lugu oli 21 615 ristitud, vl 2010 — 16 890 ristitud. Kaikiš suremb ristitišt oli vl 2009 — 21 744 eläjad. Rajonan ristitišton koume videndest eläb žilos.

Vspäi 1804 [[ortodoksine hristanuskond|ortodoksižen hristanuskondan]] üks' jumalanpert' om žilos, se om Jumalanmaman Kazanin jumalaižen pühäpert', enččel — Nikolai-čudonsädajan pühäpert' Ustje-Ugol'skojes. Sen udessündutamine vedase vspäi 2013.

== Ižanduz da transport ==
Ižandusen sarakod oma:
* pumaterialan süvä ümbriradmine;
* pusauvondmaterialiden pästand (komplektad pertid sauvomha);
* metalltorviden erazvuiččen profilän pästand;
* sömtegimišt;
* gidroenergetik ([[Šeksnan GES]]);
* gazanveimtransport ([[Gazprom Transgaz Uhta]]-edheotandan KS-21).

«Vologd — Uz' Ladog»-avtote (A114-trass) läbitab žilod, jagab sidä kaks'haz. Raudtestancii da jogiport ratas žilos.

Žilon i rajonan istorijan keskuz, sädamižen lapsidenkeskuz, sportškol i keskuzkirjištsistem oma žilos. Opendusen aluzkundad oma kaks' keskškolad i professionaline škol specialiženke augotižopendusenke.

== Galerei ==
<gallery mode="packed" heights="125px">
Шексна.jpg|Toižen mail'man sodan muštnik. Šeksn-2 om tagamal
Шексна. Церковь Казанской иконы Божией Матери.JPG|Jumalanmaman Kazanin jumalaižen pühäpert' (2015)
Устье-Угольская средняя общеобразовательная школа.JPG|Ustje-Ugol'skojen škol (Šeksn-1) om üks' kahtes keskškolaspäi žilos
Станция (Исм.Альберт) - panoramio.jpg|Raudtestancijan sauvuz vl 2010
</gallery>

== Homaičendad ==
<references />

== Irdkosketused ==
* [http://www.adm-sheksna.ru/ Šeksnan lidnankundan oficialine sait (''adm-sheksna.ru'').] {{ref-ru}}
{{Commons|Category:Sheksna, Vologda Oblast}}

[[Kategorii:Šeksnan rajon|*]]
[[Kategorii:Vologdan agjan lidnanvuiččed žilod]]
[[Kategorii:Eländpunktad kirjamišton mödhe]]
