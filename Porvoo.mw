{{Eländpunkt
 | Nimi = Porvoo <small>(veps. i suom.)</small><br />Borgå <small>(roč.)</small>
 | Lidnanznam = Porvoo.vaakuna.svg
 | Flag = 
 | Lidnanznam text = Porvoon lidnanznam
 | Flag text = 
 | Valdkund = Suomenma
 | Eläjiden lugu = 50,224
 | Voz' = 2018
 | Pind = 664.53
 | Fail = Porvoo new housing.jpg
 | Pämez' = Jukka-Pekka Ujula (2009—)
 | Telefonkod = +358-19
 | Aigvö = tal'vel [[UTC]]+2,<br />kezal [[UTC]]+3
}}
'''Porvoo''' (mugažo [[suomen kel'|suomen kelel]], virktas [ˈporʋoː]; [[ročin kel'|ročin kelel]]: ''Borgå'' [ˈbɔrːɡoː]) om [[Suomenma]]n lidn valdkundan suvirandanno, [[Udenma]]-provincijas.

== Istorii ==
Eländpunkt mainitase ezmäižen kerdan aigkirjas läz 1380 vot lidnan oiktusidenke, se om kahtenz' lidn Suomenmas vanhuden mödhe [[Turku]]n jäl'ghe. Lidnan suomen nimi om kal'k ročin nimespäi. Nimituz znamoičeb ročikš «lidnuz jogel»: ''borg'' «lidnuz (zamk)», ''å'' «jogi».

Vn 1760 lidnan kaks' koumandest paloi. Vanh lidn om kaičenus tähäsai, se om puine tobjimalaz. Vl 1809 Borgon suim vahvišti Suomenman rahvahan avaron avtonomijan, se kändihe necen rahvahan ezmäižeks valdkundanvuiččeks formaks istorijas.

Porvoo šingotase «[[Neste]]»-kompanijan kivivoin ümbriradmižen tegimel, «Borealis»-kompanijan polietilenan i polipropilenan tehmižel, vilugoitimiden fabrikal, turizmal. Elektromašiništon [[Ensto]]-kompanijan päfater i tegim oma olmas lidnas.

== Geografijan andmused ==
Porvoo sijadase [[Porvoonjogi|ühtennimižen jogen]] randoil, [[Suomen laht]]en mero om 15 km suvhe. Matkad [[Hel'sinki]]n röunhasai om 30 km päivlaskmha-suvipäivlaskmha [[E18 (avtote)|E18]]-avotel.

Vl 2018 lidnan ühthine pind om 2 139,81 km², sidä kesken kuivma 654,42 km², meri 1 475,28 km², sokaz ma om 10,11 km².

== Eläjad ==
Vl 1980 eläjiden lugu oli 38 296 ristitud, vl 2010 — 48 768 ristitud. Kaikiš suremb ristitišt om nügüd'.

Vn 2011 EÜ:n rahvahanlugemižen andmusiden mödhe, suomen kel' om mamankeleks 64,6% täht lidnalaižišpäi, ročin kel' — 30,1% (vl 1960 oli 54,7%), toižed keled — 5,4%.

== Irdkosketused ==
* [http://www.porvoo.fi/ Lidnan ohjastusen sait (''porvoo.fi'').] {{ref-fi}} {{ref-sv}} {{ref-ru}} {{ref-en}}
{{Commons|Category:Porvoo}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Udenma]]
