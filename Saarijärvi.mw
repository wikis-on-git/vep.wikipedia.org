{{Eländpunkt
 | Nimi = Saarijärvi
 | Lidnanznam = Saarijärvi.vaakuna.svg
 | Flag = Saarijärvi.lippu.svg
 | Lidnanznam text = Saarijärvin lidnanznam
 | Flag text = Saarijärvin flag
 | Valdkund = Suomenma
 | Eläjiden lugu = 9,300
 | Voz' = 2020-01-01
 | Pind = 1422.72
 | Fail = Kauppakatu 10 Saarijärvi 20190619.jpg
 | Pämez' = Timo Rusanen<br />(uhoku 2014—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Saarijärvi''' (mugažo [[suomen kel'|suomen]] i [[ročin kel'|ročin]] kelil, suomen virkand: [ˈsɑːriˌjærʋi]) om [[Suomenma]]n lidn da municipalitet valdkundan keskuzpalan suves. Mülüb [[Kesksuomenma]]-agjaha, sen videnz' lidnankund kudespäi eläjiden lugun mödhe.

== Istorii ==
Lidnankundan territorii om elänzoittud ristituil jo 8 tuhad vozid arheologijan kaivandusen andmusiden mödhe. Jumalanpertin tulend om olmas vspäi 1639. Municipalitetan aluz om pandud vl 1866. Raudte tuli Saarijärvihe vl 1960, se om vaiše jüguiden täht vspäi 1978. Kund sai lidnan statusad vl 1986. Mülütihe Pülkönmäki-kundad lidnha vspäi 2009.

Saarijärvi šingotase sauvondmaterialiden pästandal (puižed pertid, cellülozine lämuzizoläcii, lämbituzsisteman torved i fitingad, vuivodad), terasižiden mülütimiden edheotandal («Saarijärven Säiliövalmiste Oy»), «Serres Oy»-kompanijal (medicinine kaluišt läžundkodiden täht), sadmahusiden i heretusiden tehmižel («Tikalan Oy»). Mecpuiden ištutezbarboiden «Fin Forelia»-kazvatandtarh i niiden semniden «Siemen Forelia»-tarh (valdkundan kulutuzmäran pol') kazvatasoiš da pakuitasoiš lidnankundan Häkkilä-küläs.

== Geografijan andmused ==
Lidn sijadase agjan keskuzpalas, Saarijärven pohjoižpäivnouzmaižel randal (14 km², 117 m ü.m.t.) da toižiden penembiden järviden randoil: Iso-Lumperoinen (3,2 km²), Pieni-Lumperoinen (3 km²), Herajärvi (0,5 km²). Matkad agjan [[Jüväskülä]]-keskushesai om 57 km suvhe-suvipäivnouzmha orhal vai 66 km avtotedme, [[Hel'sinki]]-pälidnhasai om 282 km suvhe orhal vai 333 km avtol. Lähembaine lidn om [[Äänekoski]] 27 km päivnouzmha-suvipäivnouzmha orhal vai 35 km avtotedme.

Vl 2020 lidnan ühthine pind — 1422,72 km², sidä kesken kuiv ma 1251,7 km², vezi da sokaz tahond ottas kahesandest (171,02 km², 241 järved). Kaikiš znamasižembad järved oma Pühäjärvi, Summanen, Saarijärvi.

== Eläjad ==
Vl 1980 nügüdläižen lidnan territorijan eläjiden lugu oli 11 871 ristitud, vl 2010 — 10 580 ristitud. Kaikiš suremb ristitišt oli 12 026 eläjad vl 1990. Ristituiden nell' seičemendest elädas lidnankundan keskuses.

Kodikelen mödhe (2016): [[suomen kel']] — 98,7%, [[ročin kel']] — 0,1%, toižed keled — 1,2%.

Janne Kinnunen radoi edeližen lidnanpämehen vll 2008–2013.

== Galerei ==
<gallery mode="packed" heights="125px">
Jakolan automuseo C IMG 2986.JPG|Jakolan avtomuzei
Saarijärvi Lutheran Church.jpg|Saarijärvin lüteranine jumalanpert'<br />(vn 2014 nägu)
Pyhä-Häkki National Park 5.jpg|Rahvahaline Pühä-Häkki puišt
Saarijärvi athletics field 20190619.jpg|Lidnan atletine stadion<br />(2019)
</gallery>

== Homaičendad ==
<references />

== Irdkosketused ==
* [http://www.saarijarvi.fi/ Lidnan ohjastusen sait (''saarijarvi.fi'').] {{ref-fi}}
{{Commons|Category:Saarijärvi}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Kesksuomenma]]
