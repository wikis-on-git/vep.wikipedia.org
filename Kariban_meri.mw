{{1000}}
[[Fail:Caribbean Sea Gulf of Mexico shaded relief bathymetry land map.png|thumb|right|400px|Kariban meren da [[Meksikan laht]]en topografine kart.]]
'''Kariban meri''' ([[anglijan kel'|angl.]]: ''Caribbean Sea'', [[ispanijan kel'|isp.]]: ''Mar Caribe'', [[haitin kreolan kel'|hait. kreol.]]: ''Lamè Karaïb'', [[francijan kel'|franc.]]: ''Mer des Caraïbes'', [[alaman kel'|alam.]]: ''Caraïbische Zee'') om meri [[Pohjoižamerik]]an da [[Suviamerik]]an keskes. Sijadase suvipäivnouzmha [[Meksikan laht]]espäi, sidä lugetas mereks mugažo. Mert mülütadas [[Atlantine valdmeri|Atlantižen valdmeren]] basseinha. Ühtenzoitase [[Tün' valdmeri|Tünen valdmerenke]] [[Panaman kanal]]al.

Pind sarita — 2 754 tuh. km².

Veden mülü — 6 860 tuh. km³.

Süvüz — 7686 metrhasai.

== Etimologii ==
''Kariban meri''-nimituz ([[latinan kel'|latin.]] ''Mare Caribaeum'') om sündnu [[karibalaižed (rahvahiden jouk)|karibalaižed]] rahvahiden joukun nimespäi. Karibalaižiden heimod tuliba elämhä meren päivnouzmha randištho 1. voz'tuhan jäl'ghe meiden erad [[Orinoko]]-jogensuspäi<ref>[http://www.britannica.com/place/West-Indies-island-group-Atlantic-Ocean ''Bridget M. Brereton''. West Indies. — ''Britannica Online Encyclopedia'' (britannica.com).] {{ref-en}}</ref>.

== Geografijan andmused ==
[[Vest-Indii|Vest-Indijan]] [[Antilan sared]], [[Suviamerik]]an pohjoižed mad da [[Keskuzamerik]]an kontinentaližed mad ümbärtas Kariban mert. Se lainištab neniden valdkundoiden randad (častomaraižen mödhe):
* [[Kuba]]n, [[Jamaik]]an, [[Haiti]]n da [[Dominikanine Tazovaldkund|Dominikanižen Tazovaldkundan]] randad pohjoižes, mugažo [[Puerto Riko]]n ([[Amerikan Ühtenzoittud Valdkundad|AÜV:oiden]] territorii);
* [[Sent Kits da Nevis]]an, [[Antigua da Barbud]]an, [[Dominik]]an, [[Sent Lüsii|Sent Lüsijan]], [[Sent Vinsent da Grenadinad|Sent Vinsentan da Grenadinoiden]] da [[Grenad]]an randad päivnouzmas;
* [[Venesuel]]an, [[Kolumbii|Kolumbijan]] da [[Panam]]an randad suves;
* [[Kostarik]]an, [[Nikaragua]]n, [[Gonduras]]an, [[Gvatemal]]an, [[Beliz]]an da [[Meksik]]an (sen [[Jukatan]]-pol'saren suvipäivnouzmaine pala) randad päivlaskmas.

Kariban meren järedad lahted: [[Guakanajabo]], [[Gonav (laht)|Gonav]], [[Venesuelan laht|Venesuelan]], [[Darjenan laht|Darjenan]], [[Moskitos]] da [[Gondurasan laht|Gondurasan]] lahted.

Sured sared: [[Jamaik (sar')|Jamaik]] (täuzin), [[Kuba (sar')|Kuba]], [[Haiti (sar')|Haiti]] da [[Puerto Riko]]. Sarištod: [[Antilan pened sared]], [[Kaimanan sared]], [[Islas-de-la-Baj]].

Znamasižed langenijad joged Kariban merhe (častomaraižen mödhe): [[Magdalen (jogi)|Magdalen]] (Kolumbii), [[Atrato]] (Kolumbii), [[Koko (jogi)|Koko]] (Nikaragua) da [[Patuk]] (Gonduras).

Sured lidnad da portad: [[Santjago de Kuba]], [[Kingston (Jamaik)|Kingston]], [[Port-o-Prens]], [[Santo Domingo]], [[Karakas]], [[Barrankil'j]].

== Homaičendad ==
<references />

== Irdkosketused ==
* [http://www.ceaprc.org/ Puerto Rikon da Kariban regionan tedoidusiden keskuz.] {{ref-es}}

[[Kategorii:Kariban meri| ]]
[[Kategorii:Mered kirjamišton mödhe]]
