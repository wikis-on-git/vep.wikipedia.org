{{Venälaižen Federacijan subjekt
|Nimi           = Uz'lidnan agj
|Venälaine nimi = Новгородская область
|Flag           = [[Fail:Flag of Novgorod Oblast.svg|150px|Uz'lidnan agjan flag]]
|FSCoA          = [[Fail:Coat of arms of Novgorod Oblast.svg|110px|Uz'lidnan agjan znam]]
|FlagLnk        = Uz'lidnan agjan flag
|CoALnk         = Uz'lidnan agjan znam
|FSMap          = [[Fail:Map of Russia - Novgorod Oblast.svg|300px]]
|FSCtrWhat      = Pälidn
|FSCtrNm        = [[Sur' Uz'lidn]]
|AreaRnk        = 49
|TotArea        = 54501
|WaterPrcnt     = 3.2
|PopRnk         = 70
|Eläjiden lugu  = 606,476
|PopCtDate      = 2018
|PopDens        = 11.13
|GDPRnk         = 60
|GDP            = 244.5
|GDPCtDate      = 2016
|GDP(PPP)       = 398.1
|FedDistrNm     = Lodehline
|EcRegNm        = Lodehline
|OfLangs        = [[venäkel']]
|HeadTtl        = Gubernator
|HeadNm         = [[Nikitin Andrei|Andrei Nikitin]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Pisareva Jelena|Jelena Pisareva]]
|FSAnthem       = 
|Domain         = 
|CadNo          = 53
|MSK            = [[UTC]]+3 ([[MSK]]+0)
}}
'''Uz'lidnan agj''' ({{lang-ru|Новгородская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz da kaikiš suremb lidn om [[Sur' Uz'lidn]].

== Keled ==
Valdkundkel' om üks'jäine, se om [[venäkel']].

== Istorii ==
Vozil 862—1478 nügüdläižen agjan territorii oli [[Uz'lidnanma]]n keskuseks. Vozil 1136—1478 [[Uz'lidnan Tazovaldkund]] oli olmas. Vspäi 1478 alištui Moskvan ruhtinazkundale. Vll 1727—1927 Uz'lidnan gubernii oli olmas. Nügüdläine territorii mülüi mugažo Ingermanlandijan gubernijha (1708−1727), Leningradan agjaha (1927−1944).

Uz'lidnan agj om olmas vl 1944 heinkun 5. päivälpäi.

Agjan Päkäskuz<ref>[http://constitution.garant.ru/region/ustav_novgor/ Uz'lidnan agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 1994 3. päiväl sügüz'kud Agjan Dumal, tuli väghe sil-žo päiväl da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Novgorod Oblast.jpg|thumb|left|250px|Uz'lidnan agjan reljefan kart.]]
Agj om röunoiš [[Vologdan agj]]anke pohjoižpäivnouzmas, [[Tverin agj]]anke suvipäivnouzmas da suves, [[Pskovan agj]]anke päivlaskmas da [[Leningradan agj]]anke pohjoižes. Uz'lidnan agj om mererandatoi.

Pind om 54 501 nellikkilometrad. [[Mec]] otab territorijan kuz' kümnendest. Znamasižed joged oma [[Mstanjogi]], [[Lovat']] da [[Šelon']] (lanktas [[Il'mjärv]]he), mugažo üks'jäine [[Olhav|Olhavanjogi]] jokseb Il'mjärvespäi. Jogiden tobj pala mülüb [[Baltijan meri|Baltijan meren]] basseinha, om [[Kaspijan meri|Kaspijan meren]] basseinan [[Molog]]-jogen palad da penid jogid pohjoižpäivnouzmas. Kaikiš suremb järv om [[Il'mjärv]] (982 km², 18 m valdmeren pindan päl) agjan lodehes.

Reljef om alangoikaz päivlaskmpoles (lapak [[Il'mjärveveren alangišt]]) da kukhikaz päivnouzmpoles ([[Valdai (ülüz)|Valdai-ülüz]]). Kaikiš korktemb čokkoim om Valdai-ülüden [[Rižoh]]-mägi (296 m) agjan suvipäivnouzmpalas.

Klimat om [[ven vö|ven]] kontinentaline da Baltijan meren valatoitusele alastui, lujetud [[nepsuz|nepsudenke]]. Keza ei ole räk, tal'v om pehmed, keväz' da sügüz' oma pit'kad. Vauktad öd oleldas agjan pohjoižes semendkul-heinkul.

Londuseližed varad oma [[bur hil']], [[palab šoidkivi]], [[turbaz]], [[alüminii|boksitad]], [[sauvondmaterialad]] ([[mouckivi]], [[kivi (material)|sauvondkivi]], [[savi|saved]], [[lete|letked]]), [[mineraližed mujud]], [[mec]], [[vezi|reskvezi]].

== Tobmuz ==
[[Fail:Novgorod - Oblast Duma and Administration.jpg|thumb|right|250px|''Nevondkundoiden pert' (Bajarišton Suiman pert')'' om agjan gubernatoran, Ohjastusen da Duman ištundsija [[Sur' Uz'lidn|Sures Uz'lidnas]].]]
Agjan pämez' nimitase gubernatoraks. [[Nikitin Andrei|Andrei Nikitin]] radab gubernatoran vs 2017 uhokun 13. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen valdkundmehid radnikusile. Üks' ezmäine varagubernator da seičeme muite varagubernatorad oma hänele abhu.

Uz'lidnan agjan üks'kodine parlament om Agjan Dum. Kaik rahvaz valičeb sen 32 ezitajad videks vodeks. [[Pisareva Jelena|Jelena Pisareva]] radab Agjan Duman ezimeheks vs 2011 tal'vkun 21. päiväspäi kahtenden strokun jäl'geten.

Radonoigendai tobmuz om Uz'lidnan agjan Ohjastuz. Agjan departamentad, komitetad da ohjandused alištudas Ohjastusele.

Vn 2017 10. päiväl sügüz'kud valitihe gubernatorad, [[Nikitin Andrei|nügüdläine gubernator]] sai vägestust ezmäižel tural (67,99% änid). Agjan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vn 2010 Venäman rahvahanlugemižen mödhe eläjiden lugu oli 634 111 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' ristit kümnepäi om lidnalaine.

Kaik om [[Uz'lidnan agjan lidnad|kümne lidnad]] agjas da 11 lidnanvuittušt žilod. Toine järed lidn (enamba 50 tuh. ristitud vl 2015) om [[Boroviči]].

Rahvahad (enamba 0,5% vl 2010): [[venälaižed]] — 88,4%, [[ukrainalaižed]] — 1,1%, [[čiganalaižed]] — 0,6%, [[vaugedvenälaižed]] — 0,5%, toižed rahvahad — 2,3%, rahvahuden ozutandata — 7,1%.

Erased toižed igähižed rahvahad: [[karjalaižed]] — 0,03% (183 rist.).

== Homaičendad ==
<references />

== Irdkosketused ==
* [http://www.novreg.ru/ Uz'lidnan agjan gubernatoran da Ohjastusen oficialine sait (''novreg.ru'').] {{ref-ru}} {{ref-en}}
* [http://duma.novreg.ru/ Uz'lidnan agjan Duman oficialine sait (''duma.novreg.ru'').] {{ref-ru}}

{{Uz'lidnan agjan lidnad}}
{{Venälaižen Federacijan subjektad}}

[[Kategorii:Uz'lidnan agj| ]]
