{{Venälaižen Federacijan subjekt
|Nimi           = Uz'lidnan agj
|Venälaine nimi = Новгородская область
|Flag           = [[Fail:Flag of Novgorod Oblast.svg|150px|Uz'lidnan agjan flag]]
|FSCoA          = [[Fail:Coat of arms of Novgorod Oblast.svg|110px|Uz'lidnan agjan znam]]
|FlagLnk        = Uz'lidnan agjan flag
|CoALnk         = Uz'lidnan agjan znam
|FSMap          = [[Fail:Map of Russia - Novgorod Oblast.svg|300px]]
|FSCtrWhat      = Pälidn
|FSCtrNm        = [[Sur' Uz'lidn]]
|AreaRnk        = 49
|TotArea        = 54501
|WaterPrcnt     = 1.5
|PopRnk         = 70
|Eläjiden lugu  = 618,703
|PopCtDate      = 2015
|PopDens        = 11.35
|GDP            = 
|GDPCtDate      =
|GDP(PPP)       = 
|FedDistrNm     = Lodehline
|EcRegNm        = Lodehline
|OfLangs        = [[venäkel']]
|HeadTtl        = Gubernator
|HeadNm         = [[Mitin Sergei|Sergei Mitin]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Pisareva Jelena|Jelena Pisareva]]
|FSAnthem       = 
|Domain         = 
|CadNo          = 53
|MSK            = [[UTC]]+3 ([[MSK]]+0)
}}
'''Uz'lidnan agj''' ([[venäkel'|ven]].: ''Новгородская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz da surembaine lidn om [[Sur' Uz'lidn]].

== Keled ==
Valdkundkel' om üks'jäine, se om [[venäkel']].

== Istorii ==
Vozil 862 - 1478 nügüdläižen agjan territorii oli [[Uz'lidnanma]]n keskuseks.

Vozil 1136-1478 [[Uz'lidnan Tazovaldkund]] oli olmas.

Uz'lidnan agj om olmas vl 1944 heinkun 5. päivälpäi.

Agjan Päkäskuz<ref>[http://constitution.garant.ru/region/ustav_novgor/ Uz'lidnan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1994 sügüz'kun 3. päiväl Agjan Dumal, tuli väghe sil-žo päiväl da om väges nügüd' äiluguižiden vajehtusidenke.

== Geografijan andmused ==
[[Fail:Relief Map of Novgorod Oblast.jpg|thumb|left|250px|Uz'lidnan agjan reljefan kart.]]
Agj om röunoiš [[Vologdan agj]]anke pohjoižpäivnouzmas, [[Tverin agj]]anke suvipäivnouzmas da suves, [[Pskovan agj]]anke päivlaskmas da [[Leningradan agj]]anke pohjoižes. Uz'lidnan agj om mererandatoi.

Pind om 54 501 nellikkilometrad. [[Mec]] otab territorijan kuz' kümnendest. Surembaižed joged oma [[Mstanjogi]], [[Lovat']] da [[Šelon']] (lanktas [[Il'mjärv]]he), mugažo üks'jäine [[Volhov (jogi)|Volhov-jogi]] jokseb Il'mjärvespäi. Jogiden tobj pala mülüb [[Baltijan meri|Baltijan meren]] basseinha, vaiše pohjoižpäivnouzmas om [[Kaspijan meri|Kaspijan meren]] basseinan [[Molog]]-jogen pala da penid jogid. Surembaine järv om [[Il'mjärv]] (982 km², 18 m valdmeren pindan päl) agjan lodehes.

Reljef om alangoikaz päivlaskmpoles (lapak [[Il'mjärveveren alangišt]]) da kukhikaz päivnouzmpoles ([[Valdai (ülüz)|Valdai-ülüz]]). Korktembaine čokkoim om Valdai-ülüden [[Rižoh]]-mägi (296 m) agjan suvipäivnouzmpalas.

Klimat om [[ven vö|ven]] kontinentaline da Baltijan meren valatoitusele alastui, lujetud [[nepsuz|nepsudenke]]. Keza ei ole räk, tal'v om pehmed, keväz' da sügüz' oma pit'kad. Semendkus-heinkus vauged öd oma agjan pohjoižes.

Londuseližed varad oma [[bur hil']], [[palab šoidkivi]], [[turbaz]], [[alüminii|boksitad]], [[sauvondmaterialad]] ([[mouckivi]], [[kivi (material)|sauvondkivi]], [[savi]], [[lete]]), [[mineraližed mujud]], [[mec]], [[reskvezi]].

== Tobmuz ==
[[Fail:Novgorod - Oblast Duma and Administration.jpg|thumb|right|250px|''Nevondkundoiden pert' (Bajarišton Suiman pert')'' om agjan gubernatoran, Ohjastusen da Duman ištundsija [[Sur' Uz'lidn|Sures Uz'lidnas]].]]
Agjan pämez' nimitase gubernatoraks. [[Mitin Sergei|Sergei Mitin]] radab gubernatoran vs 2007 elokun 7. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Ohjastusen ezimez', hän märičeb sen strukturad da paneb Ohjastusen valdkundmehid radnikusile. Üks' ezmäine varagubernator da seičeme muite varagubernatorad oma hänele abhu.

Uz'lidnan agjan üks'kodine parlament om Agjan Dum. Kaik rahvaz valičeb sen 26 ezitajad videks vodeks. [[Pisareva Jelena|Jelena Pisareva]] radab Agjan Duman ezimeheks vs 2011 tal'vkun 21. päiväspäi.

Radonoigendai tobmuz om Uz'lidnan agjan Ohjastuz. Agjan departamentad, komitetad da ohjandused alištudas Ohjastusele.

Vl 2012 redukun 14. päiväl gubernatorad valitihe, [[Mitin Sergei|nügüdläine gubernator]] sai vägestust ezmäižel tural (75,95% änid) da radab kahtenden strokun. Järgvaličendad Agjan Dumha oliba vl 2011 tal'vkun 4. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 634 111 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' ristit kümnepäi om lidnalaine.

Agjas om [[Uz'lidnan agjan lidnad|kümne lidnad]] da 11 lidnanvuittušt žilod. Toine sur' lidn (enamba 50 tuh. ristitud vl 2015) om [[Boroviči]].

Rahvahad (enamba 0,5% vl 2010): [[venälaižed]] (88,4%), [[ukrainalaižed]] (1,1%), [[čiganalaižed]] (0,6%), [[vaugedvenälaižed]] (0,5%), toižed — 2,3%, rahvahuden ozutandata — 7,1%.

Erased toižed igähižed rahvahad: [[karjalaižed]] — 0,03% (183 rist.).

== Homaičendad ==
<references />

== Irdkosketused ==
* [http://gubernator.novreg.ru/ Uz'lidnan agjan gubernatoran oficialine sait.] {{ref-ru}}
* [http://duma.niac.ru/ Uz'lidnan agjan Duman oficialine sait.] {{ref-ru}}
* [http://region.adm.nov.ru/ Uz'lidnan agjan Ohjastusen oficialine portal.] {{ref-ru}}

{{Uz'lidnan agjan lidnad}}
{{Venälaižen Federacijan subjektad}}

[[Kategorii:Uz'lidnan agj| ]]
