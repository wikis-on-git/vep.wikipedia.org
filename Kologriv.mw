{{Eländpunkt
 | Nimi = Kologriv<br />Кологрив
 | Lidnanznam = Coat of Arms of Kologriv (Kostroma oblast).png
 | Flag =
 | Lidnanznam text = Kologrivan lidnanznam
 | Flag text =
 | Valdkund = Venäma
 | Eläjiden lugu = 3,032
 | Voz' = 2017
 | Pind = 6
 | Fail = Kologriv Center 010 9420b.jpg
 | Pämez' = Jevgenii Sizov<br />(kül'mku 2015—)
 | Telefonkod = +7-49443-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Kologriv''' ({{lang-ru|Кологри́в}}) om [[Venäma]]n lidn da lidnankund [[Kostroman agj]]an pohjoižes. Se om [[Kologrivan rajon]]an administrativine keskuz.

== Istorii ==
Eländpunkt mainitase ezmäižen kerdan nügüdläiženke nimitusenke 17. voz'sadal kuti kadotanu znamoičendad lidnuz (Vanh Kologriv). Vl 1727 sirtihe lidnad 40 km suvhe Unž-jogen mödvedhe Kičino-žilho. Vl 1778 udesnimitihe sidä Kologrivaks da anttihe makundan lidnan statusad.

Kologriv šingotase mecan varhapanendal da pilindal.

== Geografijan andmused ==
Lidn sijadase rajonan suves, [[Unž (Volgan ližajogi)|Unž-jogen]] hural randal ([[Volg]]an hura ližajogi), 140 m ü.m.t. keskmäižel korktusel. Avtotesild ühtenzoitab jogen randoid. Matkad [[Kostrom]]-lidnhasai om 230 km suvipäivlaskmha orhal vai 338 km avtotedme. Lähembaine lidn om [[Manturovo]] 61 km suvhe-suvipäivnouzmha orhal vai 80 km avtotedme.

Üläunž-žilo (ven. ''Верхняя Унжа'') da kuz' küläd mülüdas lidnankundha Kologrivan ližaks. Lidnankundan pind — 507,41 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 3 314 ristitud, lidnankundan — 3 940 ristitud. Vl 2017 kaik 3 553 ristitud elihe lidnankundas. Kaikiš suremb lidnan ristitišt oli 4 568 eläjad vl 1959 i 4 599 eläjad vl 1970, lidnankundan (andmused vspäi 2008) — 4 162 eläjad vl 2008.

Keskškol i čomamahtoiden škol oma opendusen üks'jäižed aluzkundad. Ende pedagogine i medicinine školad radoiba, zootehnikum oli olmas ezilidnas jogen vastrandal (vhesai 1986).

== Galerei ==
<gallery mode="packed" heights="125px">
Кологрив, набережная Киченки, 13 (1).jpg|Kologrivan rajonan administracijan pert' vl 2020
Kologriv Cathedral 010 9455.jpg|Ph. Jumalanmaman Emäganpäivän päjumalanpert', vn 2020 nägu
Кострома, Верхняя улица, 16 (1).jpg|Lidnan keskškol vl 2020 (ende naižgimnazii)
Kologrivskij kraevedcheskij muzej 12.jpg|Kologrivan kodirandantedištandmuzei G. Ladiženskijan nimed (2013)
Unzha near Kologriv.jpg|Avtotesild Unžas päliči vl 2006
</gallery>

== Homaičendad ==
<references />

== Irdkosketused ==
* [http://kologrivpos.ru/ Lidnankundan oficialine sait (''kologrivpos.ru'').] {{ref-ru}}
* [http://kologriv.org/ Lidnan da rajonan oficialine sait (''kologriv.org'').] {{ref-ru}}
{{Commons|Category:Kologriv}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Kologrivan rajon|*]]
