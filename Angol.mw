{{Valdkund
| Nimi = Angolan Tazovaldkund<br />República de Angola
| Valdkundznam = Coat of arms of Angola.svg
| Flag = Flag of Angola.svg
| Valdkundznam text = Angolan valdkundznam
| Flag text = Angolan flag
| Pälidn = Luand
| Eläjiden lugu = 24,383,301<ref>[http://www.ine.gov.ao/xportal/xmain?xpid=ine Resultados preliminares do censo general – 2014. — Instituto Nacional de Estatística (INE, ine.gov.ao).] {{ref-pt}}</ref>
| Voz' = 2014
| Pind = 1,246,700<ref>[https://www.cia.gov/library/publications/the-world-factbook/geos/ao.html Angolan pind. — Mail'man faktoiden kirj (Cia.gov).] {{ref-en}}</ref>
| Kart = Location Angola AU Africa.svg
| Kel' = [[portugalijan kel'|portugalijan]]
| Valdkundan pämez' = [[Santuš Žoze Eduardu duš|Žoze Eduardu duš Santuš]]
| Päministr = ''eile olmas''
| Religii = [[hristanuskond]]
| Valüt = [[angolan kvanz]] (AOA)
| Internet-domen = [[.ao]]
| Telefonkod = +244
| Aigvö = [[UTC]]+1
}}
'''Angol''' ([[portugalijan kel'|port.]]: ''Angola''), täuz' oficialine form — '''Angolan Tazovaldkund''' ([[portugalijan kel'|port.]]: ''República de Angola''), om valdkund Keskmäižen [[Afrik]]an suves. Pälidn da kaikiš suremb lidn om [[Luand]].

== Istorii ==
Vl 1975 kül'mkun 11. päiväl Angol tedoti ičeze ripmatomudes [[Portugalii|Portugalijaspäi]].

Vozil 1975-2002 rahvahanikoiden soda oli valdkundas.

Jäl'gmäine Konstitucii oli vahvištadud parlamentas vl 2010 vilukun 21. päiväl.

== Geografijan andmused ==
[[Fail:Angola Topography.png|thumb|left|250px|Angolan topografine kart.]]
Angol om mavaldkundröunoiš [[Kongon Tazovaldkund]]anke pohjoižes ([[Kabind]]-eksklav, röunan piduz — 231 km), [[Kongon Demokratine Tazovaldkund|Kongon Demokratižen Tazovaldkundanke]] pohjoižes da pohjoižpäivnouzmas (2646 km), [[Zambii|Zambijanke]] päivnouzmas (1065 km) da [[Namibii|Namibijanke]] suves (1427 km). Ühthine röunoiden piduz om 5369 km. Valdkundan päivlaskmaižed randad lainištab [[Atlantine valdmeri]] vilun [[Bengelan joksmuz|Bengelan joksmusenke]], randanpird — 1600 km. Valdkundan pind om 1,246,700 km² (seičemenz' surtte Afrikas).

Mägitazangišt otab 90% valdkundan pindad. Sen kaikiš korktemb čokkoim om [[Mokko (mägi)|Mokko]]-mägi (2620 m). Kaid alangišt levigandeb pidust' valdmererandad, 50-160 km levette. [[Mec]] da harv mec ottas läz 40% valdkundan territorijad, pohjoižpäivnouzmpoles tobjimalaz.

Klimat om [[ekvatorialine vö|ekvatorialine]], kuiv mererandal (50-500 mm sadegid vodes) da kuivahk mägitazangištol (600-1500 mm). Sadegiden mär poleneb pohjoižespäi suvhe. [[Kalahari]] da [[Namib]]-letetazangištod oma man suves. Päivlaskmaižed joged langetas [[Atlantine valdmeri|Atlantižhe valdmerhe]], pohjoižed oma ližajogikš [[Kongo (jogi)|Kongo]]n täht, suvipäivnouzmaižed joged jokstas [[Zambezi]]he.

Londuseližed varad oma [[kivivoi]], [[londuseline gaz]], [[almaz]]ad, [[kuld]], [[raud|raudkivend]], [[vas'k]], [[alüminii|boksitad]], [[uran (himine element)|uran]], [[fosfatad]].

== Politine sistem ==
[[Fail:Nova Assembleia Nacional Luanda 03.JPG|thumb|right|250px|Angolan parlamentan pert' [[Luand]]as.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujan partijan sistemanke (''Rahvahaline likund Angolan päzutandas'', [[portugalijan kel'|port.]]: ''MPLA'').

Valdkundan da radonoigendajan tobmuden pämez' om prezident, hän-žo om armijan päkäsknik. Vn 2010 Angolan Konstitucijan mödhe, parlamentan ezipartijan lider tegese prezidentaks avtomatižikš videks vodeks, ezipartijan nimikirjutesen nomer kaks' — varaprezidentaks, kahtenden strokun om voimuz. Vspäi 2012 päministran radnikust eile olmas. Vs 1979 sügüz'kun 21. päiväspäi Angolan prezident om [[Santuš Žoze Eduardu duš|Žoze Eduardu duš Santuš]]. Hänen partii sai vägestust järgvaličendoiden satusiden mödhe (71,84%). Vl 2012 sügüz'kun 26. päiväl uz' prezidentan strok zavodihe.

Parlament om üks'kodine Nacionaline Suim ([[portugalijan kel'|port.]]: ''Assembleia Nacional'') 220 ühtnijanke. Kaik rahvaz valičeb heid videks vodeks.

Järgvaličendad parlamentha oliba vl 2012 elokun 31. päiväl. Parlamentan prezident om [[Santuš Fernandu da Pjedade Diaš|Fernandu da Pjedade Diaš Santuš]] vs 2012 sügüz'kun 27. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Angolan administrativiž-territorialine jagand]].''

Angol alajagase 18 agjaha ([[portugalijan kel'|port.]]: ''província''). Agjad jagase 157 municipalitetha ([[portugalijan kel'|port.]]: ''município'').

== Eläjad ==
Angolas elädas [[angolalaižed]].

Toižed sured lidnad (enamba 100 tuh. ristitud vl 2010, surembaspäi penembha): [[Kabind (lidn)|Kabind]], [[Uambo]], [[Lubango]], [[Kuito]], [[Malanže (lidn)|Malanže]], [[Lobitu]], [[Bengel]], [[Uiže (lidn)|Uiže]]. Vl 2010 kaik oli 24 lidnad enamba mi 30 tuh. eläjidenke.

Vl 2009 eläjiden lugu oli 18,489,000 ristitud.

== Rahvahanižanduz ==
Vl 2009 Angolan päeksport oli [[kivivoi]] (97% rahoiden mödhe). [[Almaz]]ad, [[pu (material)|pu]], [[puvill]] da [[kofe]] mugažo vedas verhiže maihe. Vl 2012 [[Kitai]] oli päühtnii torguindas (Angolan eksportan pol' da importan nelländez).

== Homaičendad ==
<references />

== Irdkosketused ==
* [http://www.parlamento.ao/ Angolan Tazovaldkundan parlamentan oficialine sait.] {{ref-pt}}
* [http://www.ine.gov.ao/ Angolan Statistikan nacionaline institut.] {{ref-pt}}

{{Commons|Angola}}
{{Afrik}}

[[Kategorii:Angol| ]]
