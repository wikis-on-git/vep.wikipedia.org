{{10000}}
{{Valdkund
| Nimi = Angolan Tazovaldkund<br />República de Angola
| Valdkundznam = Emblem of Angola.svg
| Flag = Flag of Angola.svg
| Valdkundznam text = Angolan valdkundznam
| Flag text = Angolan flag
| Pälidn = Luand
| Eläjiden lugu = 30,355,880<ref>[https://www.cia.gov/library/publications/the-world-factbook/geos/ao.html Angolan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,246,700
| Kart = Location Angola AU Africa.svg
| Kel' = [[portugalijan kel'|portugalijan]]
| Valdkundan pämez' = [[Lorensu Žuan|Žuan Lorensu]]
| Päministr = ''eile olmas''
| Religii = [[hristanuskond]]
| Valüt = [[angolan kvanz]] (AOA)
| Internet-domen = [[.ao]]
| Telefonkod = +244
| Aigvö = [[UTC]]+1
}}
'''Angol''' ({{lang-pt|Angola}}), täuz' oficialine form — '''Angolan Tazovaldkund''' ({{lang-pt|República de Angola}}), om valdkund Keskmäižen [[Afrik]]an suves. Pälidn da kaikiš suremb lidn om [[Luand]].

== Istorii ==
Vn 1975 11. päiväl kül'mkud Angol tedištoiti ičeze ripmatomudes [[Portugalii|Portugalijaspäi]].

Vozil 1975−2002 rahvahanikoiden soda oli valdkundas.

Jäl'gmäine Konstitucii om vahvištadud parlamentas vn 2010 21. päiväl vilukud.

== Geografijan andmused ==
[[Fail:Angola Topography.png|thumb|left|250px|Angolan topografine kart.]]
Angol om mavaldkundröunoiš [[Kongon Tazovaldkund]]anke pohjoižes ([[Kabind]]-eksklav, röunan piduz — 231 km), [[Kongon Demokratine Tazovaldkund|Kongon Demokratižen Tazovaldkundanke]] pohjoižes da pohjoižpäivnouzmas (2646 km), [[Zambii|Zambijanke]] päivnouzmas (1065 km) da [[Namibii|Namibijanke]] suves (1427 km). Ühthine röunoiden piduz om 5369 km. Valdkundan päivlaskmaižed randad lainištab [[Atlantine valdmeri]] vilun [[Bengelan joksmuz|Bengelan joksmusenke]], randanpird — 1600 km. Valdkundan pind om 1,246,700 km² (seičemenz' surtte Afrikas).

Mägitazangišt otab valdkundan pindan ühesa kümnendest. Sen kaikiš korktemb čokkoim om [[Mokko (mägi)|Mokko]]-mägi (2620 m). Kaid alangišt levigandeb pidust' valdmererandad, 50..160 km levette. [[Mec]] da harv mec ottas valdkundan territorijan läz kaht videndest, pohjoižpäivnouzmpoles tobjimalaz.

Klimat om [[ekvatorialine vö|ekvatorialine]], kuiv mererandal (50..500 mm sadegid vodes) da kuivahk mägitazangištol (600..1500 mm). Sadegiden mär poleneb pohjoižespäi suvhe. Letkesižed rahvahatomad [[Kalahari]]- da [[Namib]]-mad oma valdkundan suves. Päivlaskmaižed joged langetas [[Atlantine valdmeri|Atlantižhe valdmerhe]], pohjoižed oma ližajogikš [[Kongo (jogi)|Kongo]]n täht, suvipäivnouzmaižed joged jokstas [[Zambezi]]he.

Londuseližed varad oma [[kivivoi]], [[londuseline gaz]], [[diamant]]ad, [[kuld]], [[raud|raudkivend]], [[vas'k]], [[alüminii|boksitad]], [[uran (himine element)|uran]], [[fosfor|fosfatad]].

== Politine sistem ==
[[Fail:Nova Assembleia Nacional Luanda 03.JPG|thumb|right|250px|Angolan parlamentan pert' [[Luand]]as.]]
Ohjandusen form om unitarine [[prezidentine tazovaldkund|prezidentine]] tazovaldkund dominirujan partijan sistemanke (''Rahvahaline likund Angolan päzutandas'', {{lang-pt|MPLA}}).

Valdkundan da radonoigendajan tobmuden pämez' om prezident, hän-žo om armijan päkäsknik. Vn 2010 Angolan Konstitucijan mödhe, parlamentan ezipartijan lider kändase prezidentaks avtomatižikš videks vodeks, ezipartijan nimikirjutesen nomer kaks' — varaprezidentaks, kahtenden strokun voimuz om olmas. Vspäi 2012 eile olmas päministran radnikust. Vs 2017 sügüz'kun 26. päiväspäi Angolan prezident om [[Lorensu Žuan|Žuan Lorensu]], valdkundan kaičendministr vozil 2014−2017. Hänen partii sai vägestust järgvaličendoiden satusiden mödhe (61,08%).

Parlament om üks'kodine Nacionaline Suim ({{lang-pt|Assembleia Nacional}}) 220 ühtnijanke. Kaik rahvaz valičeb heid videks vodeks.

Parlamentan ühtnijoiden järgenduseližed valičendad oliba vn 2017 23. päiväl elokud. Parlamentan prezident om [[Santuš Fernandu da Pjedade Diaš|Fernandu da Pjedade Diaš Santuš]] vs 2012 sügüz'kun 27. päiväspäi (kahtenz' strok, enččen duš Santuš-prezidentan dvojurodnii vell').

Pit'kan aigan [[Santuš Žoze Eduardu duš|Žoze Eduardu duš Santuš]] radoi Angolan prezidentan (vozil 1979−2017).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Angolan administrativiž-territorialine jagand]].''

Angol jagase 18 agjaha ({{lang-pt|província}}). Agjad alajagasoiš 157 municipalitetaks ({{lang-pt|município}}).

== Eläjad ==
Angolas elädas [[angolalaižed]].

Vn 2014 valdkundan rahvahanlugemižen mödhe eläjiden lugu oli 25 789 024 ristitud<ref>[http://aiangola.com/wp-content/uploads/2016/03/Publica%C3%A7%C3%A3o-Resultados-Definitivos-Censo-Geral-2014_Vers%C3%A3o-22032016_DEFINITIVA-18H17.pdf Resultados finais do censo general 2014 (Vn 2014 rahvahanlugemižen lopuližed satused) //Instituto Nacional de Estatística (INE, ''ine.gov.ao''), 2016. — Lp. 89. — Associação Industrial de Angola (''aiangola.com'').] {{ref-pt}}</ref>. Kaikiš suremb ristitišt om nügüd'.

Toižed sured lidnad (enamba 100 tuh. ristituid vl 2010, surembaspäi penembha): [[Kabind (lidn)|Kabind]], [[Uambo]], [[Lubango]], [[Kuito]], [[Malanže (lidn)|Malanže]], [[Lobitu]], [[Bengel]], [[Uiže (lidn)|Uiže]]. Vl 2010 kaik oli 24 lidnad enamba mi 30 tuh. eläjidenke.

== Rahvahanižanduz ==
Vl 2009 Angolan päeksport oli [[kivivoi]] (97% rahoiden mödhe). [[Diamant]]ad, [[pu (material)|pumaterialad]], [[puvill]] da [[kofe]] mugažo vedas verhiže maihe. Vl 2012 [[Kitai]] oli päühtnii torguindas (Angolan eksportan pol' da importan nelländez).

== Homaičendad ==
<references />

== Irdkosketused ==
* [http://www.parlamento.ao/ Angolan Tazovaldkundan parlamentan oficialine sait (''parlamento.ao'').] {{ref-pt}}
* [http://www.ine.gov.ao/ Angolan Statistikan nacionaline institut (''ine.gov.ao'').] {{ref-pt}}
{{Commons|Angola}}

{{Afrik}}

[[Kategorii:Angol| ]]
