{{10000}}
{{Valdkund
| Nimi = Slovakijan Tazovaldkund<br />Slovenská republika
| Valdkundznam = Coat of arms of Slovakia.svg
| Flag = Flag of Slovakia.svg|border
| Valdkundznam text = Slovakijan valdkundznam
| Flag text = Slovakijan flag
| Pälidn = Bratislav
| Eläjiden lugu = 5,445,040<ref>[https://www.cia.gov/library/publications/the-world-factbook/geos/lo.html Slovakijan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 49,035
| Kart = EU-Slovakia.svg
| Kel' = [[slovakan kel'|slovakan]]
| Valdkundan pämez' = [[Čaputova Zuzana|Zuzana Čaputova]]
| Päministr = [[Pellegrini Peter|Peter Pellegrini]]
| Religii = [[hristanuskond]]
| Valüt = [[evro]] (€) (EUR)<ref>Edel 2009 vot — [[slovakijan kron]].</ref>
| Internet-domen = [[.sk]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +421
| Aigvö = tal'vel [[UTC]]+1,<br />kezal [[UTC]]+2
}}
'''Slovakii''' ({{lang-sk|Slovensko}} [ˈslɔʋɛnskɔ]), oficialine nimituz — '''Slovakijan Tazovaldkund''' ({{lang-sk|Slovenská republika}}), om mererandatoi valdkund [[Evrop]]an keskuses. Pälidn da kaikiš suremb lidn om [[Bratislav]].

Vspäi 2004 om [[Evropan Ühtištuz|EÜ:n]] da [[Pohjoižatlantižen kožundkirjutesen organizacii|PAKO:n]] ühtnijaks.

== Istorii ==
Vn 1993 1. päiväl vilukud Slovakii sai ripmatomut [[Čehoslovakii|Čehoslovakijan]] čihodamižen jäl'ghe.

Valdkundan üks'jäine Konstitucii<ref>[http://sk.wikisource.org/wiki/%C3%9Astava_Slovenskej_republiky Slovakijan Konstitucii Vikipurtkiš (''sk.wikisource.org'').] {{ref-sk}}</ref><ref>[http://www.constituteproject.org/ontology/Slovakia?lang=en Slovakijan Konstitucijan tekst ''constituteproject.org''-saital.] {{ref-en}}</ref> ({{lang-sk|Ústava}}) tuli väghe vn 1992 1. päiväl redukud, täuzin — ripmatomuden päiväl. Se om väges äiluguižidenke möhembaižidenke vajehtsidenke, vn 2017 versii om nügüdläine.

== Geografijan andmused ==
[[Fail:Slovakia topo.jpg|thumb|left|250px|Slovakijan topografine kart.]]
Slovakii om mavaldkundröunoiš [[Ukrain]]anke päivnouzmas (röunan piduz — 97 km), [[Mad'jaranma]]nke suves (627 km pitte), [[Avstrii|Avstrijanke]] päivlaskmas (105 km), [[Čehanma]]nke lodehes (241 km) da [[Pol'šanma]]nke pohjoižes (541 km). Ühthine röunoiden piduz om 1611 km. Slovakii om mererandatoi valdkund.

Valdkundan kaikiš korktemb čokkoim om [[Gerlahovski Štit]]-mägi (2655 m).

Londuseližed pävarad oma [[bur hil']], [[raud|raudkivend]] da [[mahuz|mustma]]; toižed varad oma [[vas'k|vas'kkivend]], [[marganc|mangankivend]], [[keitandsol]].

== Politine sistem ==
[[Fail:Bratislava Narodna Rada R01.jpg|thumb|right|250px|Slovakijan parlamentan pert' [[Bratislav]]as.]]
Ohjandusen form om unitarine [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om prezident ({{lang-sk|Prezident Slovenskej Republiky}}). Kaik rahvaz valičeb händast videks vodeks. Prezident paneb radsijha parlamentan ezinenahižen partijan liderad päministraks, mugažo ministriden palad parlamentan nevondan mödhe. Ku parlament ei voind vahvištada ohjastusen programad koume kerdad kun aigan, ka Prezidentale sab pästta parlamentad radmaspäi.

Parlament om üks'kodine Rahvahaline Nevondkund ({{lang-sk|Národná rada}}) 150 kaikel rahvahal valitud ezitajidenke nelläks vodeks. Parlamentale sab heitta prezidentad radmaspäi äniden kuz' kümnendest enambusel.

Parlamentan ühtnijoiden järgenduseližed valičendad oliba vn 2016 5. päiväl keväz'kud. Nügüdläine prezident om [[Zuzana Čaputova]], hän om valitud kahtel änestuztural vn 2019 16. da 30. päivil keväz'kud (sai 58,4%) da om radnikusel vs 2019 kezakun 15. päiväspäi. [[Peter Pellegrini]] radab päministran vs 2018 keväz'kun 15. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Slovakijan administrativiž-territorialine jagand]].''

Slovakii jagase kahesaks randaks ({{lang-sk|kraj}}) avtonomijan erasidenke oiktusidenke. Randad alajagasoiš 79 rajonaks (üks'lugu {{lang-sk|okres}}).

== Eläjad ==
Vl 2017 valdkundan eläjiden lugu oli 5,435,343 ristitud<ref>[https://slovak.statistics.sk/wps/portal/ext/products/informationmessages/inf_sprava_detail/b10cca15-62d7-4145-bd44-659fcf3ad2a9/ Slovakijan eläjiden lugu (30. sügüz'ku 2017). — Statistics Slovakia (''portal.statistics.sk'').] {{ref-sk}}</ref>. Kaikiš suremb ristitišt om nügüd'.

Rahvahad (vn 2011 rahvahanlugemižen mödhe): [[slovakalaižed]] — 80,7%, [[mad'jaralaižed]] — 8,5%, [[čiganalaižed]] — 2,0%, toižed rahvahad — 1,8%, rahvahuden ozutandata — 7,0%.

Uskondan mödhe (2011): riman [[katoline jumalankodikund|katolikad]] — 62,0%, [[protestantizm|protestantad]] — 8,2%, grekan katolikad — 3,8%, toižed uskojad i märhapanendata — 12,6%, religijatomad — 13,4%.

Toižed järedad lidnad (enamba 75 tuh. ristituid vl 2013, surembaspäi penembha): [[Košice]], [[Prešov]], [[Žilin]], [[Banska Bistric]], [[Nitr]]. Vl 2013 kaik oli 138 lidnad valdkundas. Ristitišt da lidnad oma levitadud valdkundadme tazomäras. Lidnalaižiden pala om 53,8% (2020).

== Ižanduz ==
Slovakijan päeksport om [[avto]]d da niiden varapalad (24%, mail'man lider avtoiden pästandan mödhe ühtele ristitule), [[videodisplei|videodisplejad]] (10%), elektromašiništ da radioladimišt (läz 10%), [[raudtegesed]] da [[teraz]] (läz 9%), rafiniruidud [[kivivoi]] da [[londuseline gaz]] (6%); toine eksport om [[šin]]ad (2%), [[pörutügi|pörutüged]] (1%).

== Homaičendad ==
<references />

== Irdkosketused ==
;Tobmuz
* [http://www.nrsr.sk/ Slovakijan Tazovaldkundan parlamentan sait (''nrsr.sk'').] {{ref-sk}} {{ref-en}}
* [http://www.prezident.sk/ Slovakijan Tazovaldkundan prezidentan sait (''prezident.sk'').] {{ref-sk}} {{ref-en}}
* [http://www.vlada.gov.sk/ Slovakijan Tazovaldkundan ohjastusen oficialine sait (''vlada.gov.sk'').] {{ref-sk}} {{ref-en}}

;Ühthine informacii valdkundas
* [http://slovak.statistics.sk/ Slovakijan Tazovaldkundan Statistikan radnikoičendan portal (''slovak.statistics.sk'').] {{ref-sk}} {{ref-en}}
{{Commons|Slovakia}}

{{Evrop}}

[[Kategorii:Slovakii| ]]
