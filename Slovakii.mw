{{Valdkund
| Nimi = Slovakijan Tazovaldkund<br />Slovenská republika
| Valdkundznam = Coat of arms of Slovakia.svg
| Flag = Flag of Slovakia.svg|border
| Valdkundznam text = Slovakijan valdkundznam
| Flag text = Slovakijan flag
| Pälidn = Bratislav
| Eläjiden lugu = 5,415,949<ref>[http://portal.statistics.sk/showdoc.do?docid=82252 Population on 31st December 2013. — Statistics Slovakia (portal.statistics.sk).] {{ref-en}}</ref>
| Voz' = 2013
| Pind = 49,035<ref>[https://www.cia.gov/library/publications/the-world-factbook/geos/lo.html Slovakijan pind. — Mail'man faktoiden kirj (Cia.gov).] {{ref-en}}</ref>
| Kart = EU-Slovakia.svg
| Kel' = [[slovakan kel'|slovakan]]
| Valdkundan pämez' = [[Kiska Andrei|Andrei Kiska]]
| Päministr = [[Fico Robert|Robert Fico]]
| Religii = [[hristanuskond]]
| Valüt = [[evro]] (€) (EUR)<ref>Edel 2009 vot — [[slovakijan kron]].</ref>
| Internet-domen = [[.sk]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +421
| Aigvö = tal'vel [[UTC]]+1,<br />kezal [[UTC]]+2
}}
'''Slovakii''' ([[slovakan kel'|slovak.]]: ''Slovensko''), oficialine nimituz — '''Slovakijan Tazovaldkund''' ([[slovakan kel'|slovak.]]: ''Slovenská republika''), om mererandatoi valdkund [[Evrop]]an keskuses. Pälidn da kaikiš suremb lidn om [[Bratislav]].

Vspäi 2004 om [[EÜ]]:n da [[PAKO]]:n ühtnijaks.

== Istorii ==
Vl 1993 vilukun 1. päiväl Slovakii sai ripmatomut [[Čehoslovakii|Čehoslovakijan]] čihodamižen jäl'ghe.

Valdkundan konstitucii<ref>[https://sk.wikisource.org/wiki/%C3%9Astava_Slovenskej_republiky Slovakijan Konstitucii Vikipurtkiš.] {{ref-sk}}</ref> ([[slovakan kel'|slovak.]] ''Ústava'') tuli väghe vl 1992 redukun 1. päiväl, täuzin — ripmatomuden päiväl. Se om väges nügüd'-ki, möhembaižiden vajehtsidenke.

== Geografijan andmused ==
[[Fail:Slovakia topo.jpg|thumb|left|300px|Slovakijan topografine kart.]]
Slovakii om mavaldkundröunoiš [[Ukrain]]anke päivnouzmas (röunan piduz — 97 km), [[Mad'jaranma]]nke suves (627 km), [[Avstrii|Avstrijanke]] päivlaskmas (105 km), [[Čehanma]]nke lodehes (241 km) da [[Pol'šanma]]nke pohjoižes (541 km). Ühthine röunoiden piduz om 1611 km. Slovakii om mererandatoi valdkund.

Valdkundan kaikiš korktemb čokkoim om [[Gerlačovski Stit]]-mägi (2655 m).

Londuseližed pävarad oma [[bur hil']], [[raud|raudkivend]] da [[mahuz]]; toižed varad oma [[vas'k|vas'kkivend]], [[marganc|mangankivend]], [[keitandsol]].

== Politine sistem ==
[[Fail:Bratislava Narodna Rada R01.jpg|thumb|right|250px|Slovakijan parlamentan pert' [[Bratislav]]as.]]
Ohjandusen form om unitarine [[parlamentine tazovaldkund|parlamentine]] tazovaldkund äjiden partijoiden sistemanke. Valdkundan pämez' om prezident ([[slovakan kel'|slovak.]] ''Prezident Slovenskej Republiky''). Kaik rahvaz valičeb händast videks vodeks. Prezident paneb radsijha parlamentan ezinenahižen partijan liderad päministraks, mugažo ministriden palad parlamentan nevondan mödhe. Ku parlament ei voind vahvištada ohjastusen programad koume kerdad kun aigan, ka Prezidentale sab pästta parlamentad radmaspäi.

Parlament om üks'kodine Rahvahaline Nevondkund ([[slovakan kel'|slovak.]] ''Národná rada'') 150 kaikel rahvahal valitud ezitajidenke 4 vodeks. Parlamentale sab heitta prezidentad radmaspäi äniden kuz' kümnendest enambusel.

Järgvaličendad parlamentha oliba vl 2012 keväz'kun 10. päiväl. Nügüdläine prezident om [[Andrei Kiska]], hän om valitud kahtil änestuzturil vl 2014 keväz'kun 15. da 29. päivil (sai 59,38%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Slovakijan administrativiž-territorialine jagand]].''

Slovakii alajagase 8 agjaha ([[slovakan kel'|slovak.]] ''kraj'') avtonomijan erasiden oiktusidenke. Agjad alajagase 79 rajonha (üks'lugu [[slovakan kel'|slovak.]]: ''okres'').

== Eläjad ==
Slovakijas elädas [[slovakalaižed]].

Toižed sured lidnad (enamba 75 tuh. ristitud vl 2013, surembaspäi penembha): [[Košice]], [[Prešov]], [[Žilin]], [[Banska Bistric]], [[Nitr]]. Vl 2013 kaik oli 138 lidnad valdkundas. Ristitišt da lidnad oma levitadud valdkundadme tazomäras.

== Ižanduz ==
Slovakijan päeksport om [[avto]]d da niiden varapalad (24%, mail'man lider avtoiden pästandan mödhe ühtele ristitule), [[videodisplei|videodisplejad]] (10%), elektromašiništ da radioladimišt (läz 10%), [[raudtegesed]] da [[teraz]] (läz 9%), rafiniruidud [[kivivoi]] da [[londuseline gaz]] (6%); toine eksport om [[šin]]ad (2%), [[pörutügi|pörutüged]] (1%).

== Homaičendad ==
<references />

== Irdkosketused ==
* [http://www.nrsr.sk/ Slovakijan Tazovaldkundan parlamentan sait.] {{ref-sk}} {{ref-en}}
* [http://www.prezident.sk/ Slovakijan Tazovaldkundan prezidentan sait.] {{ref-sk}} {{ref-en}}
* [http://www.vlada.gov.sk/ Slovakijan Tazovaldkundan ohjastusen oficialine sait.] {{ref-sk}} {{ref-en}}
* [http://slovak.statistics.sk/ Slovakijan Tazovaldkundan Statistikan radnikoičendan portal.] {{ref-sk}} {{ref-en}}

{{Commons|Slovakia}}
{{Evrop}}

[[Kategorii:Slovakii| ]]
