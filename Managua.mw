{{Eländpunkt
 | Nimi = Managua
 | Lidnanznam = Escudo de Managua.svg
 | Flag = Flag of Managua.svg
 | Lidnanznam text = Managuan lidnanznam
 | Flag text = Managuan flag
 | Valdkund = Nikaragua
 | Eläjiden lugu = 1,028,808
 | Voz' = 2012
 | Pind = 544
 | Fail = Managua, Nicaragua.jpg
 | Pämez' = [[Torres Deizi|Deizi Torres]] (2009—)
 | Telefonkod = +505-2
 | Aigvö = [[UTC]]-6
}}
[[Fail:Distritos de Managua.svg|thumb|left|200px|Managuan rajonad.]]
'''Managua''' (täuz' nimi [[ispanijan kel'|ispanijan kelel]] ''Leal Villa de Santiago de Managua'') om [[Nikaragua]]n pälidn da kaikiš suremb lidn. Se om [[Managua (departament)|ühtennimižen departamentan]] administrativine keskuz mugažo.

Lidn om valdkundan tegimišton da finansiden keskuz. 23 universitetad sijadasoiš lidnas.

Managuan nimituz [[nahuatlin kel'|nahuatlin kelel]] (''Mana-ahuac'') znamoičeb «ümbärtud vedel».

== Istorii ==
Edel Kolumban erad kalanikoiden lidnut oli Managuan sijas. Ispanijan [[konkistador]]ad oma pannuded nügüdläižen Managua-lidnan alust 16. voz'sadas. Oficialine alusenpanend lidnaks oli vl 1819 (5. sulaku). Vl 1852 lidn kändihe ripmatoman [[Nikaragua (valdkund)|Nikaraguan]] pälidnaks.

Vozil 1885, 1931 da 1972 lujad manrehkaidused murenziba lidnan paloid. 1980-nzil vozil ei olend sauvondad rahvahanikoiden sodan tagut.

== Geografii ==
Managua sijadase valdkundan päivlaskmas, [[Managua (järv)|Managuanjärven]] (isp. ''Lago de Managua'' vai ''Lago Xolotlán'') suvirandal. Järven kendäk om 55 m valdmeren pindan päl. Lidnan fartaloiden korktuz om lujemb, ned seištas Managuan mägil, kudambiden korktuz om 700 metrhasai.

Klimat om [[tropine vö|tropine]] räk. Päivän keskmäine lämuz om +28..+32 C° vodes ümbri. Om kaks' sezonad vodes: kuiv (kül'mku-sulaku, 75 mm pol'vodes) i neps (semendku-reduku, 130..280 mm kus). Paneb sadegid 1200 mm vodes.

Managua jagase 7 nomeruidud rajonha (isp. ''distrito'').

== Eläjad ==
Vn 2012 kezakul ristitišt oli 1 028 808 eläjad, ezilidnoidenke 2,1 mln (Nikaraguan kaikutte koumanz' eläi).

== Transport ==
Managuas om kundališt transportad: avtobusoid da taksid. Ei ole raudted kaikes valdkundas, möihe metallaks sodan aigan.

Rahvahidenkeskeine soda- da civiline Augusto Sandinon nimel nimitadud lendimport (''MGA'') sijadase lidnan 6. rajonas. Sišpäi tehtas reisid Pohjoižamerikha i Keskuzamerikan äjihe maihe, mugažo Nikaraguadme, om jügureisid Majamihe. Toine pen' Punta Huete-jügulendimport sijadase Managuanjärven pohjoižrandal.

== Galerei ==
<center><gallery widths="200px" heights="130px">
Fail:Mausoleo Carlos Fonseca.JPG|Karlos Fonsekan mavzolei.
Fail:IglesiaManagua.png|Uz' päjumalanpert' Managuas 
Fail:PalacioNacional.png|Rahvahaline pert'kulu
Fail:Banco de América Central, Managua.jpg|Nikaraguan finansinstitut
</gallery></center>

== Irdkosketused ==
* [http://www.managua.gob.ni/ Lidnan tobmuden oficialine sait (''managua.gob.ni'').] {{ref-es}}
{{Commons|Managua}}

{{Pohjoižamerikan pälidnad}}

[[Kategorii:Managua| ]]
[[Kategorii:Nikaraguan lidnad]]
[[Kategorii:Managua (departament)|*]]
[[Kategorii:Nikaragua]]
[[Kategorii:Eländpunktad kirjamišton mödhe]]
[[Kategorii:Pälidnad]]
