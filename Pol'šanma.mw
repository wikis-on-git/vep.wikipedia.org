{{1000}}
{{Valdkund
| Nimi = Pol'šanman Tazovaldkund<br />Rzeczpospolita Polska
| Valdkundznam = Herb Polski.svg
| Flag = Flag of Poland.svg
| Valdkundznam text = Pol'šanman valdkundznam
| Flag text = Pol'šanman flag
| Pälidn = Varšav
| Eläjiden lugu = 38,483,957<ref>[http://demografia.stat.gov.pl/bazademografia/Tables.aspx Główny Urząd Statystyczny. Baza Demografia. Ludność Polski. Stan na 30.06.2014]. — Demografia.stat.gov.pl. {{ref-pl}}</ref> 
| Voz' = 2014
| Pind = 312,685<ref>[https://www.cia.gov/library/publications/the-world-factbook/geos/pl.html Pol'šanman pind. — Mail'man faktoiden kirj (Cia.gov).] {{ref-en}}</ref>
| Kart = EU-Poland.svg
| Kel' = [[pol'šan kel'|pol'šan]]
| Valdkundan pämez' = [[Duda Andžei|Andžei Duda]]
| Päministr = [[Beata Šydlo|Beata Šydlo]]
| Religii = [[hristanuskond]]
| Valüt = [[pol'šan zlotii]] (PLN)
| Internet-domen = [[.pl]]<ref>Mugažo [[.eu]] kuti [[EÜ]]:n ühtnii.</ref>
| Telefonkod = +48
| Aigvö = tal'vel [[UTC]]+1<br />kezal [[UTC]]+2
}}
'''Pol'šanma''' ([[pol'šan kel'|pol'šan kelel]]: ''Polska''), täuz' oficialine nimi — '''Pol'šanman Tazovaldkund''' ([[pol'šan kel'|pol'š.]]: ''Rzeczpospolita Polska''), om valdkund [[Evrop]]an keskuses. Pälidn da kaikiš järedamb lidn om [[Varšav]].

Vspäi 1999 valdkund om [[PAKO]]:n ühtnijaks, vspäi 2004 om [[EÜ]]:n ühtnijaks.

Pol'šanman pind om 312 685 km² (ühesanz' sija [[Evrop]]as). Vl 2014 eläjiden lugu oli 38,5 millionad ristitud (koumanz'kümnenz' koumanz' sija [[Ma]]l).

== Istorii ==
Ezmäižen Pol'šan valdkundan alusenpanendan dat om 966 voz', konz pol'šanmaine Meško I-ruhtinaz sai [[hristanuskond]]ad. Vodelpäi 1025 Pol'šanma om kunigahuz, a vodel 1569 se ühtni [[Litvanma|Surenke Litvanman ruhtinazkundanke]]. Vodel 1795 Pol'šanma jagadihe paloihe, kudambad tegihe [[Prussii|Prussijan]], [[Avstrii|Avstrijan]] da [[Venäma]]n territorijoikš. Vodel 1807 [[Napoleon I|Napoleon]] udessünduti Pol'šan valdkundan — Varšavan gercogkund. Vodel 1815 [[Ven]]an kongressan pätandoiden mödhe sen suremb pala tegihe möst [[Venälaine Imperii|Venälaižen Imperijan]] palaks. Pol'šanma sai ripmatomut vodel 1918 [[Ezmäine Mail'man soda|Ezmäižen Mail'man sodan]] jäl'ghe, no vodel 1939 [[Nevondkundaline Ühtištuz]] da Nacistine Saksanma okkupiruiba ühtmudel Pol'šanman.

[[Toine Mail'man soda|Toižen Mail'man sodan]] jäl'ghe Pol'šanma ičeze uziš röunoiš udessünduihe kut «socialistine» valdkund (Pol'šan Rahvahaline Tazovaldkund). Vodel 1989 vajehtused politižes da ekonomižes sistemiš tegihe Pol'šanman demoktatižeks valdkundaks. Vodes 2004 semendkun 1 päiväspäi Pol'šanma om [[EÜ|Evropan Ühtištusen]] ühtnijaks. Vl 2010 sulakun 10. päiväl prezidentižen [[Tu-154]]:n lendimen katastrof ozaižihe [[Smolensk]]as. Siloi koliba Pol'šan Leh Kačin'skii-prezident, toižed tetabad politikanmehed.

Jäl'gmäine Pol'šanman Konstitucii<ref>[http://www.sejm.gov.pl/prawo/konst/rosyjski/kon1.htm Pol'šanman Konstitucijan tekst (1997). — Sejm.gov.pl.] {{ref-ru}}</ref><ref>[https://en.wikisource.org/wiki/Constitution_of_the_Republic_of_Poland Pol'šanman Konstitucijan tekst (1997) Vikipurtkiš.] {{ref-en}}</ref> oli vahvištadud parlamental vl 1997 sulakun 2. päiväl da kaiken rahvahan referendumal sil-žo vodel semendkun 25. päiväl. Se tuli väghe vl 1997 redukun 17. päiväl.

== Geografijan andmused ==
[[Fail:Polska topo blank.jpg|thumb|left|250px|Pol'šanman topografine kart.]]
Valdkundan pohjoižed randad lainištab [[Baltijan meri]]. Randanpird — 440 km.

Pol'šanmal oma mavaldkundröunad [[Venäma]]nke (röunan pird — 210 km, [[Kaliningradan agj]]anke) da [[Litvanma]]nke (104 km) pohjoižpäivnouzmas, [[Vaugedvenäma]]nke päivnouzmas (418 km), [[Ukrain]]anke suvipäivnouzmas (535 km), [[Slovakii|Slovakijanke]] suves (541 km), [[Čehanma]]nke suvipäivlaskmas (796 km) da [[Saksanma]]nke päivlaskmas (467 km). Ühthine röunoiden piduz kuivmadme om 3071 km. Valdkundal oma mugažo merivaldkundröunad [[Danii|Danijanke]] da [[Ročinma]]nke.

Kaikiš korktemb čokkoim om [[Risi]]-mägi (2499 m) [[Tatrid]]-mägiš valdkundan suvipäivlaskmas.

Londuseližed pävarad oma [[kivihil']], [[bur hil']], [[londuseline gaz]], [[vas'k]], [[hahktin]], [[kaliisol]], [[rik]], [[hobed]]; toižed varad — [[jartal']], [[keitandsol]], [[mec]] (26% territorijad), [[mahuz]].

== Politine sistem ==
[[Fail:Sejm RP.jpg|thumb|right|250px|Pol'šanman parlamentan pert' [[Varšav]]as.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident. Kaik rahvaz valičeb händast videks vodeks. Prezident paneb erasid Suiman ezipartijan ühtnijoid da sen liderad ohjastusen ([[pol'šan kel'|pol'š.]]: ''Rada Ministrów w Polsce'') ministrikš da päministraks.

Parlament ([[pol'šan kel'|pol'š.]]: ''Zgromadzenie Narodowe'') om kaks'kodine. Üläkodi om Senat ([[pol'šan kel'|pol'š.]]: ''Senat Rzeczypospolitej Polskiej'') 100 ühtnijanke. Alakodi om Suim ([[pol'šan kel'|pol'š.]]: ''Sejm'') 460 ühtnijanke. Kaik rahvaz änestab kandidatoid parlamentha kerdan nelläs vodes.

Järgvaličendad parlamentha oliba vl 2011 redukun 9. päiväl. Valitihe prezidentad järgkerdan vl 2015 semendkus kahtel tural (10. da 24. päivil). Uz' valitud [[Duda Andžei|Andžei Duda]]-prezident tuleškanzi radho vs 2015 elokun 6. päiväspäi (sai 51,55%). Nügüdläine päministr om [[Kopač Eva|Eva Kopač]] vs 2014 sügüz'kun 22. päivspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Pol'šanman administrativiž-territorialine jagand]].''

Pol'šanman Tazovaldkund alajagase 16 sodaveikundha (''vojevodstv:aha''), kudambad alajagase povätihe (''ujezd:oihe'') da volostihe (''gmin:oihe'').

== Eläjad ==
Pol'šanmas elädas [[pol'šalaižed]].

Toižed sured lidnad (enamba 300 tuh. ristitud vl 2011, surembaspäi penembha): [[Krakov]], [[Lodz']], [[Vroclav]], [[Poznan']], [[Gdan'sk]], [[Ščecin]], [[Bidgošč]], [[Lüblin]], [[Katovice]]. Kaik om 39 lidnad enamba mi 100 tuh. eläjidenke. Vl 2015 ühthemänho om 915 lidnad valdkundas.

== Rahvahanižanduz ==
Pol'šanman päeksport om [[avto]]d, [[jüguavto]]d da niiden varapalad (12%), [[elektromašiništ]] da [[koditehnik]] (läz 12%); toine eksport — [[mebel']] da [[ištim|transportištmed]] (5%), [[vas'k|vas'ktegesed]] (4%), [[zell'|zelläd]] (3%), [[pu (material)|putegesed]] da [[tualetbumag]] (2%), [[kivihil']] (2%), [[kivivoi]] (1%), [[hobed]] (1%), [[šin]]ad (1%).

== Galerei ==
<center><gallery perrow=6>
Fail:Warsaw palace.jpg|[[Varšav]]
Fail:Wilanow palace.jpg|[[Varšav]]
Fail:Stare Miasto w Lublinie - kaplica św. Trójcy i donżon na zamku .jpg|[[Lüblin]]
Fail:5 Lublin 04.jpg|[[Lüblin]]
Fail:Lublin trybunal noc.jpg|[[Lüblin]]
Fail:Pl-gdansk-neptun2004.jpg|[[Gdan'sk]]
</gallery></center>

== Homaičendad ==
<references />

== Irdkosketused ==
* [http://www.prezydent.pl/ Pol'šan Tazovaldkundan prezidentan oficialine sait.] {{ref-pl}} {{ref-en}}
* [http://www.senat.gov.pl/ Pol'šan Tazovaldkundan üläkodin oficialine sait.] {{ref-pl}} {{ref-en}}
* [http://sejm.gov.pl/ Pol'šan Tazovaldkundan alakodin oficialine sait.] {{ref-pl}} {{ref-en}} {{ref-fr}}
* [http://polshainfo.ru/ Informacine portal Pol'šanmas.] {{ref-ru}}

{{Commons|Poland}}
{{Evrop}}

[[Kategorii:Pol'šanma| ]]
