{{1000}}{{A10000}}
{{Valdkund
| Nimi = Pol'šanman Tazovaldkund<br />Rzeczpospolita Polska
| Valdkundznam = Herb Polski.svg
| Flag = Flag of Poland.svg
| Valdkundznam text = Pol'šanman valdkundznam
| Flag text = Pol'šanman flag
| Pälidn = Varšav
| Eläjiden lugu = 38,420,687<ref>[https://www.cia.gov/library/publications/the-world-factbook/geos/pl.html Pol'šanman ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref> 
| Voz' = 2018
| Pind = 312,685
| Kart = EU-Poland.svg
| Kel' = [[pol'šan kel'|pol'šan]]
| Valdkundan pämez' = [[Duda Andžei|Andžei Duda]]
| Päministr = [[Moravecki Mateuš|Mateuš Moravecki]]
| Religii = [[hristanuskond]]
| Valüt = [[pol'šan zlotii]] (PLN)
| Internet-domen = [[.pl]]<ref>Mugažo [[.eu]] kuti [[EÜ|EÜ:n]] ühtnii.</ref>
| Telefonkod = +48
| Aigvö = tal'vel [[UTC]]+1<br />kezal [[UTC]]+2
}}
'''Pol'šanma''' ([[pol'šan kel'|pol'šan kelel]]: ''Polska''), täuz' oficialine nimi — '''Pol'šanman Tazovaldkund''' ({{lang-pl|Rzeczpospolita Polska}}), om valdkund [[Evrop]]an keskuses. Pälidn da kaikiš järedamb lidn om [[Varšav]].

Vspäi 1999 valdkund om [[Pohjoižatlantižen kožundkirjutesen organizacii|PAKO:n]] ühtnijan, vspäi 2004 om [[Evropan Ühtištuz|EÜ:n]] ühtnijan.

Pol'šanman pind om 312 685 km² (ühesanz' sija [[Evrop]]as). Vl 2017 eläjiden lugu oli 38,5 millionad ristituid (koumekümnenz' kudenz' sija [[Ma]]l).

== Istorii ==
Ezmäižen Pol'šan valdkundan alusenpanendan dat om 966 voz', konz pol'šanmaine Meško I-ruhtinaz sai [[hristanuskond]]ad. Vodelpäi 1025 Pol'šanma oli kunigahusen. Vodel 1569 se ühtištui [[Litvanma|Surenke Litvanman ruhtinazkundanke]]. Vodel 1795 Pol'šanma jagadihe paloihe, kudambad kändihe [[Prussii|Prussijan]], [[Avstrii|Avstrijan]] da [[Venäma]]n territorijoikš. Vodel 1807 [[Napoleon I|Napoleon]] udessünduti Pol'šan valdkundan — Varšavan gercogkund. Vodel 1815 [[Ven]]an kongressan pätandoiden mödhe sen suremb pala kändihe möst [[Venälaine Imperii|Venälaižen Imperijan]] palaks. Pol'šanma sai ripmatomut vodel 1918 [[Ezmäine mail'man soda|Ezmäižen mail'man sodan]] jäl'ghe, no vodel 1939 [[Nevondkundaline Ühtištuz]] da Nacistine Saksanma okkupiruiba ühtmudel Pol'šanman.

[[Toine mail'man soda|Toižen mail'man sodan]] jäl'ghe Pol'šanma udessünduihe ičeze uziš röunoiš kut «socialistine» valdkund (Pol'šan Rahvahaline Tazovaldkund). Vodel 1989 vajehtused politižes da ekonomižes sistemiš kändihe Pol'šanmad demokratižeks valdkundaks. Vodes 2004 semendkun 1. päiväspäi Pol'šanma om [[EÜ|Evropan Ühtištusen]] ühtnijaks. Vn 2010 10. päiväl sulakud prezidentižen [[Tu-154|Tu-154:n]] lendimen katastrof ozaižihe [[Smolensk]]as. Siloi koliba Pol'šan Leh Kačin'skii-prezident, toižed tetabad politikanmehed.

=== Konstitucii ===
Valdkundan ezmäine Konstitucii ({{lang-pl|Konstytucja}}) oli vspäi 1791. Jäl'gmäine kümnenz' lugul Konstitucii<ref>[http://www.sejm.gov.pl/prawo/konst/rosyjski/kon1.htm Pol'šanman Konstitucijan tekst (1997). — ''Sejm.gov.pl''.] {{ref-ru}}</ref><ref>[https://en.wikisource.org/wiki/Constitution_of_the_Republic_of_Poland Pol'šanman Konstitucijan tekst (1997) Vikipurtkiš.] {{ref-en}}</ref><ref>[http://www.constituteproject.org/ontology/Poland?lang=en Pol'šanman Konstitucijan tekstad ''constituteproject.org''-saital.] {{ref-en}}</ref> om vahvištadud parlamental vn 1997 2. päiväl sulakud da kaiken rahvahan referendumal sen-žo voden 25. päiväl semendkud. Se tuli väghe vn 1997 17. päiväl redukud i om olmas voziden 2006 i 2009 kohendusidenke.

== Geografijan andmused ==
[[Fail:Polska topo blank.jpg|thumb|left|250px|Pol'šanman topografine kart.]]
Valdkundan pohjoižed randad lainištab [[Baltijan meri]]. Randanpird — 440 km.

Pol'šanmal om mavaldkundröunoid [[Venäma]]nke (röunan pird — 210 km, [[Kaliningradan agj]]anke) da [[Litvanma]]nke (104 km) pohjoižpäivnouzmas, [[Vaugedvenäma]]nke päivnouzmas (418 km), [[Ukrain]]anke suvipäivnouzmas (535 km), [[Slovakii|Slovakijanke]] suves (541 km), [[Čehanma]]nke suvipäivlaskmas (796 km) da [[Saksanma]]nke päivlaskmas (467 km). Ühthine röunoiden piduz kuivmadme om 3071 km. Valdkundal om mugažo merivaldkundröunoid [[Danii|Danijanke]] da [[Ročinma]]nke.

Znamasižed joged oma [[Visl]] i [[Odr]], om penid järvid pohjoižes. Kaikiš korktemb čokkoim om [[Risi]]-mägi (2499 m) [[Tatrid]]-mägiš ([[Karpatad]]) valdkundan suviröunal. Toine mägisel'g om [[Sudetad]] suvipäivlaskmaižel röunal.

Londuseližed pävarad oma [[kivihil']], [[bur hil']], [[londuseline gaz]], [[vas'k]], [[hahktin]], [[kaliisol]], [[rik]], [[hobed]]; toižed varad — [[jartal']], [[keitandsol]], [[mec]] (territorijan nelländez), väghine [[mahuz]].

== Politine sistem ==
[[Fail:Sejm RP.jpg|thumb|right|250px|Pol'šanman parlamentan pert' [[Varšav]]as.]]
Ohjandusen form om unitarine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-pl|Prezydent Rzeczypospolitej Polskiej}}). Kaik rahvaz valičeb händast videks vodeks. Prezident paneb erasid Suiman ezipartijan ühtnijoid da sen liderad ohjastusen ({{lang-pl|Rada Ministrów w Polsce}}) ministrikš da päministraks.

Parlament ({{lang-pl|Zgromadzenie Narodowe}}) om kaks'kodine. Üläkodi om Senat ({{lang-pl|Senat Rzeczypospolitej Polskiej}}) 100 ühtnijanke. Alakodi om Suim ({{lang-pl|Sejm}}) 460 ühtnijanke. Kaik rahvaz änestab kandidatoid parlamentha kerdan nelläs vodes.

Parlamentan ühtnijoiden järgenduseližed valičendad oliba vn 2019 13. päiväl redukud. Valitihe prezidentad järgenduseližen kerdan vn 2015 semendkul kahtes turas (10. da 24. päivil). Uz' valitud [[Duda Andžei|Andžei Duda]]-prezident tuleškanzi radho vs 2015 elokun 6. päiväspäi (sai 51,55%). Nügüdläine päministr om [[Moravecki Mateuš|Mateuš Moravecki]] vs 2017 tal'vkun 11. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Pol'šanman administrativiž-territorialine jagand]].''

Pol'šanman Tazovaldkund jagase 16 sodaveikundaks (''vojevodstv:aks''), kudambad alajagasoiš povätikš (''ujezd:oikš'', makundoikš) da volostikš (''gmin:oikš'').

== Eläjad ==
Pol'šanmas elädas [[pol'šanmalaižed]] — 96,74% vl 2002. Vl 2014 eläjiden lugu oli 38,483,957 ristitud<ref>[http://demografia.stat.gov.pl/bazademografia/Tables.aspx Główny Urząd Statystyczny. Baza Demografia. Ludność Polski (Pol'šanman ristitišton statistik). 30. kezaku 2014]. — ''Demografia.stat.gov.pl''. {{ref-pl}}</ref>. Kaikiš suremb ristitišt oli 38,666,000 eläjad vl 1998.

Uskondan mödhe (2017): [[katoline jumalankodikund|katolikad]] — 85,9% (riman katolikad 85,6%), [[ortodoksine hristanuskond|ortodoksižed hristanuskojad]] — 1,3% (Pol'šanman avtokefaline jumalankodikund), [[protestantizm|protestantad]] — 0,4%, toižed uskojad — 0,4%, märhapanendata — 12,0%.

Toižed järedad lidnad (enamba 300 tuh. ristituid vl 2011, surembaspäi penembha): [[Krakov]], [[Lodz']], [[Vroclav]], [[Poznan']], [[Gdan'sk]], [[Ščecin]], [[Bidgošč]], [[Lüblin]], [[Katovice]]. Kaik om 39 lidnad enamba mi 100 tuh. eläjidenke. Vl 2015 ühthemänho oli 915 lidnad valdkundas. Koume eläjad videspäi oma lidnalaižed (2020).

== Rahvahanižanduz ==
Pol'šanma om šingotadud industrialine ma. Kogosüdäiprodukt — 1 121 mlrd. US$ (ostmižmahtusen mödhe, 2017).

Valdkundan päeksport om [[avto]]d, [[jüguavto]]d da niiden varapalad (12%), [[elektromašiništ]] da [[koditehnik]] (läz 12%); toine eksport — [[mebel']] da [[ištim|transportištmed]] (5%), [[vas'k|vas'ktegesed]] (4%), [[zell'|zelläd]] (3%), [[pu (material)|putegesed]] da [[tualetbumag]] (2%), [[kivihil']] (2%), [[kivivoi]] (1%), [[hobed]] (1%), [[šin]]ad (1%).

== Galerei ==
<center><gallery perrow=6>
Fail:Warsaw palace.jpg|[[Varšav]]an pert'kulu
Fail:Zamek, skrzydło zachodnie..jpg|[[Ol'štin]], Varmijan episkopiden zamk
Fail:Wroclaw Uniwersytet Wroclawski przed switem.jpg|[[Vroclav]]an universitet
Fail:Ayuntamiento, Poznan, Polonia, 2014-09-18, DD 73-75 HDR.jpg|[[Poznan']]-lidnan ohjastusen pert'
Fail:Lublin trybunal noc.jpg|[[Lüblin]], Vencan tribunal
Fail:Pl-gdansk-neptun2004.jpg|[[Gdan'sk]], Neptunan monument
</gallery></center>

== Homaičendad ==
<references />

== Irdkosketused ==
* [http://www.prezydent.pl/ Pol'šan Tazovaldkundan prezidentan oficialine sait (''prezydent.pl'').] {{ref-pl}} {{ref-en}}
* [http://www.senat.gov.pl/ Pol'šan Tazovaldkundan üläkodin oficialine sait (''senat.gov.pl'').] {{ref-pl}} {{ref-en}}
* [http://sejm.gov.pl/ Pol'šan Tazovaldkundan alakodin oficialine sait (''sejm.gov.pl'').] {{ref-pl}} {{ref-en}} {{ref-fr}}
* [https://www.polska.pl/ Informacine sait Pol'šanmas (''polska.pl'').] {{ref-en}}
{{Commons|Poland}}

{{Pol'šanman sodaveikundad}}
{{Evrop}}

[[Kategorii:Pol'šanma| ]]
