{{Venälaižen Federacijan subjekt
|Nimi           = Kurskan agj
|Venälaine nimi = Курская область
|Flag           = [[Fail:Flag of Kursk Oblast.svg|150px|Kurskan agjan flag]]
|FSCoA          = [[Fail:Coat of Arms of Kursk oblast.svg|110px|Kurskan agjan znam]]
|FlagLnk        = Kurskan agjan flag
|CoALnk         = Kurskan agjan znam
|FSMap          = [[Fail:Map of Russia - Kursk Oblast.svg|300px]]
|FSCtrWhat      = Pälidn
|FSCtrNm        = [[Kursk]]
|AreaRnk        = 64
|TotArea        = 29997
|WaterPrcnt     = 1.28
|PopRnk         = 47
|Eläjiden lugu  = 1,115,237
|PopCtDate      = 2018
|PopDens        = 37.18
|GDPRnk         = 47
|GDP            = 364,6
|GDPCtDate      = 2016
|GDP(PPP)       = 325,1
|FedDistrNm     = Keskuzline
|EcRegNm        = Keskuzliž-Mustmaine
|OfLangs        = [[venäkel']]
|HeadTtl        = Gubernator
|HeadNm         = [[Mihailov Aleksandr|Aleksandr Mihailov]]
|ViceTtl        = Agjan Administracijan pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Žerebilov Nikolai|Nikolai Žerebilov]]
|FSAnthem       = 
|Domain         = 
|CadNo          = 46
|MSK            = [[UTC]]+3 ([[MSK]]+0)
}}
'''Kurskan agj''' ({{lang-ru|Курская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Kursk]].

== Keled ==
Valdkundkel' om üks'jäine — [[venäkel']].

== Istorii ==
Kurskan agj om olmas vs 1934 kezakun 13. päiväspäi. Vn 1937 17. päiväl sügüz'kud erigoitihe agjaspäi [[Orelan agj]]ad. Vn 1954 6. päiväl vilukud erigoitihe agjaspäi [[Belgorodan agj]]ad.

Kurskan agjan Päkäskuz<ref>[http://constitution.garant.ru/region/ustav_kursk/ Kurskan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2001 27. päiväl sügüz'kud Agjan Duman ezitajil, om allekirjutadud gubernatoral sen-žo voden 2. päiväl redukud da om väges möhembaižidenke vajehtusidenke. Se vajehti endišt Päkäskust, kudamb oli vahvištadud vn 1995 2. päiväl kül'mkud.

== Geografijan andmused ==
[[Fail:Relief Map of Kursk Oblast.png|thumb|left|250px|Kurskan agjan reljefan kart.]]
Agj röunatab [[Lipeckan agj]]anke pohjoižpäivnouzmas, [[Voronežan agj]]anke päivnouzmas, [[Belgorodan agj]]anke suves, [[Ukrain]]anke suvipäivlaskmas da päivlaskmas (sen [[Sumin agj]]anke), [[Bränskan agj]]anke lodehes, [[Orelan agj]]anke pohjoižes. Kurskan agj om mererandatoi.

Pind om 29 997 km², sidä kesken [[mec]] otab 3..13% territorijoidme, [[mustma]] — kaks' koumandest. Znamasižed joged oma [[Seim (jogi)|Seim]], [[Psöl]], [[Svap]] da [[Tuskar']]. Joged mülüdas [[Dnepr]]an (tobj pala) da [[Don]]an basseinoihe. Järved oma jogiden johtad tobjimalaz, niiden ühthine pind om läz 200 km². Vezivaradimiden da uitoiden ühthine pind om 242 km².

Reljef om kukhikaz da vanoikaz süviden (80−100 metrhasai) jogialangoidenke. Kaikiš korktemb čokkoim om nimetoi taho läz Ol'hovatk-küläd (274 m). Kaikiš madalamb om [[Seim (jogi)|Seim]]-jogen tazopind sen alajoksmuses (130 m).

Klimat om [[ven vö|ven]] kontinentaline, kontinentaližuz ližadab päivlaskmaspäi päivnouzmpolehe. Kezal päivesen keskmäine lämuz om +20 C°, tal'veline lämuz 0..−5 C°. Voden keskmäine lämuz om +5,9 C° pohjoižes da +7,1 C° suvipäivlaskmas. Paneb sadegid 475..640 mm vodes.

Londuseližed varad oma [[bur hil']], [[turbaz]], [[raud|raudkivend]], [[titan (himine element)|titan]], [[cirkonii]], harvad [[mametall]]ad, [[sauvondmaterialad]] ([[savi|saved]], [[lete|letked]], [[mel]], [[mouckivi]], [[kivi (material)|sauvondkivi]]), [[fosfor|fosforitad]] da [[mustma]]<ref>[http://adm.rkursk.ru/index.php?id=263&mat_id=582 Mineralad da torhuzvarad. — Kurskan agjan londuseližed varad. — ''Adm.rkursk.ru''.] {{ref-ru}}</ref>.

== Tobmuz ==
[[Fail:Курская областная дума.jpg|thumb|right|250px|Agjan Duman pert' [[Kursk]]as.]]
Agjan pämez' nimitase gubernatoraks. [[Mihailov Aleksandr|Aleksandr Mihailov]] radab gubernatoran vs 2000 kül'mkun 18. päiväspäi. Hänen valdatusiden strok om viž vot. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Üks' ezmäine varagubernator da ühesa muite varagubernatorad oma hänele abhu.

Kurskan agjan üks'kodine parlament om Agjan Dum. Kaik rahvaz valičeb sen 45 ezitajad videks vodeks. [[Žerebilov Nikolai|Nikolai Žerebilov]] radab Agjan Duman ezimeheks vs 2016 redukun 11. päiväspäi.

Radonoigendai tobmuz om Kurskan agjan Administracii. Agjan komitetad, departamentad, inspekcijad da ohjandused alištudas Administracijale.

Agjan Duman ühtnijoiden järgenduseližed valičendad oliba vn 2016 18. päiväl sügüz'kud (6. kucund). Valitihe gubernatorad vn 2014 14. päiväl sügüz'kud, [[Mihailov Aleksandr|nügüdläine gubernator]] sai vägestust ezmäižes turas (hänen satuz oli 68,81% änid), hän radab nelländen strokun jäl'geten.

== Eläjad ==
Vn 2010 Venäman rahvahanlugemižen mödhe eläjiden lugu oli 1 127 081 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte kahtenz' ristit koumespäi om lidnalaine.

Kaik om [[Kurskan agjan lidnad|kümne lidnad]] agjas da 22 lidnanvuittušt žilod. Toine järed lidn (läz 100 tuh. ristitud) om [[Železnogorsk (Kurskan agj)|Železnogorsk]]. Vl 2017 kaik om 7 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 92,0%, [[ukrainalaižed]] — 1,2%, [[armenijalaižed]] — 0,5%, toižed rahvahad — 1,6%, rahvahuden ozutandata — 4,7%.

== Homaičendad ==
<references />

== Irdkosketused ==
* [http://www.rkursk.ru/ Kurskan agjan tobmuden aluzkundoiden oficialine portal (''rkursk.ru'').] {{ref-ru}} {{ref-en}}
* [http://www.gub.rkursk.ru/ Kurskan agjan gubernatoran oficialine sait (''gub.rkursk.ru'').] {{ref-ru}} {{ref-en}}
* [http://www.adm.rkursk.ru/ Kurskan agjan Administracijan oficialine sait (''adm.rkursk.ru'').] {{ref-ru}}
* [http://www.oblduma.kursknet.ru/ Kurskan agjan Duman oficialine sait (''oblduma.kursknet.ru'').] {{ref-ru}}

{{Kurskan agjan lidnad}}
{{Venälaižen Federacijan subjektad}}

[[Kategorii:Kurskan agj| ]]
