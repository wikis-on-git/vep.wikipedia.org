{{Venälaižen Federacijan subjekt
|Nimi           = Kurskan agj
|Venälaine nimi = Курская область
|Flag           = [[Fail:Flag of Kursk Oblast.svg|150px|Kurskan agjan flag]]
|FSCoA          = [[Fail:Coat of Arms of Kursk oblast.svg|110px|Kurskan agjan znam]]
|FlagLnk        = Kurskan agjan flag
|CoALnk         = Kurskan agjan znam
|FSMap          = [[Fail:Map of Russia - Kursk Oblast.svg|300px]]
|FSCtrWhat      = Pälidn
|FSCtrNm        = [[Kursk]]
|AreaRnk        = 64
|TotArea        = 29997
|WaterPrcnt     = 1.5
|PopRnk         = 47
|Eläjiden lugu  = 1,117,378
|PopCtDate      = 2015
|PopDens        = 37.25
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzliž-Mustmaine
|OfLangs        = [[venäkel']]
|HeadTtl        = Gubernator
|HeadNm         = [[Mihailov Aleksandr|Aleksandr Mihailov]]
|ViceTtl        = Agjan Administracijan pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Voronina Tat'jana|Tat'jana Voronina]]
|FSAnthem       = 
|Domain         = 
|CadNo          = 46
|MSK            = [[UTC]]+3 ([[MSK]]+0)
}}
'''Kurskan agj''' ([[venäkel'|ven]].: ''Курская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Kursk]].

== Keled ==
Valdkundkel' om üks'jäine — [[venäkel']].

== Istorii ==
Kurskan agj om olmas vl 1934 kezakun 13. päivälpäi. Vl 1937 sügüz'kun 17. päiväl agjaspäi erigoitihe [[Orelan agj]]ad. Vl 1954 vilukun 6. päiväl agjaspäi erigoitihe [[Belgorodan agj]]ad.

Kurskan agjan Päkäskuz<ref>[http://constitution.garant.ru/region/ustav_kursk/ Kurskan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2001 sügüz'kun 27. päiväl Agjan Duman ezitajil, om allekirjutadud gubernatoral sil-žo vodel redukun 2. päiväl da om väges möhembaižiden vajehtusidenke. Se vajehti enččen Päkäskusen, kudamb oli vahvištadud vl 1995 kül'mkun 2. päiväl.

== Geografijan andmused ==
[[Fail:Relief Map of Kursk Oblast.png|thumb|left|250px|Kurskan agjan reljefan kart.]]
Agj röunatab [[Lipeckan agj]]anke pohjoižpäivnouzmas, [[Voronežan agj]]anke päivnouzmas, [[Belgorodan agj]]anke suves, [[Ukrain]]anke suvipäivlaskmas da päivlaskmas (sen [[Sumin agj]]anke), [[Bränskan agj]]anke lodehes, [[Orelan agj]]anke pohjoižes. Kurskan agj om mererandatoi.

Pind om 29 997 km², sidä kesken [[mec]] otab 3...13% territorijoidme, [[mustma]] — kaks' koumandest. Surembaižed joged oma [[Seim (jogi)|Seim]], [[Psöl]], [[Svap]] da [[Tuskar']]. Joged mülüdas [[Dnepr]]an (tobj pala) da [[Don]]an basseinoihe. Järved oma jogiden johtad tobjimalaz.

Reljef om kukhikaz da vanoikaz süviden (80-100 metrhasai) jogialangoidenke. Korktembaine čokkoim om nimetoi taho läz Ol'hovatk-küläd (274 m). Kaikiš madalamb om surembaižen [[Seim (jogi)|Seim]]-jogen tazopind sen alajoksmuses (130 m).

Klimat om [[ven vö|ven]] kontinentaline, kontinentaližuz ližadab päivlaskmaspäi päivnouzmpolehe. Kezal päivesen keskmäine lämuz om +20°C, tal'vel kesklämuz om 0...-5°C. Voden keskmäine lämuz om +5,9°C pohjoižes da +7,1°C suvipäivlaskmas. Paneb sadegid 475-640 mm vodes.

Londuseližed varad oma [[bur hil']], [[turbaz]], [[raud|raudkivend]], [[titan (himine element)|titan]], [[cirkonii]], harvad [[mametall]]ad, [[sauvondmaterialad]] ([[savi|saved]], [[lete|letked]], [[mel]], [[mouckivi]], [[kivi (material)|sauvondkivi]]), [[fosfor|fosforitad]] da [[mustma]]<ref>[http://adm.rkursk.ru/index.php?id=263&mat_id=582 Mineralad da torhuzvarad. — Kurskan agjan londuseližed varad. — Adm.rkursk.ru.] {{ref-ru}}</ref>.

== Tobmuz ==
[[Fail:Курская областная дума.jpg|thumb|right|250px|Agjan Duman pert' [[Kursk]]as.]]
Agjan pämez' nimitase gubernatoraks. [[Mihailov Aleksandr|Aleksandr Mihailov]] radab gubernatoran vs 2000 kül'mkun 18. päiväspäi. Hänen valdatusiden strok om viž vot. Gubernator om mugažo agjan Administracijan pämez', hän märičeb sen strukturad da paneb sen ühtnijoid radnikusile. Üks' ezmäine varagubernator da ühesa muite varagubernatorad oma hänele abhu.

Kurskan agjan üks'kodine parlament om Agjan Dum. Kaik rahvaz valičeb sen 45 ezitajad videks vodeks. [[Voronina Tat'jana|Tat'jana Voronina]] radab Agjan Duman ezimeheks vs 2013 semendkun 16. päiväspäi.

Radonoigendai tobmuz om Kurskan agjan Administracii. Agjan komitetad, departamentad, inspekcijad da ohjandused alištudas Administracijale.

Järgvaličendad Agjan Dumha oliba vl 2011 keväz'kun 13. päiväl. Gubernatorad valitihe vl 2014 sügüz'kun 14. päiväl, [[Mihailov Aleksandr|nügüdläine gubernator]] sai vägestust ezmäižel tural 68,81% änid satusenke, hän radab nelländen strokun jäl'geten.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 127 081 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte kahtenz' ristit koumespäi om lidnalaine.

Agjas om [[Kurskan agjan lidnad|kümne lidnad]] da 22 lidnanvuittušt žilod. Toine sur' lidn (läz 100 tuh. ristitud) om [[Železnogorsk (Kurskan agj)|Železnogorsk]]. Vl 2015 kaik om 7 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (92,0%), [[ukrainalaižed]] (1,2%), [[armenijalaižed]] (0,5%), toižed — 1,6%, rahvahuden ozutandata — 4,7%.

== Homaičendad ==
<references />

== Irdkosketused ==
* [http://www.rkursk.ru/ Kurskan agjan tobmuden aluskundoiden oficialine portal.] {{ref-ru}} {{ref-en}}
* [http://www.gub.rkursk.ru/ Kurskan agjan gubernatoran oficialine sait.] {{ref-ru}} {{ref-en}}
* [http://www.adm.rkursk.ru/ Kurskan agjan Administracijan oficialine sait.] {{ref-ru}}
* [http://www.oblduma.kursknet.ru/ Kurskan agjan Duman oficialine sait.] {{ref-ru}}

{{Kurskan agjan lidnad}}
{{Venälaižen Federacijan subjektad}}

[[Kategorii:Kurskan agj| ]]
