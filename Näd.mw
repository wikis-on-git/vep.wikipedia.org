{{Taxobox
 | name         = Näd
 | image file   = Martes martes crop.jpg
 | image descr  = Näd
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Imetaiživatad]] (''Mammalia'')
 | ordo         = [[Lihansöjad]] (''Carnivora'')
 | familia      = [[Nädanvuiččed]] (''Mustelidae'')
 | genus        = [[Nädad]] (''Martes'')
 | species      = '''Näd'''
 | latin        = {{btname|Martes martes|([[Linnei Karl|Linnaeus]], 1758)}}  
 | wikispecies  = Martes martes
 | commons      = Category:Martes martes
 | itis         = 621943
 | ncbi         = 29065
 | range map    = Leefgebied boommarter.JPG
 | range legend = 
}}
'''Näd''' ({{lang-la|Martes martes}}) om [[živat]]oiden erik, mülüb [[Nädanvuiččed]]-sugukundha (''Mustelidae'').

Živat om levitadud kaikedme [[Evrop]]adme päiči Islandijas i Pirenejan pol'saren palas. Ümbärdab ristitun eländpunktoid. Om [[mectuz|mectusen]] objektaks karvha näht.

== Ümbrikirjutand ==
Karv oleleb kaštananmujun vai muzaburan. Pakuine läip kaglan ezipolel om ühthe i nena om pimed ''[[Martes foina]]''-nädaspäi erineden. Kezaline karv om lühüdamb da kauktamb mi tal'veline. Händ om pit'k karvakaz 16..28 sm pitte, se om balansir hüpkiden täht. Täuz'kaznuden nädan veduz vajehtase 0,8..1,8 kg röunoiš, ižačun veduz om koumandesen enamba mi emäčun. Hibj om pit'kač 45..58 sm pitte, käbälad oma lühüdahkod, karv kazvab käbäliden pindal.

Näd mahtab ličta i hüpta puidme, hüpked 4 metrhasai. Tegeb peitsijid onziš, kävutab oravan tactud sauvusid, linduiden pezoid. Lebaidab päiväl, ecib sališt hämäras i öl.

== Söte ==
Lihansöi živat, söb [[pöudhir'|pöudhirid]], [[orav]]id, penid linduid da heiden munint. Rikob purendal niškha, i mecnikale piidab katta da kaita sidä sanktal püštsebanpäl. Sügüzel näd voib söttas fruktoil, marjoil i pähkmil. Erasti södas löcuid, edenoid, gavedid, kolijoid. Varadab sömäd tal'veks.

== Äikerdoičend ==
Täuz'kaznu oleskeleb elon kahtel vodel, äikerdoitas koumandes vodespäi. Oleleb koume poigašt kerdalaz tobjimalaz. Näd voib eläda stajas 16 vodhesai, i vaiše erased elädas kümnevoččhe igähäsai londusen arvoimižiš.

== Homaičendad ==
<references />

[[Kategorii:Imetaiživatad]]
[[Kategorii:Živatad kirjamišton mödhe]]
[[Kategorii:Nädanvuiččed]]
[[Kategorii:Mecživatad]]
