{{Venälaižen Federacijan subjekt
|Nimi           = Belgorodan agj
|Venälaine nimi = Белгородская область
|Flag           = [[Fail:Flag of Belgorod Oblast.svg|150px|Belgorodan agjan flag]]
|FSCoA          = [[Fail:Lob Coat of Arms of Belgorod Oblast.svg|110px|Belgorodan agjan znam]]
|FlagLnk        = Belgorodan agjan flag
|CoALnk         = Belgorodan agjan znam
|FSMap          = [[Fail:Map of Russia - Belgorod Oblast.svg|300px]]
|FSCtrWhat      = Pälidn
|FSCtrNm        = [[Belgorod]]
|AreaRnk        = 67
|TotArea        = 27134
|WaterPrcnt     = 0.07
|PopRnk         = 30
|Eläjiden lugu  = 1,547,936
|PopCtDate      = 2015
|PopDens        = 57.05
|GDP            = 
|GDPCtDate      =
|GDP(PPP)       = 
|FedDistrNm     = Keskuzline
|EcRegNm        = Keskuzliž-Mustmaine
|OfLangs        = [[venäkel']]
|HeadTtl        = Gubernator
|HeadNm         = [[Savčenko Jevgenii|Jevgenii Savčenko]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Poträsajev Vasilii|Vasilii Poträsajev]]
|FSAnthem       = 
|Domain         = 
|CadNo          = 31
|MSK            = [[UTC]]+3 ([[MSK]]+0)
}}
'''Belgorodan agj''' ([[venäkel'|ven]].: ''Белгородская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da surembaine lidn om [[Belgorod]].

== Keled ==
Valdkundkel' om üks'jäine — [[venäkel']].

== Istorii ==
Belgorodan agj om olmas vl 1954 vilukun 6. päivälpäi.

Belgorodan agjan Päkäskuz<ref>[http://constitution.garant.ru/region/ustav_belgorod/ Belgorodan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2003 tal'vkun 24. päiväl Agjan Duman ezitajil, om allekirjutadud gubernatoral sil-žo vodel tal'vkun 31. päiväl da om väges nügüd' äiluguižiden vajehtusidenke. Se vajehti enččen Päkäskusen, kudamb oli vahvištadud vl 1995 sulakun 20. päiväl.

== Geografijan andmused ==
[[Fail:Relief Map of Belgorod Oblast.png|thumb|left|250px|Belgorodan agjan reljefan kart.]]
Agj röunatab [[Voronežan agj]]anke päivnouzmas, [[Ukrain]]anke suves da päivlaskmas (sen [[Luganskan agj|Luganskan]], [[Har'kovan agj|Har'kovan]] da [[Sumin agj|Sumin]] agjoidenke), [[Kurskan agj]]anke pohjoižes. Belgorodan agj om mererandatoi.

Pind om 27 134 km², sidä kesken [[mustma]] otab 77% territorijad, [[mec]] — läz kümnendest. Surembaižed joged oma [[Severskii Donc]] da [[Oskol (jogi)|Oskol]]. Agjan päivnouzmaižed joged mülüdas [[Don]]-jogen da [[Azovmeri|Azovmeren]] basseinha, päivlaskmaižed joged — [[Dnepr]]anjogen da [[Mustmeri|Mustmeren]] basseinha.

Reljef om kukhikaz da vanoikaz. Korktembaine nimetoi čokkoim sijadase agjan pohjoižes (277 m). Madalambaižed čokkoimed oma jogiden kendäkod agjan suves.

Klimat om [[ven vö|ven]] kontinentaline. Tal'v om hobed, keza om pit'k. Heinkun keskmäine lämuz om +21...+23°C, vilukun kesklämuz om -5...-7°C. Paneb sadegid 500-600 mm vodes.

Londuseližed varad oma [[raud|raudkivend]], [[alüminii|boksitad]], [[apatitad]], [[sauvondmaterialad]] ([[lete]], [[savi]], [[mouckivi]]), [[mustma]].

== Tobmuz ==
[[Fail:Здание областной администрации и памятник В.И. Ленину в Белгороде.JPG|thumb|right|250px|Agjan Duman da Ohjastusen pert' [[Belgorod]]as.]]
Agjan pämez' om gubernator. Kaik rahvaz valičeb händast videks vodeks. [[Savčenko Jevgenii|Jevgenii Savčenko]] radab gubernatoran vs 1993 tal'vkun 18. päiväspäi. Gubernator om mugažo agjan Ohjastusen pämez', hän märičeb sen strukturad da paneb Ohjastusen ühtnijoid radnikusile. Üks' ezmäine varagubernator da seičeme muite varagubernatorad oma hänele abhu.

Käskusenandai tobmuz om üks'kodine parlament. Se om Belgorodan agjan Dum 50 deputatanke viž vot valdatusen strokunke, heid kaikid mugažo rahvaz valičeb. [[Poträsajev Vasilii|Vasilii Poträsajev]] radab Agjan Duman ezimeheks vs 2015 vilukun 22. päiväspäi. Hän om valitud tošti vn 2015 valičendoiden jäl'ghe.

Radonoigendai tobmuz om Belgorodan agjan Ohjastuz. Agjan departamentad, ohjandused da laudkundad alištudas Ohjastusele.

Gubernatoran järgvaličendad oliba vl 2012 redukun 14. päiväl. [[Savčenko Jevgenii|Nügüdläine gubernator]] sai vägestust ezmäižel tural (77,64%) da radab kudenden strokun jäl'geten. Järgvaličendad Agjan Dumha oliba vl 2015 sügüz'kun 13. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 1 532 526 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte kahtenz' ristit koumespäi om lidnalaine.

Agjas om [[Belgorodan agjan lidnad|üks'toštkümne lidnad]] da 18 lidnanvuittušt žilod. Toižed sured lidnad (enamba 85 tuh. ristitud vl 2010) oma [[Vanh Oskol]] da [[Gubkin]]. Vl 2015 kaik om 15 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] (91,7%), [[ukrainalaižed]] (2,7%), [[armenijalaižed]] (0,5%), toižed — 2,2%, rahvahuden ozutandata — 2,9%.

== Homaičendad ==
<references />

== Irdkosketused ==
* [http://www.savchenko.ru/ Belgorodan agjan gubernatoran oficialine sait.] {{ref-ru}}
* [http://www.belregion.ru/ Belgorodan agjan gubernatoran da Ohjastusen oficialine portal.] {{ref-ru}}
* [http://www.belduma.ru/ Belgorodan agjan Duman oficialine sait.] {{ref-ru}}

{{Belgorodan agjan lidnad}}
{{Venälaižen Federacijan subjektad}}

[[Kategorii:Belgorodan agj| ]]
