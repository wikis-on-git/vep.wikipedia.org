{{Eländpunkt
 | Nimi = Lensk<br />Ленск <small>(ven.)</small><br />Лиэнскэй <small>(jakut.)</small>
 | Lidnanznam = Coat of Arms of Lensk (Yakutia).gif
 | Flag = 
 | Lidnanznam text = Lenskan lidnanznam
 | Flag text = 
 | Valdkund = Venäma
 | Eläjiden lugu = 23,660
 | Voz' = 2017
 | Pind = 46.19
 | Fail = 320 Ленск. Стела в честь первопроходцев.jpg
 | Pämez' = Aleksandr Horunov<br />(reduku 2012—)
 | Telefonkod = +7-41137-xx-xxx
 | Avtokod = 14
 | Aigvö = [[UTC]]+9 (MSK+6)
}}
'''Lensk''' ({{lang-ru|Ленск}}, {{lang-sah|Лиэнскэй}}) om [[Venäma]]n lidn da lidnankund [[Saha Tazovaldkund]]an suvipäivlaskmas. Se om tazovaldkundan nellänz' lidn eläjiden lugun mödhe, [[Lenskan rajon]]an administrativine keskuz.

== Istorii ==
Eländpunktan aluz om pandud vl 1663 kuti ''Muhtukujevskai-külä'' [[evenkalaižed|evenkalaižiden]] ''Muhtui''-eländsijas. Se šingotaškanzihe bazaks da jogiportaks sauvomha [[Mirnii (Saha Tazovaldkund)|Mirnii-lidnad]] i sai lidnan statusad vl 1963 udenke nügüdläiženke nimenke. Vn 2001 kevädel luja sur'vezi tegihe lidnas, pani mantazole lähižid žiloid.

Lidn šingotase transportan edheotandoil (londuseližen gazan i kivivoin veimed lidnanno, jogiport), mecanümbriradajil edheotandoil, sauvondsarakol (sauvondmaterialiden kombinat, järedpaneliden tegim) i sömtegimištol.

== Geografijan andmused ==
Lidn sijadase [[Len (jogi)|Lenanjogen]] hural randal, 242 m ü.m.t. keskmäižel korktusel. Matkad [[Jakutsk]]hasai om 800 km päivnouzmha orhal vai 1050 km avtotedme. Lähembaine lidn om [[Mirnii (Saha Tazovaldkund)|Mirnii]] 209 km pohjoižhe orhal vai 234 km avtol.

Klimat om terav kontinentaline. Heinkun lämuz om +17,7 C°, vilukun — −29 C°. Voden keskmäine lämuz — −5,4 C°. Paneb sadegid 227 mm vodes, enamba tal'vel.

Lensk om lidnankundan üks'jäine eländpunkt.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 24 966 ristitud, rajonan koume videndest. Kaikiš suremb ristitišt oli 30 900 eläjad vl 1992. [[Ortodoksine hristanuskond|Ortodoksižen hristanuskondan]] Ph. Innokentijan Moskvalaižen jumalanpert' om saudud vl 2001.

== Irdkosketused ==
* [http://gorodlensk.ru/ Lidnan tobmuden aluzkundoiden oficialine sait (''gorodlensk.ru'').] {{ref-ru}}
{{Commons|Category:Lensk}}

{{Saha Tazovaldkundan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saha Tazovaldkundan lidnad]]
[[Kategorii:Lenskan rajon|*]]
