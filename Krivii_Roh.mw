{{Eländpunkt
 | Nimi = Krivii Roh<br />Кривий Ріг
 | Lidnanznam = Coat of Arms of Kryvyi Rih.svg
 | Flag = Banner of Kryvyi Rih.svg
 | Lidnanznam text = Krivii Rohan lidnanznam
 | Flag text = Krivii Rohan flag
 | Valdkund = Ukrain
 | Eläjiden lugu = 621,587
 | Voz' = 2020-01-01
 | Pind = 430
 | Fail = KR City collage.png
 | Pämez' = Konstantin Pavlov<br />(tal'vku 2020—.<br />''Костянтин Павлов'')
 | Telefonkod = +380-(0)56-xxx-xx-xx
 | Aigvö = tal'vel [[UTC]]+2,<br />kezal [[UTC]]+3
}}
'''Krivii Roh''' vai '''Krivii Rih''' ({{lang-uk|Криви́й Ріг}} [krɪˈʋɪi̯ rʲiɦ], {{lang-ru|Криво́й Рог}}<!--üks' kahtes oficialižes kelespäi Dnepropetrovskan agjas-->) om [[Ukrain]]an kahesanz' lidn eläjiden lugun mödhe. Mülüb [[Dnepropetrovskan agj]]ha, sen kahtenz' lidn eläjiden lugun mödhe. Se om [[Krivii Rohan rajon]]an keskuz mugažo i om sen palaks vn 2020 heinkuspäi.

== Istorii ==
Eländpunktan aluz om pandud [[kozakišt]]ol vl 1775. Se sai lidnan statusad vl 1919.

Krivii Roh šingotase raudan metallurgijan tegimel («ArselorMittal Krivii Rih»), raudkivendon da toižiden metalloiden kivendoiden samižel.

== Geografijan andmused ==
[[Fail:Kryvyi Rih Raions.svg|thumb|left|250px|<div style="margin-left: 5px; border-width: 0; text-align: left;">
Krivii Rohan '''administrativižed rajonad:'''<br />
1. Ternovskii rajon<br />
2. Pokrovskii rajon<br />
3. Saksaganin rajon<br />
4. Keskuzliž-Lidnalaine rajon<br />
5. Dolgincevskii rajon<br />
6. Metallurgine rajon<br />
7. Ingulecan rajon<br />
</div>]]
Lidn sijadase agjan suvipäivlaskmas, Saksagan'-jogen lanktendan randoil Ingulecha huralpäi ({{lang-uk|Інгулець / Малий Інгул}}, [[Dnepr]]-jogen oiged ližajogi), 84 m ü.m.t. keskmäižel korktusel. Üks' kaikiš pidembiš Evropan lidnoišpäi, 66 km pitte. Matkad agjan [[Dnipro]]-keskushesai om 137 km päivnouzmha-pohjoižpäivnouzmha orhal, 146 km avtol vai 168 km raudtel, [[Kijev]]-pälidnhasai om 428 km lodeheze avtotedme vai 448 km raudtedme.

Krivii Roh jagase seičemeks lidnrajonaks.

== Eläjad ==
Vn 2001 rahvahanlugemižen mödhe eläjiden lugu oli 668 980 ristitud, vl 2010 — 670 397 ristitud. Kaikiš suremb ristitišt oli 713 059 eläjad vl 1989. Läz 1 mln ristituid (2010) elädas Krivii Rohan aglomeracijas 7470 km² pindal.

Rahvahad (enamba 0,4% vl 2001): [[ukrainalaižed]] — 79,1%, [[venälaižed|venänikad]] — 17,7%, [[vaugedvenälaižed]] — 0,9%, toižed rahvahad — 2,3%. Mamankel' (2001): [[ukrainan kel']] — 71,4%, [[venäkel']] — 27,2%, toine kel' — 1,4%.

Edeline lidnan pämez' om Jurii Vilkul (''Юрій Вілкул'', kül'mku 2010 — tal'vku 2020).

== Transport ==
Avtobusad, trolleibusad, tramvaid, kiruhtramvai (vspäi 1986, 18 km, 11 stancijad), ezilidnelektrojonused i taksid oma kundaližeks transportaks lidnas. Krivii Roh-Päine päraudtestancii, 10 tošt raudtestancijad.

Rahvahidenkeskeine civiline Krivii Roh-lendimport (''KWG'', 21,3 tuh. passažiroid vl 2019) sijadase 20 km lodeheze lidnaspäi. Tehtas čarterreisid Lähižen Päivnouzmman lebutahoiže.

== Homaičendad ==
<references />

== Irdkosketused ==
* [http://kr.gov.ua/ Lidnan oficialine sait (''kr.gov.ua'').] {{ref-uk}}
{{Commons|Кривий Ріг}}

[[Kategorii:Krivii Roh| ]]
[[Kategorii:Ukrainan lidnad]]
[[Kategorii:Eländpunktad kirjamišton mödhe]]
[[Kategorii:Dnepropetrovskan agj]]
