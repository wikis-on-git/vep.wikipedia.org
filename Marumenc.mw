{{Taxobox
 | name         = Marumenc
 | image title  = Marumenc
 | image file   = Anchusa officinalis 2.jpg
 | image descr  = [[Löcunsil'm]] (''Anchusa officinalis'') om heimon tipine erik
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Saviheinänikoižed]] (''Boraginales'')
 | familia      = [[Saviheinižed]] (''Boraginaceae'')
 | genus        = '''[[Marumenc]]'''
 | latin        = {{btname|Anchúsa |[[Linnei Karl|L.]] (1753)}}
 | wikispecies  = Anchusa
 | commons      = Category:Anchusa
 | itis         = 31714
 | ncbi         = 89629
 | range map    =
}}
'''Marumenc''' ({{lang-la|Anchusa}}) om [[heinäsižed kazmused|heinäsižiden]] kazmusiden heim [[Saviheinižed]]-sugukundaspäi. Mülütab 35..37 erikod, niiden keskes oma üks'voččed, kaks'voččed i äivoččed.

== Leviganduz ==
Heimon erikod kazdas [[Evrop]]adme, Päivlaskmaižes [[Azii|Azijas]], [[Afrik]]an pohjoižes i suves. Oma introduciruidud [[Amerikan Ühtenzoittud Valdkundad|AÜV:oiden]] territorijha (Pohjoižamerik).

== Ümbrikirjutand ==
Lehtesed oma kaidad pit'kačud, lancetanvuiččed vai sen kaidamba, kauktad käzimujegil.

Tophikahad vai löustkikahad änikused oma ümbärtud lehtesil. Viž äniklehtest. Änikon muju voib olda sinivauvaz, sinine vai pakuine. Plodud oma pähkmuded, ned oma koverad munanvuiččed rupiškoikahad paksumba.

== Kävutand ==
Marumenc ištutase dekorativižeks kazmuseks padosaduiš i kall'saduiš (al'pinarijoiš). [[Mezjäižed]] navettäs heimon kazmusiden änikoid. [[Lipkaižed|Lipkaižiden]] gaved'madod ottas marumencan jurid sömäks.

Tervakaz [[alkanin|anhusin]]-mujutim (vai rusked alkanet) mülüb ''Anchusa''-heimon kazmusiden jurihe, mujutim om kel'tud Evropas E103-sömližaduz, segoitamatoi vedes.

== Valitud erikod ==
* ''Anchusa aegyptica'' — [[Egiptine marumenc]]
* ''Anchusa azurea'' — [[Azur'ne marumenc]] vai [[Italine marumenc]]
* ''Anchusa cretica'' — [[Kritalaine marumenc]]
* ''Anchusa gmelinii'' — [[Gmelinan marumenc]]
* ''Anchusa officinalis'' — [[Löcunsil'm]], heimon tipine erik
* ''Anchusa puechii''. [[Ispanii|Ispanijan]] endemik.
* ''Anchusa thessala'' — [[Fessaline marumenc]]

== Homaičendad ==
<references />

{{Commons|Anchusa}}

[[Kategorii:Saviheinižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Dekorativižed kazmused]]
