{{Eländpunkt
 | Nimi = Čerdin'<br />Чердынь
 | Lidnanznam = Cherdyn COA (2020).gif
 | Flag = Flag of Cherdyn (Perm krai).png
 | Lidnanznam text = Čerdinin lidnanznam
 | Flag text = Čerdinin flag
 | Valdkund = Venäma
 | Eläjiden lugu = 4,536
 | Voz' = 2021
 | Pind = 15
 | Fail = Cherdyn 3418.jpg
 | Pämez' = Viktor Suslov<br />(sügüz'ku 2013—)
 | Telefonkod = +7-34240-xx-xxx
 | Avtokod = 59. 81. 159
 | Aigvö = [[UTC]]+5 (MSK+2)
}}
'''Čerdin'''' ({{lang-ru|Чердынь}}, {{lang-koi|Чердын}}) om [[Venäma]]n lidn da lidnankund [[Permin rand]]an pohjoižes. Se om [[Čerdinin rajon]]an administrativine keskuz.

== Istorii ==
Eländpunkt mainitase ezmäižen kerdan vl 1451 Vičegdan da Vimin aigkirjas. Se sai lidnan statusad vl 1535, oli randan administracijan, religijan i torguindan keskuseks pit'kan aigan. Ende virifabrik, muiltegim, meblinartel' i tegimištoline kombinat (vanutihe villakoid armijan täht) radoiba lidnas.

Čerdin' šingotase turizman keskuseks, tegimišton edheotandad ratas lähižiš žiloiš.

== Geografijan andmused ==
Lidn sijadase [[Kolv (Višeran ližajogi)|Kolv-jogen]] ([[Kam (jogi)|Kam-jogen]] hurapol'ne bassein) korktal oiktal randal, 160 m ü.m.t. keskmäižel korktusel. Matkad [[Perm'|Permihesai]] om 270 km suvhe orhal vai 305 km avtotedme. Lähembaine lidn om [[Krasnovišersk]] 33 km päivnouzmha orhal vai 63 km avtol. Lähembaine raudtestancii sijadase [[Solikamsk]]as 102 km suvhe.

Čerdin' om lidnankundan üks'jäine eländpunkt. Lidnankundan pind — 30,9 km².

== Eläjad ==
Vn 2010 Venäman rahvahanlugemižen mödhe eläjiden lugu oli 4 920 ristitud, rajonan videndez. Kaikiš suremb ristitišt oli 7 524 eläjad vl 1959.

Sündun Eläbzdusen päjumalanpert', kuz' jumalanpertid<ref>[https://sobory.ru/geo/locat/1663 Čerdinin pühäpertid ''sobory.ru''-saital.] {{ref-ru}}</ref> i nell' časounäd mülüdas [[ortodoksine hristanuskond|ortodoksižhe hristanuskondha]], no äjad eläjad oma [[vanhuskolaižed]].

== Galerei ==
<gallery mode="packed" heights="125px">
Чердынь - Троицкое городище.jpg|Stroican lidnut Stroicanmägel Kaman oiktal randal (2015)
Воскресенский собор. Чердынь.jpg|Sündun Eläbzdusen päjumalanpert', vn 2014 nägu
Чердынь - Иоанно-Богословский монастырь.jpg|Čerdinin Joann-jumalantedomehen mez'jumalankodi, vn 2015 nägu
Чердынь, гостиница "Северный Урал" - panoramio (1).jpg|«Severnii Ural»-adivpert' (2012, ''Pohjoine Ural'')
Выставочный зал музея.jpg|Čerdinin kodirandantedištandmuzejan ozutelendzal vl 2021
</gallery>

== Homaičendad ==
<references />

== Irdkosketused ==
* [http://cherdyn.permarea.ru/ Lidnankundan tobmuden aluzkundoiden oficialine sait (''cherdyn.permarea.ru'').] {{ref-ru}}
{{Commons|Category:Cherdyn}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Čerdinin rajon|*]]
