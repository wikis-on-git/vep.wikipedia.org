{{Eländpunkt
 | Nimi = Bakal<br />Бакал
 | Lidnanznam = Coat of Arms of Bakal (Chelyabinsk oblast).png
 | Flag = Flag of Bakal (Chelyabinsk oblast).png
 | Lidnanznam text = Bakalan lidnanznam
 | Flag text = Bakalan flag
 | Valdkund = Venäma
 | Eläjiden lugu = 19,590
 | Voz' = 2017
 | Pind = 50
 | Fail = Bakal - sign of town.jpg
 | Pämez' = Andrei Zaročincev<br />(sulaku 2017—)
 | Telefonkod = +7-35161-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Bakal''' ({{lang-ru|Бака́л}}, {{lang-tt|Бакал}}, {{lang-ba|Баҡал}}) om [[Venäma]]n lidn da lidnankund [[Čeläbinskan agj]]an päivlaskmaižen sarakon keskuzpalas. Mülüb [[Satkan rajon]]ha, sen kahtenz' lidn eläjiden lugun mödhe.

== Istorii ==
Eländpunktan aluz om pandud vl 1757 samha [[raud|raudkivendod]]. Kätihe radnikžiloks vl 1928. Kävutihe löudmižsijad lujas [[Toine mail'man soda|Suren sodan]] aigan, saihe kivendon 760 tuhad tonnoid vodes sil aigal. Ühtištuihe Bakal-radnikžilod lähižidenke žiloidenke da anttihe lidnan statusad vn 1951 25. päiväl redukud.

Bakal šingotase raudkivendon kar'jeril tähäsai, mugažo kaivuzil. Kivendon küllästamižtegim radab lidnas. Toižed edheotandad oma kaivuzmašiništon tegim (varapalad ekskavatoriden täht i küllästamižmašiništon kohenduz), [[Zlatoust]]an omblendfabrikan filial, sauvondmaterialiden sarak (kuividen sauvondsegoitusiden tegim, šebnän tehmine). «Suviural»-ralli i «Ural-Kosmopoisk»-organizacijan suim oleldas lidnan ümbrištos joga vodel.

== Geografijan andmused ==
Lidn sijadase rajonan päivlaskmaiženno röunanno, [[Uralmäged|Suviuralan]] päivlaskmaižil pautkil, Sulei- i Sur' Suk-mägisel'giden keskes, 568 m ü.m.t. keskmäižel korktusel. Matkad [[Baškortostan]]hasai om 7 km lodeheze orhal, [[Čeläbinsk]]hasai om 167 km päivnouzmha orhal, 206 km avtotedme vai 250 km raudtedme. Lähembaine lidn om [[Satk]]-rajonkeskuz 12 km pohjoižpäivnouzmha orhal vai 15 km avtotel.

Ural-trassan «[[Uf]] — Čeläbinsk»-pala mäneb 7 km suvipäivnouzmha lidnaspäi. «[[Berdäuš]] — Bakal»-sarak ühtenzoitab lidnad «Uf — Čeläbinsk»-raudtekeskustanke, Bakal-stancii radab vaiše jüguiden täht vspäi 2012.

Nell' pen't žilod mülüdas lidnankundha Bakalan ližaks, sidä kesken kaks' oma kaikenaigaižeta ristitištota.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 20 940 ristitud, lidnankundan — 21 118 ristitud, rajonan nelländez. Kaikiš suremb lidnan ristitišt oli 29..31 tuhad eläjid vll 1959−1967 (31 tuh. rist. vl 1967). Vl 2017 kaik 19 782 eläjad oli lidnankundas.

Rahvahad (2010): [[venälaižed]] — 87,3%, [[totarlaižed]] — 6,4%, [[baškiralaižed]] — 3,4%, [[ukrainalaižed]] — 1,0%, toižed rahvahad — 1,9%.

Professionaližen opendusen aluzkund om Bakalan proftehnologijoiden da holitišiden tehnikum.<ref>[http://btptis.ru/ Bakalan proftehnologijoiden da holitišiden tehnikuman sait (''btptis.ru'').] {{ref-ru}}</ref>

== Galerei ==
<gallery mode="packed" heights="125px">
Скульптура "Девушка с голубем", г. Бакал.jpg|«Neižne kühkjaiženke»-kuvapatsaz vl 2019
Карьер. Бакал - panoramio.jpg|Kar'jer Bakalas (2014)
Пансионат "Лесной", г. Бакал.jpg|«Lesnoi»-pansionat (2019)
Дворец Культуры горняков г. Бакал.jpg|Kaivajiden kul'turkeskuz (2019)
</gallery>

== Homaičendad ==
<references />

== Irdkosketused ==
* [http://admbakal.ru/ Lidnankundan oficialine sait (''admbakal.ru'').] {{ref-ru}}
{{Commons|Category:Bakal}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Satkan rajon]]
