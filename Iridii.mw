[[Fail:Iridium-2.jpg|thumb|left|200px|Iridijan pallišk.]]
{{Himine element|77|Iridii|Ir|192,217|Metall|2|8|18|32|15|2|0|}}
[[Fail:Iridium spectrum visible.png|thumb|right|250px|Iridijan spektr]]
'''Iridii''' (''Ir'' — ''iridium'' latinan kelel) om 77nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühesandes gruppas (vanhtunuden klassifikacijan mödhe — kahesanden gruppan laptalagruppas), tabluden kudendes periodas.

Anglijalaine S. Tennant-himik avaiži iridijan vl 1803 [[platin]]an palan ližasubstancijoiden keskes. Nimitihe elementan soliden erazvuiččen mujun mödhe ({{lang-grc|ἶρις}} «jumalanbembel'»).

Element om lujas harv londuses, pala Man kores — 0,001 grammad tonnas. Ei voi löuta sidä joudjas olendas. Ectäs [[meteorit]]oid iridijan korktan koncentracijan mödhe (0,5 grammad tonnas da sen enamba).

Iridijal ei ole ičenašt biologišt rolid. Metalline iridii ei ole toksine.

== Fizižed ičendad ==
Iridii om löumassulatud hobedakaz [[metall|päličmänendmetall]], kova lujas. Iridii om [[platin]]an gruppan hüväsuguine metall.

Atommass — 192,217. Ninevuz (normaližiš arvoimižiš) — 22,65 g/sm³. Suladandlämuz — 2719 K (2446 C°). Kehundlämuz — 4403 K (4130 C°).

Kaks' londuselišt [[izotop]]ad (<sup>191</sup>Ir — 37,3%, <sup>193</sup>Ir — 62,7%) om olmas, sädihe 34 ratud radioaktivišt izotopad 164..199 atommassanke i niiden 32 südäitukušt izomerad. Kaikiš hätkemb om <sup>192m2</sup>Ir-izomer 241 vot pol'čihodamiženke.

== Himižed ičendad ==
Lujad korrozijanvastaižed ičendad oma iridijal 2000 Cel'sijan gradushasai. Nece metall jäb reakcijata muiktusidenke mitte taht arvoimižiš, eskai kaikiš vägevidenke (ozutesikš, [[carin vodk]]anke). Muigotandmärad: +9..−1 i −3, sidä kesken +3 i +4 tobjimalaz.

== Kävutand ==
Ottas kävutamižhe iridijad elektrotehnikas tobjimalaz, likutimiden [[sütutamižtohuz]]il levedali. Se om hüvä katalizator mugažo.

Vl 2009 mail'man saliž oli 3 tonnad, torguzmöndarv — 35 US$ grammas (2012). Pälöudmižsijad sijadasoiš [[Amerikan Ühtenzoittud Valdkundad|AÜV:oiš]], [[Suviafrikan Tazovaldkund|SAT:as]], [[Kanad]]as da [[Uz' Gvinei|Udel Gvinejal]].

== Irdkosketused ==
* [http://www.webelements.com/webelements/elements/text/Ir/key.html Iridii ''webelements.com''-saital.] {{ref-en}}
* [http://n-t.ru/ri/ps/pb077.htm Kirjutuz iridijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Iridium}}

{{Periodine tablut}}

[[Kategorii:Himižed elementad kirjamišton mödhe]]
