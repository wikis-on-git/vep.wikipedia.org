{{Eländpunkt
 | Nimi = Novosil'<br />Новосиль
 | Lidnanznam = Coat of arms of Novosil (2010).gif
 | Flag = Flag of Novosil (Oryol oblast).png
 | Lidnanznam text = Novosilin lidnanznam
 | Flag text = Novosilin flag
 | Valdkund = Venäma
 | Eläjiden lugu = 3,175
 | Voz' = 2018-01-01
 | Pind = 5.14
 | Fail = P1080279 Новосиль, Орловская область.jpg
 | Pämez' = Valentina Ščukina<br />(kül'mku 2013—)
 | Telefonkod = +7-48673-xx-xxx
 | Avtokod = 57
 | Aigvö = [[UTC]]+3 ([[MSK]]+0)
}}
'''Novosil' ''' ({{lang-ru|Новоси́ль}}) om [[Venäma]]n lidn da lidnankund [[Orelan agj]]an pohjoižpäivnouzmas. Se om [[Novosilin rajon]]an administrativine keskuz da pala.

== Istorii ==
Amuižed eländpunktad oliba olmas lidnan sijas da sen ümbrištos edel meiden erad völ, arheologijan andmusiden mödhe. Nügüdläine eländpunkt mainitase ezmäižen kerdan Nikonan aigkirjas vl 1195 kuti Novosil'-lidn da lidnuz. Se oli [[Novosilin ruhtinazkund]]an keskuseks (1352 — 1430-nded voded). Mülüi [[Sur' Litvanman ruhtinazkund|Surhe Litvanman ruhtinazkundha]] 15. voz'sadal. Vspäi 1494 alištub Moskvan tobmudele. Novosil' oli makundan keskuseks vspäi 1708, sai makundan lidnan oficiališt statusad vl 1777. Šingotihe torgovanoiden i käziradajiden lidnaks. [[Toine mail'man soda|Toižen mail'man sodan]] aigan lidn oli okkupiruidud nacistoil (13. kül'mku — 27. tal'vku 1941), jäi frontan pirdanno vn 1943 heinkuhusai i oli pandud mantazole läz täuzin. Om udessündutadud 20. voz'sadan kahtendes poles.

Novosil' šingotase turizmal i maižanduzrajonan keskuseks, ei ole tehmišton edheotandoid. Ende savičtegim i konservtegim radoihe.

== Geografijan andmused ==
Lidn sijadase rajonan suvipalas, [[Zuš (jogi)|Zuš]]-jogen oiktal korktal randal ({{lang-ru|Зуша}} 234 km pitte, [[Okanjogi|Okan]] üläjoksmusen oiged ližajogi), 220 m ü.m.t. keskmäižel korktusel. Matkad [[Orel]]hasai om 65 km päivlaskmha orhal vai 82 km avtotel. Toine lähembaine lidn om [[Mcensk]] 46 km lodeheze orhal vai 53 km avtotedme. Lähembaine raudtestancii om ''Zalegošč'' (ven. ''Залегощь'') 14 km suvipäivlaskmha avtotedme, radab «Orel — [[Jelec]]»-keskustal.

Novosil' om lidnankundan üks'jäine eländpunkt. Lidnankundan pind — 5,14 km².

== Eläjad ==
Vl 1897 lidnan ristitišt oli 2 912 eläjad, vl 1939 — 3 332 eläjad. Vn 2010 Venäman rahvahanlugemižen mödhe lidnan eläjiden lugu oli 3 658 ristitud, rajonan koume seičemendest. Kaikiš suremb lidnan ristitišt oli 4 800 eläjad vl 1913 i enamba 4 tuhad eläjid vll 1989−2003 (4 600 rist. vll 1996−2000). [[Ortodoksine hristanuskond|Ortodoksižen hristanuskondan]] ph. Mikulai-čudonsädajan jumalanpert'<ref>[http://sobory.ru/geo/locat/4842 Novosilin pühäpertid ''sobory.ru''-saital.] {{ref-ru}}</ref> (1810−1813) om kaičenus lidnas. Novosilin Pühän Hengen mez'jumalankodi om saudud 3 km päivlaskmha lidnaspäi.

Rahvahad (2010): [[venälaižed]] — 94,8%, [[ukrainalaižed]] — 1,2%, toižed rahvahad — 4,0%. Novosilin [[kozakišt]]on sebr.

Professionaližen opendusen aluzkund om Orelan agrobiznesan da servisan tehnikum — Novosilin filial<ref>[http://www.mgal.orel.ru/index.php?option=com_zoo&view=category&layout=category&Itemid=779 Novosilin filialan lehtpoled Orelan agrobiznesan da servisan tehnikuman ''mgal.orel.ru''-saital.] {{ref-ru}}</ref>.

== Galerei ==
<gallery mode="packed" heights="125px">
P1080282 Новосиль, Орловская область.jpg|Nügüd'aigaine pertišt Ostrožnai-kukhal
Культовое сооружение.JPG|Ph. Mikulai-čudonsädajan jumalanpert'<br />(vn 2015 nägu)
Новосильская центральная районная больница.JPG|Rajonan läžundkodi
Домъ культуры.JPG|Kul'turkeskuz vl 2015
Музей в Новосиле.JPG|Kodirandantedištandmuzei (2015)
</gallery>

== Homaičendad ==
<references />

== Irdkosketused ==
* [http://www.novosilr.ru/ Lidnan da rajonan tobmuden aluzkundoiden sait (''novosilr.ru'').] {{ref-ru}}
{{Commons|Category:Novosil}}

{{Orelan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orelan agjan lidnad]]
[[Kategorii:Novosilin rajon|*]]
