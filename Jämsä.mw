{{Eländpunkt
 | Nimi = Jämsä
 | Lidnanznam = Jämsä.vaakuna.svg
 | Flag = 
 | Lidnanznam text = Jämsän lidnanznam
 | Flag text = Jämsän flag
 | Valdkund = Suomenma
 | Eläjiden lugu = 20,157
 | Voz' = 2020-01-01
 | Pind = 1,823.91
 | Fail = Jämsä - Säterintie 4.jpg
 | Pämez' = Hanna Helaste<br />(sügüz'ku 2019—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Jämsä''' (mugažo [[suomen kel'|suomen]] i [[ročin kel'|ročin]] kelil) om [[Suomenma]]n lidn valdkundan suves. Mülüb [[Kesksuomenma]]-agjaha, sen kahtenz' lidnankund kudespäi eläjiden lugun mödhe.

== Istorii ==
Municipalitetan aluz om pandud vl 1866. Se sai lidnanvuittušt statusad (''kauppala'') vl 1969, kätihe lidnaks (''kaupunki'') vl 1977. Mülütihe Kuorevesi-kundad lidnha vl 2001, Längelmäki-kundad — vl 2007 (paloin), Jämsänkoski om lidnankundan palaks vspäi 2009.

Jämsä šingotase [[UPM]]-kompanijan kahtel bumagtegimel ({{lang-fi|Jokilaakson tehtaat}}), [[Patria]]-koncernan lendimfabrikal i aerokosmižel keskusel (ned oma üks'jäižed valdkundas), hobasižiden kengiden edheotandal. Rahvahidenkeskeine FinnMetko-ozutelend oleskeleb lidnas kerdan kahtes vodes. Himos-lebukeskuz suks'tramplinanke radab municipalitetas.

== Geografijan andmused ==
Lidn sijadase agjan suvipäivlaskmas, Jämsänjogen randal 6 kilometras sen lanktendan sijaspäi [[Päijänne]]-järvhe. Matkad agjan [[Jüväskülä]]-keskushesai om 58 km pohjoižhe-pohjoižpäivnouzmha kaikil teil, [[Hel'sinki]]hesai om 190 km suvhe orhal, 225 km avtotedme vai raudtedme. Lähembaine lidn om [[Mänttä-Vilppul]] 40 km lodeheze avtotedme.

Lidnankundan ühthine pind om 1 823,91 km², sidä kesken kuiv ma — 1 571,37 km², vezi i sokaz ma ottas seičemendest (252,54 km², 465 järved).

== Eläjad ==
Vl 1980 lidnan ristitišt oli 26 371 eläjad, vl 2010 — 22 691 eläjad. Nügüdläižen lidnankundan territorijan kaikiš suremb ristitišt oli 28 261 eläjad vl 1968.

Kodikelen mödhe (2016): [[suomen kel']] — 98,0%, [[ročin kel']] — 0,2%, toižed keled — 1,8%.

Ilkka Salminen radoi lidnan edeližeks pämeheks vll 2010–2019.

== Galerei ==
<gallery mode="packed" heights="125px">
Jämsä Kaupungintalo.jpg|Lidnan tobmuden pert'
Jämsä church 2.jpg|Jämsän jumalanpert'<br />(1929, vn 2017 nägu)
Jämsä Sirkan Kahvila.jpg|«Sirkan Kahvila»-adivpert'
Jämsän rautatieasema.JPG|Jämsän raudtestancijan sauvuz<br />(2009)
</gallery>

== Homaičendad ==
<references />

== Irdkosketused ==
* [http://www.jamsa.fi/ Lidnan ohjastusen sait (''jamsa.fi'').] {{ref-fi}} {{ref-en}}
{{Commons|Category:Jämsä}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Kesksuomenma]]
