{{Taxobox
 | name         = Kodipaskač
 | image file   = Sparrow on ledge.jpg
 | image title  = Kodipaskač
 | image descr  = Kodipaskač
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Lindud]] (''Aves'')
 | ordo         = [[Pasklindunvuiččed]] (''Passeriformes'')
 | familia      = [[Pasklindud]] (''Passeridae'')
 | genus        = [[Todesižed pasklindud]] (''Passer'')
 | species      = '''Kodipaskač'''
 | latin        = {{btname|Passer domesticus|([[Linnei Karl|Linnaeus]], 1758)}}  
 | wikispecies  = Passer domesticus
 | commons      = Category:Passer domesticus
 | itis         = 179628
 | ncbi         = 48849
 | range map    = PasserDomesticusDistribution.png
 | range legend = <small>{{legend|#339900|borderwidth=0px|londuseline areal}}{{legend|#00ff33|borderwidth=0px|levitadud areal}}</small>
}}
'''(Kodi)Paskač''' vai '''(Kodi)Pasklind''' ([[latinan kel'|latinan kelel]]: ''Passer domesticus'') om lujas levitadud erik [[todesižed pasklindud|todesižiden pasklinduiden]] sugus (''Passer''), [[pasklindud|pasklinduiden]] sugukundas (''[[Passeridae]]'') da pasklindunvuiččiden sugukundas (''Passeriformes''). Se om üks' tetabiš linduišpäi, kudambad elädas ristitun kodin rindal, i kudambid tunttas hüvin meiden tahoiš irdpol'žen nägun da harakterižen änen mödhe.

== Levigandmižavaruz ==
Ende kodipasklindun areal oli röunanus Pohjoižel [[Evrazii|Evrazijal]]. Paskačud nügüd' elädas [[Evrop]]as da [[Azii|Azijas]] (päiči Arktikas, Azijan pohjoižpäivnouzmpol'žid, keskuz- da suvipäivnouzmpol'žid rajonid), i mugažo Pohjoižes da Päivnouzmpol'žes [[Afrik]]as, [[Senegal]]as, [[Pen' Azii|Penes Azijas]], [[Arabijan pol'sar'|Arabijan pol'sarel]] da [[Jav (sar')|Javan sarel]].

20. voz'sadan augotišespäi ristitud oma tonuded paskačuid erazvuiččihe valdkundoihe ([[Afrik]]an suvehe, [[Avstralii (kontinent)|Avstralijaha]], [[Uz' Zelandii|Udhe Zelandijha]], [[Pohjoižamerik|Pohjoiž-]] da [[Suviamerik]]ha), kudambas nened linduižed elädas nügüd'.

== Irdpol'ne nägu ==
Hibjan piduz om 14:späi 18:hesai santimetrad, mass om 21:späi 37:hesai grammad, suugiden maihutuzkeskust om 22:späi 27:hesai santimetrad. Emäč om burhahk, sel'g om burakaz pitkähkoiden muzoiden kirjaviden läipidenke, sil'män päl om loštakaz vauvaz kulm, nök om pakuižbur. Ižačul hibjan alapala om vauvhamb, ani hahk, üläh om loštakaz. Tuhkhahk šapkaine om päl, modpolišk om vauvaz hahk, must šoid mäneb sil'män al, om mustoid läipid kurkul da rindhal. Nök om must, jaugad oma burahkod. Än' — čirkinehen erazvuiččed toižendad.

== Elonmahtuz ==
[[Fail:Passer domesticus domesticus MHNT.ZOO.2010.11.208.jpg|thumb|left|250px|Paskačun munad.]] 
Erazvuiččed sömjändused ližadase gavedile da kazmusiden semnile sötamha paskačuid. Parad formiruiše tal'ven lopuks, sil aigal paskačuiden keskes om eläbzoitust, ižačud čirkaba komedas, kimiba, toratas. Pezoitelese erazvuiččiš peitsijiš, tobjimalaz puižiden da kivižiden sauvotusiden pal'huziš, murdoiden kogoiš, kodiš, uruiš, päskhaižiden pezoiš. Paskačud tehtas kogonaižed pezoiden žilod. Ezmäine nor' pol'v sünduse (lähteb munišpäi) sulakuspäi, poigmine lopiše elokus, sezonas par ehtib kazvatada 2..3 pezakundad. Lindunpoigaižed södas tobjimalaz erazvuiččid sel'grodatomid. Paskačud voidas eläda 13:he vodhesai.

== Kacu mugažo ==
* [[Rugižpaskač]]

== Homaičendad ==
<references />

== Irdkosketused ==
* [http://www.sevin.ru/vertebrates/birds/649.html Venäman sel'grodaižed živatad: Paskač ''sevin.ru''-saital.] {{ref-ru}}

[[Kategorii:Pasklindud|*]]
[[Kategorii:Lindud]]
[[Kategorii:Živatad kirjamišton mödhe]]
