{{Taxobox
 | name         = Kodipaskač
 | image file   = Sparrow on ledge.jpg
 | regnum       = Živatad
 | phylum       = [[Sel'gjäntkeižed|Sel'gjäntkeižed]]
 | classis      = [[Lindud|Lindud]]
 | ordo         = [[Pasklindunvuiččed|Pasklindunvuiččed]]
 | familia      = [[Pasklindud|Pasklindud]]
 | genus        = [[Todesižed pasklindud|Todesižed pasklindud]]
 | species      = '''Kodipaskač'''
 | latin        = {{btname|Passer domesticus|([[Linnei Karl|Linnaeus]], 1758)}}  
 | wikispecies  = Passer domesticus
 | commons      = Category:Passer domesticus
 | itis         = 179628
 | ncbi         = 48849
 | range legend = 
}}
'''(Kodi)Paskač''' vai '''(Kodi)Pasklind''' ([[Latinan kel'|latinan kelel]]: ''Passer domesticus'', [[Venäkel'|venäkelel]]: ''Домовый воробей'') om lujas levitadud erik todesižiden pasklinduiden sugus (''Pasklidn'') da pasklindunvuiččiden sugukundas (''Passeridae''). Se om üks' tetabiš linduišpäi, kudambad elädas ristitun kodin rindal, i kudambid tunttas hüvin meiden tahoiš irdpol'žen nägun da harakterižen änen mödhe.

== Areal ==
Kodipasklindun areal om röunanus ende Pohjoižel [[Evrazii|Evrazijal]]. Paskačud nügüd' eläb [[Evrop]]as da [[Azii|Azijas]] (päiči Arktikad, Azijan pohjoižpäivnouzmpol'žid, keskuz- da suvipäivnouzmpol'žid rajonoid), i mugažo Pohjoižes da Päivnouzmpol'žes [[Afrik]]as, [[Senegal]]as, Penes Azijas, Aravijan pol'sarel da Javan sarel. XX voz'sadan augotisespäi ristitud oma tonuded paskačuid erazvuiččihe valdkundoihe (Suviafrikha, [[Avstralii (kontinent)|Avstralijaha]], Udhe Zelandijaha, [[Pohjoižamerik|Pohjoiž-]] da [[Suviamerik]]ha), kudambas nened linduižed elädas nügüd'.

== Irdpol'ne nägu ==
Hibjan piduz om 14:späi 18:hesai santimetrad, mass om 21:späi 37:hesai grammad, suugiden maihutuzkeskust om 22:späi 27:hesai santimetrad. Emäč om burhahk, sel'g om burakaz pitkähkoiden muzoiden kirjaviden läipidenke, sil'män päl om loštakaz vauvaz kulm, nök om pakuižbur. Ižačul hibjan alapala om vauvhamb, ani hahk, üläh om loštakaz. Päl om tuhkhahk šapkaine, modpolišk om vauvaz hahk, sil'män al mäneb must šoid, kurkul da rindhal om mustoid läipid. Nök om must, jaugad oma burahkad. Än' - čirkinehen erazvuiččed variantad.

== Elonmahtuz ==
[[Fail:Passer domesticus domesticus MHNT.ZOO.2010.11.208.jpg|thumb|left|250px|Paskačan munad]] 
Paskačuiden sömižen täht gavedile da kazmusiden semnile ližadase erazvuiččed sömjändused. Parad formiruiše tal'ven lopuks, sil aigal paskačuiden keskes om eläbzoitust, ižačud čirkaba komedas, kimiba, toratas. Pezoitelese erazvuiččiš peitsijiš, tobjimalaz puižiden da kivižiden sauvotusiden pal'huziš, murdoiden kogoiš, kodiš, uruiš, päskhaižiden pezoiš. Paskačud tehtas kogonaižed pezoiden žilod. Ezmäine nor' pol'v sünduse (lähteb munišpäi) sulakuspäi, poigmine lopiše elokus, sezonas par ehtib kazvatada 2 - 3 pezakundad. Lindunpoigaižed södas tobjimalaz erazvuiččid sel'grodatomid. Paskačud voidas eläda 13:he vodhesai.

== Irdkosketused ==
* [http://www.sevin.ru/vertebrates/birds/649.html Venäman sel'grodaižed živatad: Paskač] (venäkelel)

[[Kategorii:Lindud]]
[[Kategorii:Živatad kirjamišton mödhe]]

[[simple:Sparrow#The House Sparrow]]
