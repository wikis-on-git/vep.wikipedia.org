{{Eländpunkt
 | Nimi = Ertil'<br />Эртиль
 | Lidnanznam = Coat of Arms of Ertil.gif
 | Flag = Flag of Ertil (Voronezh oblast).png
 | Lidnanznam text = Ertilin lidnanznam
 | Flag text = Ertilin flag
 | Valdkund = Venäma
 | Eläjiden lugu = 10,265
 | Voz' = 2018-01-01
 | Pind = 20
 | Fail = Memdocka Ertil.JPG
 | Pämez' = Aleksandr Prokudin<br />(2002—)
 | Telefonkod = +7-47345-xx-xxx
 | Avtokod = 36. 136
 | Aigvö = [[UTC]]+3 ([[MSK]]+0)
}}
'''Ertil' ''' ({{lang-ru|Эрти́ль}}) om [[Venäma]]n lidn da lidnankund [[Voronežan agj]]an pohjoižes. Se om [[Ertilin rajon]]an administrativine keskuz, mülüb sihe.

== Istorii ==
Eländpunktan aluz om pandud vll 1891−1897 žiloks sauvomha da holitamha sahartegint, nimitihe jogen mödhe. Edel ut sauvondad Jertil-žilo ({{lang-ru|Ертыл}}, mainitase vspäi 1698) oli tetab 17. voz'sadaspäi 20 km päivlaskmha nügüdläižes lidnaspäi, sen uz' nimituz om ''Vanh Ertil''' ({{lang-ru|Старый Эртиль}}). Sahartegim radaškanzi vl 1897, se voz' lugese lidnan alusenpanendan oficialižeks. «[[Lipeck]] — [[Borisoglebsk]]»-raudtekeskust läbiti lidnad vl 1915. [[Rahvahanikoiden soda Venämas|Rahvahanikoiden sodan]] aigan polttihe tegint, saudihe ut sahartegint vll 1931−1934 sijaliženke maižanduzbazanke. Kätihe Ertilid radnikžiloks vn 1938 4. päiväl tal'vkud, panihe sil-žo vodel rajonan keskuseks. [[Toine mail'man soda|Toižen mail'man sodan]] aigan lidn ei olend okkupiruidud nacistoil, no frontan pird mäni läz. Radnikžilo sai lidnan statusad vn 1963 1. päiväl uhokud.

Ertil' šingotase mašinansauvomižen (valamiž-mehanine tegim<ref>[http://elmz.ru/ Ertilin valamiž-mehanižen tegimen sait (''elmz.ru'').] {{ref-ru}}</ref> — mašiništ sömtegimišton i kivivointegimišton täht, kodvindmehanine tegim — varapalad sömtegimišton mašiništon täht), sömtegimištol (sahartegim, pühävoitegim, maidon edheotand, jauhkombinat) i [[mec]]an udessündutandan da melioracijan edheotandal.

== Geografijan andmused ==
Lidn sijadase rajonan pohjoižes, ühtennimižen jogen molembil randoil ({{lang-ru|(Большой) Эртиль}} 92 km pitte, [[Don]]-jogen hurapol'ne bassein), 140 m ü.m.t. keskmäižel korktusel. Matkad [[Tambovan agj]]hasai om 3 km pohjoižhe i 5 km päivnouzmha orhal. Matkad [[Voronež]]hasai om 112 km päivlaskmha orhal, 134 km avtotel vai 223 km raudtel. Lähembaine lidn om [[Žerdevk]] (Tambovan agj) 46 km päivnouzmha orhal, 84 km avtotedme vai 88 km raudtedme. ''Ertil'-raudtestancii'' radab lidnan pohjoižpalas, se om 31-kilometrižen sarakon lopstancijaks Tambovan agjan Mordovo-žilospäi (Oboron-stancii).

Kahesa žilod mülüdas lidnankundha Ertilin ližaks. Lidnankundan pind — 196,58 km².

== Eläjad ==
Vl 1939 lidnan ristitišt oli 7 100 eläjad. Vn 2010 Venäman rahvahanlugemižen mödhe lidnan eläjiden lugu oli 11 387 ristitud, lidnankundan — 12 996 ristitud, rajonan pol'. Kaikiš suremb lidnan ristitišt oli 16 tuhad eläjid vl 1967 i 13..14 tuhad eläjid vll 1979−2001 (14 300 rist. vl 1992). Vl 2018 kaik 11 792 ristitud elihe lidnankundas. [[Ortodoksine hristanuskond|Ortodoksižen hristanuskondan]] Jumalanmaman Iverižen jumalaižen pühäpert'<ref>[http://sobory.ru/article/?object=21213 Ertilin pühäpert' ''sobory.ru''-saital.] {{ref-ru}}</ref> (om saudud vll 1991−1994) om olmas lidnas.

Rahvahad (2010): [[venälaižed]] — 98,5%, toižed rahvahad — 1,5%.

Professionaližen opendusen aluzkund om Borisoglebskan maižanduztehnikuman Ertilin filial.<ref>[http://pu16e.narod.ru/ Borisoglebskan maižanduztehnikuman Ertilin filialan sait (''pu16e.narod.ru'').] {{ref-ru}}</ref>

== Homaičendad ==
<references />

== Irdkosketused ==
* [http://ertilcity.ru/ Lidnankundan tobmuden aluzkundoiden sait (''ertilcity.ru'').] {{ref-ru}}
{{Commons|Category:Ertil, Voronezh Oblast}}

{{Voronežan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Voronežan agjan lidnad]]
[[Kategorii:Ertilin rajon|*]]
