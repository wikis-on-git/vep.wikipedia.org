{{Eländpunkt
 | Nimi = Medin'<br />Медынь
 | Lidnanznam = Medyn COA (2006).gif
 | Flag =
 | Lidnanznam text = Medinin lidnanznam
 | Flag text =
 | Valdkund = Venäma
 | Eläjiden lugu = 8,109
 | Voz' = 2018
 | Pind = 15
 | Fail = ПМ-P1180980.jpg
 | Pämez' = Eduard Kiričenko<br />(reduku 2015—)
 | Telefonkod = +7-48433-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Medin' ''' ({{lang-ru|Меды́нь}}) om [[Venäma]]n lidn da lidnankund [[Kalugan agj]]an pohjoižes. Se om [[Medinin rajon]]an administrativine keskuz.

== Istorii ==
Eländpunkt mainitase ezmäižen kerdan voziden vn 1386 dokumentoiš Medinin udes alištuses Moskvan ruhtinasen tobmudele Smolenskan sijas. Nimitihe meden tehmižen mödhe vai jogen mödhe, [[goläd']]-heimon sanoišpäi (nüg. {{lang-lt|medė}} «mec», ''medynas'' «mecakišt»). 17. voz'sadan augotišes Medin' oli pandud mantazole i kadoti lidnan statusad, vodele 1660 žilo jäi eläjita [[mustmor]]an jäl'ghe. Medin' sai makundan statusad oficiališt statusad vl 1777. Šingoti virifabrikoil. [[Toine mail'man soda|Toižen mail'man sodan]] aigan lidn oli okkupiruidud nacistoil (12. reduku 1941 — 14. viluku 1942).

Medin' šingotase mecan ümbriradmižel, meblinfabrikal i sömtegimištol (maidtegim, jähižen edheotand). [[Mezi|Meden]] tehmižen keskuz voz'sadoiš. [[Universaline tora|Universaližen (Venän) toran]] mail'man čempionatan kaikenaigaine sija vspäi 2012. Znamasine rajonan kul'turkeskuz<ref>[http://mvc-medin.kaluga.muzkult.ru/ Lidnan muzejiž-ozutelendkeskusen sait (''mvc-medin.kaluga.muzkult.ru'').] {{ref-ru}}</ref>.

== Geografijan andmused ==
Lidn sijadase rajonan suves, Medink-jogen hural randal tobjimalaz ({{lang-ru|Медынка}} 51 km pitte, [[Okanjogi|Okan]] hurapol'ne bassein), 200 m ü.m.t. keskmäižel korktusel. Matkad [[Kalug]]hasai om 57 km suvipäivnouzmha-suvhe orhal vai 63 km avtotel. Lähembaižed lidnad oma [[Kondrovo]] (raudtestancii) 19 km suvhe orhal vai 23 km avtotedme, i [[Malojaroslavec]] (raudtestancii) 39 km päivnouzmha orhal vai avtotedme. «Moskv — [[Roslavl']]»-avtote (A-130) läbitab lidnan keskuzpalad.

Medin' om lidnankundan üks'jäine eländpunkt.

== Eläjad ==
Vl 1939 lidnan ristitišt oli 5 829 eläjad. Vn 2010 Venäman rahvahanlugemižen mödhe lidnan eläjiden lugu oli 8 300 ristitud, rajonan kaks' koumandest. Kaikiš suremb lidnan ristitišt om läz vai enamba 8 tuhad eläjid vspäi 1970 (8 872 rist. vl 1979). [[Ortodoksine hristanuskond|Ortodoksižen hristanuskondan]] kaks' pühäpertid om olmas lidnas, sen ližaks phh. Šol'oin i Konstantinan päjumalanpert' (1777) om muretud i eile väges.

Rahvahad (2010): [[venälaižed]] — 88,9%, [[armenijalaižed]] — 2,9%, [[vaugedvenälaižed]] — 1,8%, [[ukrainalaižed]] — 1,3%, [[uzbekalaižed]] — 1,2%, toižed rahvahad — 3,9%.

Professionaližen opendusen aluzkund om Federaližen aznoičendsisteman radnikoičendan profškol nomer 56.

== Galerei ==
<gallery mode="packed" heights="125px">
Medyn 2012 Lunacharskogo 47 01.JPG|Sijaližen tombuden pert'
Medyn 2012 Kazanskaya 02.JPG|Kazanin Jumalanmaman jumalanpert' (1836)<br />vl 2012
Medyn - Medynka river.jpg|Medink-jogi
Medyn1.JPG|Avtobusstancii
</gallery>

== Homaičendad ==
<references/>

== Irdkosketused ==
* [http://www.medyn.ru/ Lidnan da rajonan tobmuden aluzkundoiden sait (''medyn.ru'').] {{ref-ru}}
{{Commons|Category:Medyn, Russia}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Medinin rajon|*]]
