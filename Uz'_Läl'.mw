{{Eländpunkt
 | Nimi = Uz' Läl'<br/>Новая Ляля
 | Lidnanznam = Coat of Arms of Novaya Lyalya (Sverdlovsk oblast).jpg
 | Flag = Flag of Novaya Lyalya (Sverdlovsk oblast).jpg
 | Lidnanznam text = Uden Lälin lidnanznam
 | Flag text = Uden Lälin flag
 | Valdkund = Venäma
 | Eläjiden lugu = 11,947
 | Voz' = 2017
 | Pind = 20
 | Fail =
 | Pämez' = Sergei Bondarenko<br />(reduku 2008—)
 | Telefonkod = +7-34388-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Uz' Läl' ''' ({{lang-ru|Новая Ляля}}) om [[Venäma]]n lidn [[Sverdlovskan agj]]an päivlaskmas. Se om [[Uden Lälin lidnümbrik]]on (edel 2006 vot — rajonan) administrativine keskuz, mülüb sihe.

== Istorii ==
Eländpunktan aluz om pandud vl 1903 kuti ''Uz' Läl' ''-žilo (Vanh Läl'-žilo-ki om olmas), nimitihe jogen mödhe. Vspäi 1928 oli rajonan keskuseks. Žilo sai lidnan statusad vl 1938. [[Toine mail'man soda|Toižen mail'man sodan]] aigan patrontegim radoi lidnas.

Uz' Läl' šingotase Uden Lälin cellülozbumagaižel kombinatal<ref>[http://ncbz.ru/ Uden Lälin cellülozbumagaižen kombinatan sait (''ncbz.ru'').] {{ref-ru}}</ref>, mugažo mecižandusen edheotand i leibänkombinat ratas.

== Geografijan andmused ==
Lidn sijadase Läl'-jogen muugotil randoil (ven. ''Ляля'', 258 km pitte, [[Sos'v (jogi)|Sos'v-jogen]] oiged ližajogi, [[Ob' (jogi)|Obin]] hurapol'ne bassein), 100 m ü.m.t. keskmäižel korktusel. Läl'-raudtestancii om «[[Alatagil]] — [[Serov (lidn)|Serov]]»-keskustal, sijadase lidnan keskuses. Viž avtotesildad om saudud Läl'-joges päliči. Matkad [[Jekaterinburg]]hasai om 246 km suvhe orhal, 290 km avtotedme vai raudtedme. Lähembaine lidn om [[Verhoturj]] 25 km suvipäivnouzmha orhal vai 41 km avtol.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 12 734 ristitud, lidnümbrikon viž ühesandest. Kaikiš suremb lidnan ristitišt oli 16..18 tuhad eläjad vll 1959−1979 (18 000 rist. vl 1967).

Rahvahad (2010, ozutadud rahvahudenke): [[venälaižed]] — 93,8%, [[totarlaižed]] — 2,3%, [[saksalaižed]] — 1,0%, toižed rahvahad — 2,9%.

Serovan politehnižen tehnikuman filial om professionaližen opendusen aluzkundaks.

== Homaičendad ==
<references/>

== Irdkosketused ==
* [http://ngo.midural.ru/ Uden Lälin lidnümbrikon tobmuden aluzkundoiden oficialine sait (''ngo.midural.ru'').] {{ref-ru}}
* [http://www.newlyalya.ru/ Lidnümbrikon informacine sait (''newlyalya.ru'').] {{ref-ru}}
{{Commons|Category:Novaya Lyalya}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Uden Lälin lidnümbrik|*]]
