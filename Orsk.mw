{{Eländpunkt
 | Nimi = Orsk<br />Орск
 | Lidnanznam = Coat of arms of Orsk.jpg
 | Flag = Flag of Orsk.jpg
 | Lidnanznam text = Orskan lidnanznam
 | Flag text = Orskan flag
 | Valdkund = Venäma
 | Eläjiden lugu = 230,414
 | Voz' = 2017
 | Pind = 621.33
 | Fail = St.Orsk.jpg
 | Pämez' = Andrei Odincov<br />(tal'vku 2016—)
 | Telefonkod = +7-3537-xxx-xxx
 | Avtokod = 56
 | Aigvö = [[UTC]]+5 ([[MSK]]+2)
}}
[[Fail:Районы Орска.png|thumb|left|200px|Orsk-lidnümbrikon territorialine jagand:
{{legend|Orange|Leninan rajon}}
{{legend|Yellow|Oktäbrin rajon}}
{{legend|fuchsia|Nevondkundaline rajon}}]]
'''Orsk''' ({{lang-ru|Орск}}) om [[Venäma]]n lidn da lidnümbrik [[Orenburgan agj]]an päivnouzmas, röunatab [[Kazahstan]]anke. Se om agjan kahtenz' surtte lidn.

== Istorii ==
Eländpunktan aluz om pandud vl 1735 kuti ''Orenburg-lidnuz'' langenijan Or'-jogen mödhe ({{lang-ru|Орь}}). Vl 1741 panihe nügüdläižen Orenburgan alust [[Ural (jogi)|Ural-jogen]] alemba mödvedhe (hot' Orenburg sijadase Sakmar-jogensunno, eile Or'-jogen), olijad lidnust udesnimitihe ''Oren lidnuseks''. Se sai lidnan statusad vl 1865.

== Geografijan andmused ==
Lidn sijadase [[Uralmäged|Uralan]] suvižel ezimägištol, 200 m keskmäižel korktusel valdmeren pindan päl. Orskan vanh pala sijadase Ural-jogen oiktal randal. Matkad [[Orenburg]]hasai om 240 km orhal, 270 km avtotedme vai raudtedme. Lähembaižed järedad lidnad oma [[Novotroick]] päivlaskmha (om 4 km röunoiden keskes) i Kazahstanan [[Aktobe]] (170 km suvipäivlaskmha). Lidnümbrik röunatab Kazahstananke, röunpäličmänendtaho om 30 km suvhe lidnan keskusespäi.

Orsk jagase koumhe territorialižhe rajonha vspäi 1972, niil ei ole ičeze administracijoid. Kahesa žilod mülüdas lidnümbrikho mugažo, niiden ühthine ristitišt oli 4 204 eläjad vl 2010. Lidnümbrikon pind — 1 426,54 km².

== Eläjad ==
Vn 2010 Venäman rahvahalugemižen mödhe lidnan eläjiden lugu oli 239 800 ristitud, lidnümbrikon — 244 004 ristitud. Kaikiš suremb lidnan ristitišt oli 276 tuh. eläjid vl 1995.

Rahvahad (2010, enamba 0,4%, ozutadud rahvahudenke): [[venälaižed]] — 81,7%, [[kazahlaižed]] — 5,3%, [[totarlaižed]] — 3,9%, [[ukrainalaižed]] — 2,7%, [[baškiralaižed]] — 1,7%, [[saksalaižed]] — 1,1%, [[mordvinalaižed]] — 0,7%, [[azerbaidžanlaižed]] — 0,5%, [[armenijalaižed]] — 0,5%, toižed rahvahad — 1,9%.

== Ižanduz da transport ==
Ižandusen päsarakod oma mujumetalloiden tehmine, mašiništonsauvomine, kivivoin ümbriradmine. Sömtegimišton i elektroenergetikan edheotandad oma šingotadud, järed päiväiželektrostancii om saudud lidnümbrikos.

Avtobusad da tramvaid oma kundaližeks transportaks lidnas. Rahvahidenkeskeine ''Orsk''-lendimport (''OSW / ОСК'') sijadase 17 km suvhe lidnan keskusespäi, tehtas reisid Orenburgan agjadme, [[Moskv]]hasai, sezonreisid [[Simferopol'|Simferopolihesai]].

== Irdkosketused ==
* [http://orsk-gorsovet.ru/ Lidnan Nevondkundan oficialine sait (''orsk-gorsovet.ru'').] {{ref-ru}}
* [http://orsk-adm.ru/ Lidnan Administracijan oficialine portal (''orsk-adm.ru'').] {{ref-ru}}
{{Commons|Category:Orsk}}

{{Orenburgan agjan lidnad}}

[[Kategorii:Orsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Orenburgan agjan lidnad]]
[[Kategorii:Orenburgan agjan lidnümbrikod]]
