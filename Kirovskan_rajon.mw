{{Rajon
| Nimi          = Kirovskan rajon<br />Кировский район
| Znam          = Coat of Arms of Kirovsk rayon (Leningrad oblast).png
| Flag          = Flag of Kirovsk rayon (Leningrad oblast).png
| Znam text     =
| Flag text     =
| Valdkund      = Venäma
| Pälidn        = Kirovsk (Leningradan agj){{!}}Kirovsk
| Eläjiden lugu = 104,595
| Year          = 2016
| Pind          = 2,590.46
| Map           = Location of Kirovsky District (Leningrad Oblast).svg
| Map width     = 
}}
'''Kirovskan rajon''' (ven.: ''Кировский район'') om municipaline ühtnik [[Leningradan agj]]as.

Administrativine keskuz om [[Kirovsk (Leningradan agj)|Kirovsk-lidn]] (mülüb rajonha vspäi 2006).

== Istorii ==
Rajonan aluz om pandud vl 1977 sulakun 1. päiväl [[Leningradan agj]]aha [[Volhovan rajon|Volhovan]] da [[Tosnon rajon|Tosnon]] rajoniden paloišpäi, Kirovsk-lidnad agjan alištusenke panihe keskuseks. Vozil 1993-2006 [[Šlissel'burg]]-lidn oli alištunu agjan tobmudele. Rajon om olmas nügüdläižiš röunoiš vspäi 2006.

== Geografijan andmused ==
Kirovskan rajon om Leningradan agjan keskuztaho. Pind — 2 590 nellikkilometrad (15nz' sija agjas). Mec katab kaks' koumandest rajonan territorijad (1 743 km²).

Om röunoid 4 [[Leningradan agj]]an rajonanke da [[Piter]]inke:
* päivnouzmas [[Volhovan rajon]]anke;
* suvipäivnouzmas [[Kirišin rajon]]anke;
* suves da suvipäivlaskmas [[Tosnon rajon]]anke;
* päivlaskmas [[Piter]]inke;
* lodehes [[Vsevoložskan rajon]]anke.

Rajonan pohjoižed randad lainištab [[Ladog]]anjärv. Znamasine jogi om joksii sišpäi [[Neva]]. Nevanjogi om olmas rajonan lodehližeks röunaks, lankteb [[Suomen laht]]he. Kaik joged mülüdas [[Baltijan meri|Baltijan meren]] ([[Atlantine valdmeri|Atlantižen valdmeren]]) basseinha.

Londuseližed varad oma [[turbaz]], [[sauvondmaterialad]] ([[apakkivi]], [[gravii]], [[šebin']], [[lete|letked]], [[savi|saved]], [[mouckivi]]), [[mec]], [[kala]], [[vezi|reskvezi]]<ref>[http://lenoblinvest.ru/images/rayoni/kir/investpasport-KYR.pdf Kirovskan rajonan investicine pasport (lenoblinvest.ru). — 19 lp. — Lp. 17.] {{ref-ru}}</ref>.

Vspäi 2006 rajonan territorii alajagase 11 municipaližhe ühtnikha: 8 lidnkundha da 3 küläkundha.

== Tobmuz ==
Käskusenandai tombuz om Ezitajiden Nevondkund (ven. ''Совет депутатов'') 22 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Vasilenko Dmitrii|Dmitrii Vasilenko]] radab sen ezimehen da rajonan pämehen vs 2012 redukun 25. päiväspäi kahtenden strokun jäl'geten, hän-žo radab [[Šlissel'burg]]-lidnankundan pämehen vs 2009 redukuspäi (vozil 2001-2005 oli Šlissel'burg-lidnan meraks). Ezitajiden Nevondkund valičeb rajonan administracijan pämest.

Vs 2014 sügüz'kun 29. päiväspäi [[Kolomicev Mihail|Mihail Kolomicev]] radab rajonan administracijan pämehen velgusentäutajaks. Ezmäine varapämez', kuz' muite varapämest oma hänele abhu. Kuz' komitetad, 12 palakundad, 8 ohjastust da 11 laudkundad alištudas rajonan administracijan pämehištole.

Vspäi 2015 Kundaline Kodi (ven. ''Общественная палата'') radab rajonas (15 ühtnijad).

== Eläjad ==
Vn 2010 Venäman rahvahanlugemižen mödhe eläjiden lugu oli 101 353 ristitud (videnz' sija agjas).

Kaik om 100 eländpunktad rajonas, sidä kesken 3 lidnad, 5 lidnanvuittušt žilod, 8 muite žilod, 5 raudtestancijan žilod, 78 küläd da 1 futor.

Toižed sured eländpunktad oma [[Otradnoje (lidn)|Otradnoje]]-lidn (25,2 tuh. rist. vl 2016), [[Šlissel'burg]]-lidn (14,7 tuh. rist. vl 2016), lidnanvuiččed [[Mga (lidnanvuitte žilo)|Mga]]-žilo (10,2 tuh. rist. vl 2016), [[Priladožskii]]-žilo (5,7 tuh. rist. vl 2016) da [[Nazii (lidnanvuitte žilo)|Nazii]]-žilo (4,8 tuh. rist. vl 2016).

Rahvahad (vn 2010 Venäman rahvahanlugemižen mödhe, enamba 0,4%): [[venälaižed]] — 88,3%, [[ukrainalaižed]] — 1,9%, [[vaugedvenälaižed]] — 1,0%, [[totarlaižed]] — 0,5%, [[armenijalaižed]] — 0,5%, [[uzbekalaižed]] — 0,4%, toižed — 2,7%, rahvahuden ozutandata — 4,6% (jäl'gmäižiden keskes 14,5% mahttas pagišta venäkelel).

Erased igähižed rahvahad: [[suomalaižed]] — 102 rist. (0,10%), [[karjalaižed]] — 76 rist. (0,07%), [[estilaižed]] — 23 rist. (0,02%), [[vepsläižed]] — 8 rist. (vähemba mi 0,01%), [[ižoralaižed]] — 3 rist. (vähemba mi 0,01%)<ref>[http://petrostat.gks.ru/wps/wcm/connect/rosstat_ts/petrostat/ru/census_and_researching/census/national_census_2010/score_2010/ Национальный состав и владение языками, гражданство населения Ленинградской области (Leningradan agjan rahvahaline mülükund, ristitišton kel'mahtod da rahvahanikuz.) / Стат. сборник. Часть 1. — СПб.: Петростат, 2013. — 266 lpp. — Lpp. 57-58.] {{ref-ru}}</ref>.

== Ižanduz ==
Rajonan ižandusen päsarakod oma<ref>[http://lenoblinvest.ru/images/rayoni/kir/investpasport-KYR.pdf Kirovskan rajonan investicine pasport (lenoblinvest.ru). — 19 lp. — Lpp. 1-10.] {{ref-ru}}</ref>:
* laivansauvomine, laivoiden kohenduz da ladimensauvomine laivoiden täht;
* sauvondmaterialiden pästand (savič, raudbetontegesed, metallkonstrukcijad, plastiktorved, kuivad betonsegoitused, sauvondmujud);
* sömtegimišt;
* mašinoidensauvomine (libutimiden palad);
* maižanduz (kanaliha, kanamunad, kartohkan kazvatuz, kalan püdand);
* energetik ([[Dubrovskai LES]]), jogitransport (Piterin jogiport) da raudtetransport;
* torguind da varažomad;
* turizm.

== Homaičendad ==
<references />

== Irdkosketused ==
* [http://www.kirovsk-reg.ru/ Kirovskan rajonan oficialine sait.] {{ref-ru}}

{{Rajonad Leningradan agjas}}

[[Kategorii:Kirovskan rajon| ]]
