{{Taxobox
 | name         = Viluhein
 | image title  = Viluhein
 | image file   = Sumpfdotterblume Caltha palustris.jpg
 | image descr  = [[Hač]] (''Caltha palustris'') om Viluheinän tipine erik
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Vesnuhheinänikoižed]] (''Ranunculales'')
 | familia      = [[Vesnuhheinižed]] (''Ranunculaceae'')
 | genus        = '''Viluhein'''
 | latin        = {{btname|Cáltha |[[Linnei Karl|L.]], 1753}}
 | wikispecies  = Caltha
 | commons      = Category:Caltha
 | itis         = 18453
 | ncbi         = 3448
 | range map    =
}}
'''Viluhein''' ({{lang-la|Caltha}}) om äivoččiden [[heinäsižed kazmused|heinäsižiden]] kazmusiden heim, mülüb [[Vesnuhheinižed]]-sugukundha. Lugetas kümne vai sen enamba erikoid (nell'kümnehesai) heimos, sikš miše mülütadas erasid erikoid eriližihe heimoihe, sil-žo aigal koumen levitadud erikon toižetumižmahtuz om luja.

Latinine nimituz libub [[amuižgrekan kel'|amuižgrekan]] κάλαθος-sanaspäi (''kalathos'') «mall'» änikon forman tagut.

== Leviganduz ==
Heimon erikod oma levitadud [[Pohjoine mapolišk|Pohjoižen mapoliškon]] (Pohjoižamerik, Evrop, Sibir'), [[Andad|Andiden]], [[Avstralii|Avstralijan]] i [[Uz' Zelandii|Uden Zelandijan]] venos vös, erased erikod elädas Arktikas. Viluheinäd kazdas sokhil tahondoil, luhtoil, jogiden i vezištoiden nepsoidme randoidme, om erikoid veden pindal.

== Ümbrikirjutand ==
Jurišt kogoneb lühüdoiš koveritomiš jurišpäi. Seikh sarakoičese. Kazmuz oleleb 15..80 sm kortte. Ünäižed siledad lehtesed čereduišoiš.

Änikod oma kaks'suguižed, pakuižen vai vauktan mujun. Pölükad i petkloižed oma äiluguižed, išttas spiraližešti ühtel lapakol änikalusel. Üks'jäine änik vai niiden pen' lugumär ühtel kazmusel. Plod kogoneb lehtesenvuiččiš paloišpäi (2—5—12), ned avaitas pidust' südäipärmged.

== Kävutand ==
Ištutadas erasid erikoid saduiš dekorativižeks kazmuseks, viluhein ei küzu äjad. Om sätud sadformid landšaftan dizainan täht.

Kävutadas viluheinän erikoid medicinas. Ottas marinuidud butonid sömäks.

== Valitud erikod ==
* ''Caltha alba'' — [[Vauged viluhein]]
* ''Caltha leptosepala'' — [[Hoikäniklehtesine viluhein]]
* ''Caltha natans'' — Pohjoižamerikan ujui erik
* ''Caltha novae-zelandiae'' — [[Uden Zelandijan viluhein]]
* ''Caltha palustris'' — [[Hač]], heimon tipine erik
* ''Caltha sinogracilis''

== Kacu mugažo ==
* [[Viluänik]]

== Homaičendad ==
<references />

{{Commons|Caltha}}

[[Kategorii:Vesnuhheinižed]]
[[Kategorii:Kazmused kirjamišton mödhe]]
[[Kategorii:Heinäsižed kazmused]]
[[Kategorii:Sokazmused]]
[[Kategorii:Dekorativižed kazmused]]
