{{Eländpunkt
 | Nimi = Novošahtinsk<br />Новошахтинск
 | Lidnanznam = Coat of Arms of Novoshakhtinsk (Rostov oblast).png
 | Flag =
 | Lidnanznam text = Novošahtinskan lidnanznam
 | Flag text =
 | Valdkund = Venäma
 | Eläjiden lugu = 107,539
 | Voz' = 2019
 | Pind = 136
 | Fail = Novoshakhtinsk memorial.jpg
 | Pämez' = Jurii Ušanev<br />(sügüz'ku 2018—)
 | Telefonkod = +7-86369-xx-xxx
 | Avtokod = 61. 161
 | Aigvö = [[UTC]]+3 ([[MSK]]+0)
}}
'''Novošahtinsk''' ({{lang-ru|Новоша́хтинск}}) om [[Venäma]]n lidn da lidnümbrik [[Rostovan agj]]an päivlaskmas. Se om agjan seičemenz' lidn eläjiden lugun mödhe.

== Istorii ==
Ezmäižed mainitesed [[kivihil'|kivihiles]] sijaližen man pindal datiruišoiš vl 1696. Sil-žo aigal zavottihe hilen samišt — [[Donbass]]an otandad kävutamižhe. Eländpunktad nügüdläižen lidnan territorijal oliba vspäi 1840. Nesvetai-kaivuz oli tetab 20. voz'sadan augotišes, nimitihe jogen mödhe. Panihe viden järedan kaivuden alust vl 1913 da saudihe raudtesarakod. Vn 1939 31. päiväl vilukud ühtištuihe Molotovskii- i Kominternovskii-žiloid da anttihe lidnan statusad nügüdläiženke nimitusenke. Lidn oli okkupiruidud nacistoil (23.07.1942 — 13.02.1943) [[Toine mail'man soda|Toižen mail'man sodan]] aigan. Vspäi 2003 kaik kivihilen samižen kaivused oma sauptud.

Novošahtinsk šingotase sauvondmaterialiden pästandal (vahtbeton, metalližed tegesed), metallan i pun ümbriradmižel, omblendfabrikal («Gloria Jeans»), kivivoinümbriradmižen tegimel (vspäi 2009), sömtegimištol, mugažo openduzmeblin tehmižel.

== Geografijan andmused ==
Lidn sijadase 130 m ü.m.t. keskmäižel korktusel. Pen' Nesvetai-jogi augotase lidnan pohjoižes ({{lang-ru|Малый Несветай}} 48 km pitte, [[Don]]an oigedpol'ne bassein) 200 m ü.m.t. korktusel, se läbitab lidnad. Lidnümbrik röunatab [[Oktäbrin rajon (Rostovan agj)|Oktäbrin rajonanke]] suves i [[Rusttan Sulinan rajon]]anke pohjoižes. Matkad [[Ukrain]]an [[Luganskan agj]]an röunhasai om 10 km lodeheze orhal, [[Rostov Donal|Rostovhasai Donal]] om 62 km suvhe orhal vai 75 km avtotel. Lähembaižed lidnad oma [[Šahti]] 15 km päivnouzmha orhal vai 20 km avtotedme, [[Rusked Sulin]] 5 km pohjoižpäivnouzmha orhal vai 10 km avtotedme, [[Gukovo]] 25 km pohjoižhe orhal vai 30 km avtotedme, i [[Zverevo]] 25 km pohjoižhe-pohjoižpäivnouzmha orhal vai 45 km avtotedme. Röunpäličmänendtaho om olmas Ukrainan röunal. ''Nesvetai''-raudtestancii radoi paloin muretud 30-kilometrižel sarakol «Roston Donal — Moskv»-keskustaspäi. Lidn ühtenzoitase 10-kilometrižel sarakol «Don»-avtotrassanke (M4) suvipäivnouzmas.

Novošahtinsk om lidnümbrikon üks'jäine eländpunkt, olnuded lähižed žilod mülütadas lidnha vspäi 2004.

== Eläjad ==
Vl 1939 lidnan ristitišt oli 48 000 eläjid. Vn 2010 Venäman rahvahanlugemižen mödhe eläjiden lugu oli 111 075 ristitud. Kaikiš suremb lidnan ristitišt oli 116 200 rist. vl 2005. [[Ortodoksine hristanuskond|Ortodoksižen hristanuskondan]] nell' pühäpertid oma avaitud lidnas.

Rahvahad (2010): [[venälaižed]] — 94,7%, [[ukrainalaižed]] — 1,6%, toižed rahvahad — 3,7%.

Professionaline openduz andase neniden aluzkundoiden koumes filialas: Šahtin poltusen da energetikan regionaline kolledž, Suvine federaline universitet (Rostov Donal), Suvivenäman valdkundaline tehnine universitet (Rostov Donal).

== Galerei ==
<gallery mode="packed" heights="125px">
Novoshakhtinsk duma.jpg|Lidnan Duman i Administracijan sauvuz
Novoshakhtinsk church.jpg|Donan Jumalanmaman jumalaižen [[ortodoksine hristanuskond|ortodoksine]] jumalanpert'
Novoshakhtinsk bus terminal.jpg|Novošahtinskan avtobusstancii (2010)
</gallery>

== Homaičendad ==
<references />

== Irdkosketused ==
* [http://www.novoshakhtinsk.org/ Lidnan tobmuden aluzkundoiden sait (''novoshakhtinsk.org'')] {{ref-ru}}
{{Commons|Category:Novoshakhtinsk}}

{{Rostovan agjan lidnad}}

[[Kategorii:Novošahtinsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Rostovan agjan lidnad]]
[[Kategorii:Rostovan agjan lidnümbrikod]]
