{{Eländpunkt
 | Nimi = Suvon<br />수원 / 水原<br /><small>''(Suvon)''</small>
 | Lidnanznam = 
 | Flag = 
 | Lidnanznam text = Suvonan lidnanznam
 | Flag text = Suvonan flag
 | Valdkund = Korejan Tazovaldkund
 | Eläjiden lugu = 1,241,311
 | Voz' = 2019-01-31
 | Pind = 121.04
 | Fail = Hwaseong Third North Secret Gate and Dongbuk Gangnu - 2009-03-01.JPG
 | Pämez' = Jom Thejon<br />(heinku 2010—)
 | Telefonkod = +82-31
 | Aigvö = [[UTC]]+9
}}
'''Suvon''' ({{lang-ko|수원 / 水原}} [su.wʌn]) om lidn [[Korejan Tazovaldkund]]an lodehes. Om [[Köngido]]-agjan administrativižeks keskuseks.

== Istorii ==
Eländpunktan aluz om pandud 1. voz'tuhal meiden erad. Vspäi 1413 om olmas nügüdläiženke nimenke. ''Hvasonan lidnuz'' om saudud vozil 1794−1796 sirdamha Korejan pälidnad sihe (onetomašti), mülüb [[UNESCO|UNESCO:n]] Mail'man jäl'gushe.

Vl 1949 Suvon sai oficiališt lidnan statusad. Vl 1969 «[[Samsung Electronics]]»-kompanijan aluz om pandud neche lidnha. Nügüd' nece korporacii da sen «tütred» oma kaikiš suremb radonandai Suvonas, niiden päfaterad sijadasoiš lidnas.

== Geografijan andmused ==
Reljef om kukhikaz. Lidn sijadase 30 km suvhe [[Seul]]aspäi, 66 m ü.m.t. keskmäižel korktusel. Kvangösan-mägi om kaikiš korktemb čokkoim.

Klimat om mussonine. Paneb sadegid 1312 mm vodes, sidä kesken pol' (650 mm) heinkus-elokus.

Suvon jagase 4 ümbrikho (edel 2003 vot niid oli 3). Ned alajagasoiš 42 rajonha.

== Eläjad ==
Vl 2005 eläjiden lugu oli 1 106 000 ristitud, [[korejalaižed]] — 99%.

Kaik 11 universitetad, 2 kolledžad da 33 korgedškolad ratas lidnas. Mail'man futbolčempionatan-2002 üks' stadionoišpäi sijadase Suvonas.

== Transport ==
Lidn ühtenzoitase Seulanke manpäližel metrol (1nz' jono «indigo», 4 stancijad). «Seul — [[Pusan]]»-kiruhraudte da kiruhavtote läbitadas lidnad.

Lähembaine rahvahidenkeskeine lendimport sijadase [[Inčhon]]as. Suvikorejan sodavägiden aviabaz om lidnas, severz'-se AÜV:oiden personalad jäb siš tähäsai [[Korejan soda]]n jäl'ghe.

== Irdkosketused ==
* [http://english.gg.go.kr/hwaseong-fortress/ Hvasonan lidnuz Köngido-agjan tobmuden oficialižel saital (''english.gg.go.kr'').] {{ref-en}}
{{Commons|Suwon}}

[[Kategorii:Suvon| ]]
[[Kategorii:Korejan Tazovaldkundan lidnad]]
[[Kategorii:Eländpunktad kirjamišton mödhe]]
[[Kategorii:Köngido|*]]
