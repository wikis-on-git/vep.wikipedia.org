{{Eländpunkt
 | Nimi = Suvon<br />수원 / 水原
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Korejan Tazovaldkund
 | Eläjiden lugu = 1,170,878
 | Voz' = 2013
 | Pind = 121.04
 | Fail = Hwaseong Third North Secret Gate and Dongbuk Gangnu - 2009-03-01.JPG
 | Pämez' = 
 | Telefonkod = +82-31
 | Aigvö = [[UTC]]+9
}}
'''Suvon''' ({{lang-ko|수원 / 水原}} [su.wʌn]) om lidn [[Korejan Tazovaldkund]]an lodehes. Om [[Köngido]]-agjan administrativižeks keskuseks.

Eländpunktan aluz om pandud 1. voz'tuhal meiden erad. Vspäi 1413 om olmas nügüdläiženke nimenke. ''Hvasonan lidnuz'' om saudud vozil 1794—1796 sirdamha Korejan pälidnad sihe (onetomašti). Vl 1949 Suvon sai oficiališt lidnan statusad. Vl 1969 «[[Samsung Electronics]]»-kompanijan aluz om pandud neche lidnha. Nügüd' nece korporacii da sen «tütred» oma kaikiš suremb radonandai Suvonas, niiden päfaterad sijadasoiš lidnas.

Reljef om kukhikaz. Sijadase 30 km suvhe [[Seul]]aspäi, 66 m keskmäižel korktusel valdmeren pindan päl. Kvangösan-mägi om kaikiš korktemb čokkoim. Klimat om mussonine, paneb sadegid 1312 mm vodes, sidä kesken pol' (650 mm) heinkus-elokus.

Suvon jagase 4 ümbrikho (edel 2003 vot niid oli 3). Ned alajagasoiš 42 rajonha.

Vl 2005 eläjiden lugu oli 1 106 000 ristitud. Mail'man futbolčempionatan-2002 üks' stadionoišpäi sijadase Suvonas. Lidn ühtenzoitase Seulanke manpäližel metrol (1. jono «indigo», 4 stancijad). «Seul — [[Pusan]]»-kiruhraudte da kiruhavtote läbitadas lidnad. Lähembaine rahvahidenkeskeine lendimport om [[Inčhon]]as. Suvikorejan sodavägiden aviabaz om lidnas, severz'-se AÜV:oiden personalad jäb siš tähäsai [[Korejan soda]]n jäl'ghe.

== Irdkosketused ==
* [http://www.suwon.go.kr/ Suvon-lidnan tobmuden oficialine sait (''suwon.go.kr'').] {{ref-ko}} {{ref-en}} {{ref-zh}} {{ref-ja}}
{{Commons|Suwon}}

{{stub}}
[[Kategorii:Suvon| ]]
[[Kategorii:Korejan Tazovaldkundan lidnad]]
[[Kategorii:Eländpunktad kirjamišton mödhe]]
[[Kategorii:Köngido|*]]
