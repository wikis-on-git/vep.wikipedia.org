{{Venälaižen Federacijan subjekt
|Nimi           = Adigejan Tazovaldkund
|Venälaine nimi = Республика Адыгея <small>(ven.)</small><br />Адыгэ Республик <small>(adig.)</small>
|Flag           = [[Fail:Flag of Adygea.svg|150px|Adigejan Tazovaldkundan flag]]
|FSCoA          = [[Fail:Coat of arms of Adygea.svg|100px|Adigejan Tazovaldkundan znam]]
|FlagLnk        = Adigejan Tazovaldkundan flag
|CoALnk         = Adigejan Tazovaldkundan znam
|FSMap          = [[Fail:Map of Russia - Adygea.svg|300px]]
|FSCtrWhat      = Pälidn
|FSCtrNm        = [[Maikop]]
|AreaRnk        = 81
|TotArea        = 7,792
|WaterPrcnt     = 6.87
|PopRnk         = 76
|Eläjiden lugu  = 453,376
|PopCtDate      = 2018
|PopDens        = 58.18
|GDPRnk         = 76
|GDP            = 91,4
|GDPCtDate      = 2016
|GDP(PPP)       = 201,9
|FedDistrNm     = Suvine
|EcRegNm        = Pohjoižkavkazan
|OfLangs        = [[venäkel']], [[adigejan kel']]
|HeadTtl        = Tazovaldkundan Pämez'
|HeadNm         = [[Kumpilov Murat|Murat Kumpilov]]
|ViceTtl        = Päministr
|ViceNm         = [[Širokova Natal'ja|Natal'ja Širokova]]<br />''(velgusentäutai)''
|LegislTtl      = Valdkundaližen Nevondkundan ezimez'
|LegislNm       = [[Narožnii Vladimir|Vladimir Narožnii]]
|FSAnthem       = ''[[Adigejan Tazovaldkundan gimn]]''
|Domain         =
|CadNo          = 01
|MSK            = [[UTC]]+3 ([[MSK]]+0)
}}
'''Adigejan Tazovaldkund''' vai '''Adigei''' ({{lang-ru|Республика Адыгея}} vai muite ''Адыгея'', {{lang-ady|Адыгэ Республик}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline suviümbrik|Federaližhe suviümbrikho]].

Tazovaldkundan pälidn da kaikiš suremb lidn om [[Maikop]].

== Keled ==
Valdkundkeled oma [[venäkel']] da [[adigejan kel']] Adigejan Tazovaldkundan Konstitucijan 5. kirjutusen mödhe.

== Istorii ==
Adigejan Tazovaldkundan aluz om pandud vn 1922 27. päiväl heinkud kuti Adigejan (Čerkesan) avtonomine agj. Vs 1928 elokun 13. päiväspäi nimitihe sidä Adigejan avtonomižeks agjaks. Vn 1990 15. päiväl tal'vkud Adigei läksi [[Krasnodaran rand]]aspäi, se sai nügüdläšt nimitust vn 1992 16. päiväl semendkud.

Adigejan Tazovaldkundan Konstitucii<ref>[http://constitution.garant.ru/region/cons_adig/ Adigejan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1995 10. päiväl keväz'kud Valdkundaližen Nevondkundan ezitajil. Se om väges möhembaižidenke vajehtusidenke.

== Geografijan andmused ==
[[Fail:Relief Map of Adygea.png|thumb|left|250px|Adigejan Tazovaldkundan reljefan kart.]]
Tazovaldkundal om röunoid [[Krasnodaran rand]]anke kaikiš polišpäi, nece om anklav sen südäimes. Ühthine röunoiden piduz om läz 900 km<ref>[http://www.adygheya.ru/nature/geographposition/index.shtml Республика Адыгея − Географическое положение (Adigejan Tazovaldkund − Geografine sijaduz). — ''Adygheya.ru''.] {{ref-ru}}</ref>. Adigejan Tazovaldkund om mererandatoi.

Pind om 7 792 nellikkilometrad. [[Mec]]ad ottas territorijan koumandest (läz 2800 km²). Tazovaldkundan territorii mülüb [[Kuban' (jogi)|Kuban'-jogen]] basseinha. Toižed znamasižed joged oma nened: [[Vauged (Kubanin ližajogi)|Vauged]] da [[Lab]] oma Kubanin ližajoged; [[Fars (jogi)|Fars]] da [[Giag]] oma Laban ližajoged. Sur' reskvezišt om ratud [[Krasnodaran vezivaradim]].

Reljef om alangoikaz pohjoižes da mägikaz suves. Ezimägišt da sel'gad mülüdas [[Kavkaz]]an mägisistemha. Kaikiš korktemb čokkoim om [[Čuguš]]-mägenpä 3237 m kortte valdmeren pindan päl tazovaldkundan suves.

Klimat om [[ven vö|ven]] pehmed. Vilukun keskmäine lämuz om −2 C°. Paneb sadegid 560..840 mm vodes.

Londuseližed varad oma [[londuseline gaz]], [[kuld]], [[sauvondmaterialad]] ([[mouckivi]], [[gravii]], [[savi|saved]], [[lete|letked]]), [[mec]], [[vezi|reskvezi]], [[gidroenergii]].

== Tobmuz ==
[[Fail:Maikop-state-council-seat-december-2013.jpg|thumb|right|250px|''Vauged pert''' om Adigejan Tazovaldkundan pämehen, Valdkundaližen Nevondkundan da Ministrišton ištundsija [[Maikop]]as.]]
[[Kumpilov Murat|Murat Kumpilov]] (vspäi 2008 radoi tazovaldkundan päministran) radab tazovaldkundan pämeheks vs 2017 vilukun 12. päiväspäi. Tazovaldkundan pämez' märičeb Ministrišton strukturad, paneb päministrad da toižid ministrid radnikusile sättutaden kandidatoid parlamentanke, sen hüvästusen sandan jäl'ghe. Tazovaldkundan pämehen da Ministrišton ühthine Administracii om hänele abhu. Vn 2017 10. päiväl sügüz'kud Valdkundaližen Nevondkundan ezitajad vahvištihe pandud [[Putin Vladimir|Venäman prezidental]] tazovaldkundan pämest.

Adigejan parlament om üks'kodine Valdkundaline Nevondkund ({{lang-ady|Хасэ}}). Kaik rahvaz valičeb sen 50 ezitajad videks vodeks, ličemha röun om 7% partijoiden täht. [[Narožnii Vladimir|Vladimir Narožnii]] radab Nevondkundan ezimeheks vs 2013 vilukun 16. päiväspäi kahtenden strokun jäl'geten.

Radonoigendai tobmuz om Adigejan Tazovaldkundan Ministrišt. [[Širokova Natal'ja|Natal'ja Širokova]] tegeb sen päministran velgusidme vspäi 2017. Tazovaldkundan ministrused, komitetad da ohjandused alištudas Ministrištole.

Adigejan Valdkundaližen Nevondkundan ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 439 996 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt om nügüd'. Vl 2018 lidnalaižiden pala om 47%.

Kaik om [[Adigejan Tazovaldkundan lidnad|kaks' lidnad]] tazovaldkundas da viž lidnanvuittušt žilod. Toine lidn om [[Adigeisk]], järed eländpunkt om [[Jablonovskii (Adigei)|Jablonovskii]] (enamba 30 tuh. eläjid). Vl 2018 kaik om 7 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 61,5%, [[adigejalaižed]] — 24,3%, [[armenijalaižed]] — 3,5%, [[ukrainalaižed]] — 1,3%, [[kurdlaižed]] — 1,0%, [[čerkesalaižed]] — 0,6%, [[totarlaižed]] — 0,5%, [[čiganalaižed]] — 0,5%, toižed rahvahad — 3,5%, rahvahuden ozutandata — 3,3%.

== Homaičendad ==
<references />

== Irdkosketused ==
* [http://gshra.ru/ Adigejan Tazovaldkundan Valdkundaližen Nevondkundan oficialine sait (''gshra.ru'').] {{ref-ru}}
* [http://www.adygheya.ru/ Adigejan Tazovaldkundan radonoigendajan tobmuden aluzkundoiden oficialine sait (''adygheya.ru'').] {{ref-ru}}

{{Adigejan Tazovaldkundan lidnad}}
{{Venälaižen Federacijan subjektad}}

[[Kategorii:Adigejan Tazovaldkund| ]]
