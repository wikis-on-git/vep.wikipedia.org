{{Venälaižen Federacijan subjekt
|Nimi           = Adigejan Tazovaldkund
|Venälaine nimi = Республика Адыгея <small>(ven.)</small><br />Адыгэ Республик <small>(adig.)</small>
|Flag           = [[Fail:Flag of Adygea.svg|150px|Adigejan Tazovaldkundan flag]]
|FSCoA          = [[Fail:Adygeya - Coat of Arms.png|100px|Adigejan Tazovaldkundan znam]]
|FlagLnk        = Adigejan Tazovaldkundan flag
|CoALnk         = Adigejan Tazovaldkundan znam
|FSMap          = [[Fail:Map of Russia - Adygea.svg|300px]]
|FSCtrWhat      = Pälidn
|FSCtrNm        = [[Maikop]]
|AreaRnk        = 80
|TotArea        = 7,792
|WaterPrcnt     = 6.9
|PopRnk         = 76
|Eläjiden lugu  = 449,171
|PopCtDate      = 2015
|PopDens        = 57.65
|GDP            =
|GDPCtDate      =
|GDP(PPP)       =
|FedDistrNm     = Suvine
|EcRegNm        = Pohjoižkavkazan
|OfLangs        = [[venäkel']], [[adigan kel']]
|HeadTtl        = Tazovaldkundan Pämez'
|HeadNm         = [[Thakušinov Aslan|Aslan Thakušinov]]
|ViceTtl        = Päministr
|ViceNm         = [[Kumpilov Murat|Murat Kumpilov]]
|LegislTtl      = Valdkundaližen Nevondkundan ezimez'
|LegislNm       = [[Narožnii Vladimir|Vladimir Narožnii]]
|FSAnthem       = ''[[Adigejan Tazovaldkundan gimn]]''
|Domain         =
|CadNo          = 01
|MSK            = [[UTC]]+3 ([[MSK]]+0)
}}
'''Adigejan Tazovaldkund''' vai '''Adigei''' ([[venäkel'|ven]]. ''Республика Адыгея'', ''Адыгея'', [[adigan kel'|adig]]. ''Адыгэ Республик'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline suviümbrik|Federaližhe suviümbrikho]].

Tazovaldkundan pälidn da surembaine lidn om [[Maikop]].

== Keled ==
Valdkundkeled oma [[venäkel']] da [[adigan kel']] Adigejan Tazovaldkundan Konstitucijan 5. kirjutusen mödhe.

== Istorii ==
Adigejan Tazovaldkundan aluz om pandud vl 1922 heinkun 27. päiväl kuti Adigejan (Čerkesan) avtonomine agj. Vspäi 1928 elokun 13. päiväspäi sidä nimitihe Adigejan avtonomižeks agjaks. Vl 1990 tal'vkun 15. päiväl Adigei läksi [[Krasnodaran rand]]aspäi, se sai nügüdläižen nimitusen vl 1992 semendkun 16. päiväl.

Adigejan Tazovaldkundan Konstitucii<ref>[http://constitution.garant.ru/region/cons_adig/ Adigejan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 1995 keväz'kun 10. päiväl Valdkundaližen Nevondkundan ezitajil. Se om väges möhembaižiden vajehtusidenke.

== Geografijan andmused ==
[[Fail:Relief Map of Adygea.png|thumb|left|250px|Adigejan Tazovaldkundan reljefan kart.]]
Tazovaldkundal om röunad [[Krasnodaran rand]]anke kaikiš polišpäi, nece om anklav sen südäimes. Ühthine röunoiden piduz om läz 900 km<ref>[http://www.adygheya.ru/nature/geographposition/index.shtml Республика Адыгея - Географическое положение. — Adygheya.ru.] {{ref-ru}}</ref>. Adigejan Tazovaldkund om mererandatoi.

Pind om 7 792 nellikkilometrad. [[Mec]]ad ottas territorijan koumandest (läz 2800 km²). Tazovaldkundan territorii mülüb [[Kuban' (jogi)|Kuban']]-jogen basseinha. Toižed sured joged oma nened: [[Vauged (Kubanin ližajogi)|Vauged]] da [[Lab]] oma Kubanin ližajoged; [[Fars (jogi)|Fars]] da [[Giag]] oma Laban ližajoged. Surembaine reskvezišt om ratud [[Krasnodaran vezivaradim]].

Reljef om alangoikaz pohjoižes da mägikaz suves. Ezimägišt da sel'gad mülüdas [[Kavkaz]]an mägisistemha. Korktembaine čokkoim om [[Čuguš]]-mägenpä 3237 m kortte valdmeren pindan päl tazovaldkundan suves.

Klimat om [[ven vö|ven]] pehmed. Vilukun keskmäine lämuz om -2°C. Paneb sadegid 560-840 mm vodes.

Londuseližed varad oma [[londuseline gaz]], [[kuld]], [[sauvondmaterialad]] ([[mouckivi]], [[gravii]], [[savi|saved]], [[lete|letked]]), [[mec]], [[reskvezi]], [[gidroenergii]].

== Tobmuz ==
[[Fail:Maikop-state-council-seat-december-2013.jpg|thumb|right|250px|''Vauged pert''' om Adigejan Tazovaldkundan pämehen, Valdkundaližen Nevondkundan da Ministrišton ištundsija [[Maikop]]as.]]
[[Thakušinov Aslan|Aslan Thakušinov]] radab tazovaldkundan pämeheks vs 2007 vilukun 13. päiväspäi. Tazovaldkundan pämez' märičeb Ministrišton strukturad, paneb päministrad da toižid ministrid radnikusile sättutaden kandidatoid parlamentanke, sen hüvästusen sandan jäl'ghe. Tazovaldkundan pämehen da Ministrišton ühthine Administracii om hänele abhu. Vl 2012 vilukun 13. päiväl Valdkundaližen Nevondkundan ezitajad vahvištihe sidä-žo tazovaldkundan pämest kahtendeks strokuks.

Adigejan parlament om üks'kodine Valdkundaline Nevondkund ([[adigan kel'|adig.]]: ''Хасэ''). Kaik rahvaz valičeb sen 54 ezitajad videks vodeks, ličemha röun om 7% partijoiden täht. [[Narožnii Vladimir|Vladimir Narožnii]] radab Nevondkundan ezimeheks vs 2013 vilukun 16. päiväspäi.

Radonoigendai tobmuz om Adigejan Tazovaldkundan Ministrišt. [[Kumpilov Murat|Murat Kumpilov]] radab sen päministraks vspäi 2008. Tazovaldkundan ministrused, komitetad da ohjandused alištudas Ministrištole.

Järgvaličendad Adigejan Valdkundaližhe Nevondkundha oliba vl 2011 keväz'kun 13. päiväl.

== Eläjad ==
Vl 2010 eläjiden lugu om 439 996 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 lidnalaižiden eläjiden pala om 47%.

Kaikes tazovaldkundas om [[Adigejan Tazovaldkundan lidnad|kaks' lidnad]] da viž lidnanvuittušt žilod. Toine lidn om [[Adigeisk]].

Rahvahad (enamba 0,5% vl 2010): [[venälaižed]] (61,5%), [[adiglaižed]] (24,3%), [[armenijalaižed]] (3,5%), [[ukrainalaižed]] (1,3%), [[kurdlaižed]] (1,0%), [[čerkesalaižed]] (0,6%), [[totarlaižed]] (0,5%), [[čiganalaižed]] (0,5%); toižed — 3,5%, rahvahuden ozutandata — 3,3%.

== Homaičendad ==
<references />

== Irdkosketused ==
* [http://gshra.ru/ Adigejan Tazovaldkundan Valdkundaližen Nevondkundan oficialine sait.] {{ref-ru}}
* [http://www.adygheya.ru/ Adigejan Tazovaldkundan radonoigendajan tobmuden aluskundoiden oficialine sait.] {{ref-ru}}

{{Adigejan Tazovaldkundan lidnad}}
{{Venälaižen Federacijan subjektad}}

[[Kategorii:Adigejan Tazovaldkund| ]]
