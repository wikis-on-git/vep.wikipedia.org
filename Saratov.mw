{{Eländpunkt
 | Nimi = Saratov<br />Саратов
 | Lidnanznam = Coat of Arms of Saratov.svg
 | Flag = Flag of Saratov.svg
 | Lidnanznam text = Saratovan lidnanznam
 | Flag text = Saratovan flag
 | Valdkund = Venäma
 | Eläjiden lugu = 843,460
 | Voz' = 2016
 | Pind = 394
 | Fail = Saratov Montage (2016).png
 | Pämez' = Valerii Sarajev (2016-)
 | Telefonkod = +7-8452-xxx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
[[Fail:Delenie Saratova 2.svg|thumb|left|250px|Saratovan administrativižed rajonad:
{{legend|#003399|, 1 Tegimiden rajon (ven. ''Заводской район'')}}
{{legend|#FF00FF|, 2 Oktäbrin rajon (ven. ''Октябрьский район'')}}
{{legend|#CCCCFF|, 3 Frunzen rajon (ven. ''Фрунзенский район'')}}
{{legend|#D90059|, 4 Kirovan rajon (ven. ''Кировский район'')}}
{{legend|#33CC33|, 5 Volgan rajon (ven. ''Волжский район'')}}
{{legend|#FFCC00|, 6 Leninan rajon (ven. ''Ленинский район'')}}]]
'''Saratov''' om lidn da lidnümbrik [[Venäma|Venälaižes Federacijas]], avtote- da raudtesol'm. Se om [[Saratovan agj]]an administrativine keskuz da kaikiš suremb lidn.

Nügüd'aigaine Saratov om äifunkcionaline da äisarakoine lidn, agjan openduzkeskuz.

== Istorii ==
Ristitud elihe lidnan territorijan sijas 4 voz'tuhad tagaz völ. Saratov-lidnan aluz om pandud koume kerdad. Ezmäi vl 1590 Volgan randoil kuti lidnuz kaičemha Venäman suviröunoid, [[Samar]]an lidnusen (vspäi 1586) i [[Volgograd|Caricinan]] (vspäi 1589) keskes matkan pol'ten sijha. Sikš ku voziden 1613-1614 tal'vel lidn paloi, ka vl 1617 lidnad panihe möst, jogen hural randal. Vl 1674 sirtihe lidnan keskust oiktale, korktembale randale [[Aleksei Vaikneine|Aleksei I Vaikneižen]] käskön mödhe.

Vll 1708-1718 da 1728-1739 Saratov mülüi Kazanin gubernijha, vll 1718-1728 da 1739-1780 — Astrahanin gubernijha. Vozil 1796-1928 lidn oli Saratovan gubernijan administrativižeks keskuseks. Vspäi 1936 (5. tal'vku) lidn om [[Saratovan agj]]an keskuz.

== Geografijan andmused ==
Lidn sijadase [[Volg]]-jogen da sen [[Volgogradan vezivaradim]]en oiktal randal, keskuz om 50 m korktusel valdmeren pindal päl. Matkad [[Moskv]]hasai om 858 km lodeheze. Lähembaižed sured lidnad oma [[Engel's (lidn)|Engel's]] 8 km suvipäivnouzmha, [[Balakovo]] 176 km pohjoižpäivnouzmha, [[Kamišin]] (Volgogradan agj) 169 km suvhe da [[Penz]] 196 km lodeheze.

Saratovan territorii om kukhikaz. [[Volgaveren ülüz|Volgaveren ülüden]] koume madalad mäged oma lidnas, ned seištas pertištota. Kaks' kivivoin da londuseližen gazan löudmižsijad om lidnan territorijan al. Mahuz om mustma.

== Eläjad ==
20. voz'sadan augotišes Saratov oli järedambaks mi [[Kazan']], [[Alauz'lidn]], [[Samar]], ümbri 200 tuhas elihe lidnas. Kaikiš suremb ristitišt oli vl 1987 — 918 tuh. eläjid. Zavottes 1980-ziš vozišpäi Volgaveren [[saksalaižed|saksalaižiden]] enambuz sirdi [[Saksanma]]ha. Vn 2010 rahvahanlugemižen mödhe eläjiden lugu oli 837 900 ristitud.

== Transport ==
Avtoümbärte da kaks' avtotesildad Volgas päliči oma läz lidnad. Raudte tuli Saratovha vl 1871 [[Tambov]]aspäi. [[Volgaveren raudte]]n ohjanduz sijadase lidnas. Jügujogiport om lidnas.

Avtobusad, trolleibusad, tramvaid, taksid da jogilaivad (kezal) oma kundaližeks transportaks lidnas. 21 platform elektrojonusiden täht om Saratovas. Rahvahidenkeskeine civiline ''Saratov-Keskuzline''-lendimport (''RTW / СРО'', ven. ''Саратов-Центральный'') sijadase 1 km pohjoižhe lidnan keskusespäi. Sišpäi tehtas reisid Venämadme, om sezonine reis [[Prag]]hasai. Om sodalendimportoid-ki. Vspäi 2012 uz' lendimport om sauvomas 22 km pohjoižpäivnouzmha lidnan keskusespäi, läz Saburovk-küläd.

== Homaičendad ==
<references />

== Irdkosketused ==
* [http://saratovduma.ru/ Lidnan Duman oficialine sait.] {{ref-ru}}
* [http://www.saratovmer.ru/ Saratov-lidnan administracijan oficialine sait.] {{ref-ru}} {{ref-en}} {{ref-de}}

{{Saratovan agjan lidnad}}
{{Venälaižen Federacijan subjektoiden pälidnad}}

[[Kategorii:Saratov| ]]
[[Kategorii:Saratovan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agj|*]]
