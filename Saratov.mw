{{Eländpunkt
 | Nimi = Saratov<br />Саратов
 | Lidnanznam = Coat of Arms of Saratov.svg
 | Flag = Flag of Saratov.svg
 | Lidnanznam text = Saratovan lidnanznam
 | Flag text = Saratovan flag
 | Valdkund = Venäma
 | Eläjiden lugu = 841,902
 | Voz' = 2019-01-01
 | Pind = 394
 | Fail = Saratov Montage (2016).png
 | Pämez' = Mihail Isaev<br />(kül'mku 2017—)
 | Telefonkod = +7-8452-xxx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
[[Fail:Delenie Saratova.svg|thumb|left|250px|Saratovan administrativižed rajonad:
{{legend|#33CC33|, 1 Volgan rajon (ven. ''Волжский район'')}}
{{legend|#0000FF|, 2 Tegimiden rajon (ven. ''Заводской район'')}}
{{legend|#D90059|, 3 Kirovan rajon (ven. ''Кировский район'')}}
{{legend|#FFCC00|, 4 Leninan rajon (ven. ''Ленинский район'')}}
{{legend|#FF00FF|, 5 Oktäbrin rajon (ven. ''Октябрьский район'')}}
{{legend|#CCCCFF|, 6 Frunzen rajon (ven. ''Фрунзенский район'')}}]]
'''Saratov''' om lidn da lidnümbrik [[Venäma|Venälaižes Federacijan]] suvipäivlaskmas, avtote- da raudtesol'm. Se om [[Saratovan agj]]an administrativine keskuz i kaikiš suremb lidn.

Nügüd'aigaine Saratov om äifunkcionaline da äisarakoine lidn, agjan openduzkeskuz.

== Istorii ==
Ristitud elihe lidnan territorijan sijas 4 voz'tuhad tagaz völ. Saratov-lidnan aluz om pandud koume kerdad. Ezmäi vl 1590 Volgan randoil kuti lidnuz kaičemha Venäman suviröunoid, [[Samar]]an lidnusen (vspäi 1586) i [[Volgograd|Caricinan]] (vspäi 1589) keskes matkan pol'ten sijha. Sikš ku voziden 1613−1614 tal'vel lidn paloi, ka vl 1617 panihe lidnad möst, jogen hural randal. Vl 1674 sirtihe lidnan keskust oiktale, korktembale randale [[Aleksei Vaikneine|Aleksei I Vaikneižen]] käskön mödhe.

Vll 1708−1718 da 1728−1739 Saratov mülüi Kazanin gubernijha, vll 1718−1728 da 1739−1780 — Astrahanin gubernijha. Vozil 1796−1928 lidn oli Saratovan gubernijan administrativižeks keskuseks. Vspäi 1936 (5. tal'vku) lidn om [[Saratovan agj]]an keskuz.

== Geografijan andmused ==
Lidn sijadase agjan keskuzpalas, [[Volg]]-jogen da sen [[Volgogradan vezivaradim]]en oiktal randal, keskuz om saudud 50 m korktusel valdmeren pindal päl. Matkad [[Moskv]]hasai om 858 km lodeheze. Lähembaižed sured lidnad oma [[Engel's (lidn)|Engel's]] 8 km suvipäivnouzmha Volgan vastrandal, [[Balakovo]] 176 km pohjoižpäivnouzmha, [[Kamišin]] (Volgogradan agj) 169 km suvhe i [[Penz]] 196 km lodeheze. Toine lähembaine lidn om [[Marks (lidn)|Marks]] 50 km päivnouzmha.

Volgan tazopind oli 6 metrad madalamb edel Volgogradan vezivaradimen täutmišt, kudamb tegihe vozil 1958−1961. Vezivaradimen tazopind vajehtase 3 metras sezonadme.

Saratovan territorii om kukhikaz. [[Volgaveren ülüz|Volgaveren ülüden]] koume madalad mäged oma lidnas, ned seištas pertištota. Kaks' kivivoin da londuseližen gazan löudmižsijad om lidnan territorijan al. Mahuz om mustma.

Saratov om lidnümbrikon üks'jäine eländpunkt. Lidn jagase kudeks territorialižeks rajonaks. Ned ei olgoi municipaližikš ühtnikoikš, alajagasoiš läz 70 mikrorajonha.

== Eläjad ==
20. voz'sadan augotišes Saratov oli järedambaks mi [[Kazan']], [[Alauz'lidn]], [[Samar]], ümbri 200 tuhas ristituid elihe lidnas. Kaikiš suremb ristitišt oli 918 tuh. eläjid vl 1987. Zavottes 1980-ziš vozišpäi Volgaveren [[saksalaižed|saksalaižiden]] enambuz sirdi [[Saksanma]]ha. Vn 2010 rahvahanlugemižen mödhe eläjiden lugu oli 837 900 ristitud.

Rahvahad (enamba 0,4% vl 2010): [[venälaižed]] — 89,0%, [[totarlaižed]] — 1,8%, [[ukrainalaižed]] — 1,3%, [[armenijalaižed]] — 1,1%, [[kazahlaižed]] — 0,9%, [[azerbaidžanlaižed]] — 0,7%, toižed rahvahad — 2,3%, rahvahuden ozutandata — 2,9%.

== Transport ==
Avtoümbärte da kaks' avtotesildad Volgas päliči oma läz lidnad. Raudte tuli Saratovha vl 1871 [[Tambov]]aspäi. [[Volgaveren raudte]]n ohjanduz sijadase lidnas. Jügujogiport om olmas lidnas.

Avtobusad, trolleibusad, tramvaid, taksid da jogilaivad (kezal) oma kundaližeks transportaks lidnas. Kaik 21 platform elektrojonusiden täht radab Saratovas.

Vll 2012−2019 uz' civiline Gagarin-lendimport (''GSV / СРО'') oli sauvomas 22 km pohjoižpäivnouzmha lidnan keskusespäi, läz Saburovk-küläd, se radab vn 2019 elokun 20. päiväspäi. Tehtas reisid Venämadme (Moskv, Piter, Soči, Surgut) i [[Antal'j]]ahasai (Turkanma). Enzne rahvahidenkeskeine civiline ''Saratov-Keskuzline''-lendimport (''RTW / СРО'', ven. ''Саратов-Центральный'', 426 tuh. passažiroid vl 2018) sijazihe 1 km pohjoižhe lidnan keskusespäi. Om sodalendimportoid-ki.

== Homaičendad ==
<references />

== Irdkosketused ==
* [http://saratovduma.ru/ Lidnan Duman oficialine sait (''saratovduma.ru'').] {{ref-ru}}
* [http://www.saratovmer.ru/ Saratov-lidnan administracijan oficialine sait (''saratovmer.ru'').] {{ref-ru}} {{ref-en}} {{ref-de}}
{{Commons|Саратов}}

{{Saratovan agjan lidnad}}
{{Venälaižen Federacijan subjektoiden pälidnad}}

[[Kategorii:Saratov| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agj|*]]
[[Kategorii:Saratovan agjan lidnad|*]]
[[Kategorii:Saratovan agjan lidnümbrikod]]
