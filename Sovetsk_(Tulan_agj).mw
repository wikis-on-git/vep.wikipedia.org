{{Eländpunkt
 | Nimi = Sovetsk<br />Советск
 | Lidnanznam = Sovetsk COA (2014).gif
 | Flag = Flag of Sovetsk (Tula oblast).png
 | Lidnanznam text = Sovetskan lidnanznam (Tulan agj)
 | Flag text = Sovetskan flag (Tulan agj)
 | Valdkund = Venäma
 | Eläjiden lugu = 7,405
 | Voz' = 2018
 | Pind = 10.58
 | Fail = Sovetsk-2.JPG
 | Pämez' = Jelena Holajimova<br />(sügüz'ku 2019—)
 | Telefonkod = +7-48751-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
{{Znamoičendad|Sovetsk}}
'''Sovetsk''' ({{lang-ru|Сове́тск}}) om [[Venäma]]n lidn da lidnankund [[Tulan agj]]an keskuzpalas. Mülüb [[Ščokinon rajon]]ha, sen kahtenz' lidn i koumanz' eländpunkt eläjiden lugun mödhe.

== Istorii ==
Ende Nikol'skoje-külä oli olmas lidnan sijas, om znamoitud vn 1793 kartal ezmäižen kerdan. Nügüdläine eländpunkt om registriruidud vn 1949 26. päiväl redukud kuti Ščokinon GRES:an sauvojiden ''Sovetskii''-radnikžilo. Se sai lidnan statusad nügüd'aigaiženke nimenke vn 1954 31. päiväl tal'vkud, mülütihe Upinskii-žilod sihe.

Sovetsk šingotase Ščokinon GRES:al (radab londuseližel gazal, 400 MVt) i kalaedheotandal senno, mašinansauvomižen tegimel<ref>[http://kvoit-tula.ru/ Ščokinon katilmašiništon i torvveimiden tegimen sait (''kvoit-tula.ru'').] {{ref-ru}}</ref> (katilmašiništ, torvveimed, metalližkonstrukcijad), lämuzizoläcijan da konstrukcijoiden tegimel, personaližen gigijenan i bumagtegesiden tegimel, omblendfabrikal, mugažo mebel' kezaküläpertiden täht pästtase punümbriradajal tegimel.

== Geografijan andmused ==
Lidn sijadase rajonan päivnouzmaiženno röunanno, [[Upanjogi|Upanjogen]] ({{lang-ru|Упа́}} 343 km pitte, [[Okanjogi|Okan]] oiged ližajogi) Ščokinon vezivaradimen hural randal (5,7 km²), 200 m ü.m.t. keskmäižel korktusel. Matkad [[Tul]]an keskushesai om 25 km pohjoižhe orhal, 40 km avtotel vai raudtel, [[Ščokino]]-rajonkeskushesai (passažirraudtestancii) — 11 km lodeheze orhal, 18 km avtotedme vai raudtedme. Toine lähembaine lidn om [[Lipki (lidn)|Lipki]] 5 km päivnouzmha orhal vai 10 km avtotedme.

Sovetsk om lidnankundan üks'jäine eländpunkt. Lidnankundan pind — 10,58 km².

== Eläjad ==
Vl 1959 lidnan ristitišt oli 10 099 eläjad, vl 1970 — 11 024 eläjad (kaikiš suremb). Vn 2010 Venäman rahvahanlugemižen mödhe lidnan eläjiden lugu oli 7 536 ristitud, rajonan seičeme procentad. [[Ortodoksine hristanuskond|Ortodoksižen hristanuskondan]] ph. Dimitrii Rostovalaižen jumalanpert' om olmas ani suvipäivlaskmha lidnaspäi Kostomarovo-küläs.<ref>[http://sobory.ru/geo/locat/8429 Kostomarovo-külän pühäpert' ''sobory.ru''-saital.] {{ref-ru}}</ref>

Rahvahad (2010): [[venälaižed]] — 96,8%, toižed rahvahad — 3,2%.

Professionaližen opendusen aluzkundad ratas lähembaižiš lidnoiš.

== Galerei ==
<gallery mode="packed" heights="125px">
Монумент "Вечный Огонь".jpg|«Igähine Lämoi»-monument
Ул. Энергетиков.jpg|Energetikoiden ird<br />vl 2015
Дом Культуры Советска.jpg|Kul'turkeskuz
</gallery>

== Homaičendad ==
<references />

== Irdkosketused ==
* [http://mosovetsk.ru/ Lidnan tobmuden aluzkundoiden sait (''mosovetsk.ru'').] {{ref-ru}}
{{Commons|Category:Sovetsk, Tula Oblast}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Ščokinon rajon]]
