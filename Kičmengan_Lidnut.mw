{{Eländpunkt
 | Nimi = Kičmengan Lidnut<br />Кичменгский Городок
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 6,421
 | Voz' = 2010
 | Pind =
 | Fail = Pervomayskaya school.jpg
 | Pämez' = Irina Nekipelova<br />(reduku 2017—)
 | Telefonkod = +7-81740-xx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
'''Kičmengan Lidnut''' ({{lang-ru|Кичменгский Городок}}, sijaližed paginnimed oma ''Кич-Городок'' i muite ''Городок'') om [[Venäma]]n žilo [[Vologdan agj]]an päivnouzmas. Se om [[Kičmengan rajon]]an administrativine keskuz da kaikiš suremb eländpunkt, mugažo Gorodeckoje-küläkundan keskuz.

== Istorii ==
Eländpunkt mainitase ezmäižen kerdan vl 1468 Kazanin totarlaižiden satusekahan londan tagut, hö napriba poltta lidnust. Žilo om pandud geografižele «Sur' Pirdatez»-kartale vl 1599. Petrovskai- i Mihailovskai-jarmankad mäniba žilos joga vodel edel nevondkundališt aigad.

Municipaline «Gorodeckoje»-ühtnik om olmas vspäi 2006. Küläkund mülütab 100 eländpunktad, sidä kesken 9 žilod i 91 küläd.

Kičmengan Lidnut šingotase valdkundaližil holitišil, mectehmižen edheotandal i lihanümbriradajal kompanijal.

== Geografijan andmused ==
Žilo sijadase rajonan keskuzpalas, kukhikahas tahondas, [[Jug (jogi)|Jug]]-jogen hural randal, [[Kičmen'g (jogi)|Kičmen'gan]] lanktendanno sihe huralpäi. Matkad agjan [[Vologd]]-pälidnhasai om 344 kilometrad päivlaskmha orhal vai 474 km avtotedme. Lähembaine lidn om [[Nikol'sk]] 50 kilometrad suvhe-suvipäivlaskmha orhal vai 64 km avtotedme.

«[[Manturovo]] — Nikol'sk — [[Kotlas]]»-avtote läbitab žilod.

== Eläjad ==
Vn 2002 Venäman rahvahanlugemižen mödhe eläjiden lugu oli 6 754 ristitud, vl 2010 — 6 421 ristitud. Kaikiš suremb žilon ristitišt oli 6 766 eläjad vl 1989. Rajonan ristitišton koumandez eläb žilos.

[[Ortodoksine hristanuskond|Ortodoksižen hristanuskondan]] ph. Aleksandr Nevalaižen jumalanpert' om olmas žilos, kaks' tošt jumalanpertid oma kaičenus, no eile rados.<ref>[http://sobory.ru/geo/locat/4023 Kičmengan Lidnuden pühäpertid ''sobory.ru''-saital.] {{ref-ru}}</ref>

Nened büdžetižed aluzkundad oma žilos: čomamahtoiden lapsidenškol, kul'turpert', fol'klorkeskuz, kirjišt, kinokeskuz, kodirandantedištandmuzei i rajonan läžundkodi. Opendusen aluzkundad oma kaks' keskškolad (Pervomaiskai i Kičmengan Lidnuden), profškol eile rados vspäi 2014. Eile regulärižid reisid «Kičmengan Lidnut»-lendimportaspäi vn 2012 heinkuspäi. Üks'jäine avtobusmaršrut om olmas žilos.

== Homaičendad ==
<references />

== Irdkosketused ==
* [http://gorodetskoe.ru/ Municipaližen «Gorodeckoje»-ühtnikan tobmuden sait (''gorodetskoe.ru'').] {{ref-ru}}
{{Commons|Category:Kichmengsky Gorodok}}

[[Kategorii:Vologdan agjan žilod]]
[[Kategorii:Eländpunktad kirjamišton mödhe]]
[[Kategorii:Kičmengan rajon|*]]
