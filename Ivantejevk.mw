{{Eländpunkt
 | Nimi = Ivantejevk<br />Ивантеевка
 | Lidnanznam = Coat of Arms of Ivanteevka (Moscow oblast).png
 | Flag = Flag of Ivanteevka (Moscow oblast).png
 | Lidnanznam text = Ivantejevkan lidnanznam
 | Flag text = Ivantejevkan flag
 | Valdkund = Venäma
 | Eläjiden lugu = 81,254
 | Voz' = 2020-01-01
 | Pind = 14.59
 | Fail = Ivanteyevka StNicolasMonument.JPG
 | Pämez' = Maksim Krasnocvetov<br />(tal'vku 2018—)
 | Telefonkod = +7-496-xxx-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Ivantejevk''' ({{lang-ru|Иванте́евка}}) om [[Venäma]]n lidn da lidnümbrik [[Moskvan agj]]an pohjoižpäivnouzmas. Se om agjan 24nz' lidn eläjiden lugun mödhe.

== Istorii ==
Eländpunktan aluz om pandud vl 1564 kuti Vantejevo-žilo (i lähine Kopnino, mainitase ''село Копнино и Ванте́ево тож''). Vll 1576−1628 Vantejevo-külä oli [[Sergijev Posad|Stroican jumalankodin]] tobmuden al. Koume fabrikad radoiba žilonno 18. voz'sadaspäi: vatken, kirjutandbumagan i špaleroiden. Nell' fabrikad oliba rados vodele 1917: kaks' tekstilišt, kanghiden mujutandan, villan kezerdusen. Kätihe ''Ivantejevskii''-radnikžiloks vn 1928 21. päiväl semendkud. Raudte ühtenzoiti Moskvanke vll 1929−1930. Vl 1931 ühtištuihe tekstil'fabrikoid trikotažkombinataks. Mülütihe lähižid žiloid da anttihe lidnan statusad nügüdläiženke nimitusenke vn 1938 uhokus.

Ivantejevk šingotase sauvondan edheotandoil (betontegimed, raudbetontegesed, metalližen vanundan varažomad, elektrolämbitusen sistemad) i sömtegimištol (leibänkombinat, oluden tegim). Tekstiližed edheotandad ei ole rados.

== Geografijan andmused ==
Lidn sijadase [[Uč (Kläz'man ližajogi)|Uč]]-jogen randoil ({{lang-ru|Уча́}} 42 km pitte, [[Kläz'm]]an hura ližajogi), 150 m ü.m.t. keskmäižel korktusel. Matkad [[Moskv]]hasai ([[Moskvan rengazavtote]]hesai) om 17 km suvipäivlaskmha. Lähembaižed lidnad oma [[Puškino]] lodeheze, [[Fräzino]] päivnouzmha, [[Ščolkovo]] suvhe, [[Korolöv (lidn)]] suvipäivlaskmha.

''Ivantejevk''-raudtestancii radab vspäi 1930. «Holmogori»-avtote (M8-trass) mäneb läz lidnad.

Ivantejevk om lidnümbrikon üks'jäine eländpunkt. Lidn röunatab [[Korolöv (lidn)|Korolövanke]] suves, [[Ščolkovon lidnümbrik]]onke päivnouzmas, [[Puškinon lidnümbrik]]on territorijanke pohjoižes i päivlaskmas.

== Eläjad ==
Vl 1939 lidnan ristitišt oli 22 207 eläjad, vl 1959 — 30 945 eläjad. Vn 2010 Venäman rahvahanlugemižen mödhe lidnan eläjiden lugu oli 58 626 ristutud. Kaikiš suremb ristitišt om nügüd'.

Rahvahad (2010): [[venälaižed]] — 93,0%, [[ukrainalaižed]] — 1,6%, [[armenijalaižed]] — 1,1%, toižed rahvahad — 4,3%.

Professionaližen opendusen aluzkundad oma Ivantejevkan tehnikum<ref>[http://pp/ Ivantejevkan tehnikuman sait (''pp'').] {{ref-ru}}</ref> i Moskvan [[GIBDD|telikundan inspekcijan]] openduzkeskuz.

== Homaičendad ==
<references />

== Irdkosketused ==
* [http://ivanteevka.org/ Lidnümbrikon tobmuden aluzkundoiden oficialine sait (''ivanteevka.org'').] {{ref-ru}}
{{Commons|Category:Ivanteyevka}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Moskvan agjan lidnümbrikod]]
