{{Eländpunkt
 | Nimi = Rodniki<br />Родники
 | Lidnanznam =
 | Flag =
 | Lidnanznam text =
 | Flag text =
 | Valdkund = Venäma
 | Eläjiden lugu = 24,662
 | Voz' = 2017
 | Pind = 17.7
 | Fail = Ivanovo Obl Rodniki asv2018-08 aerial view2.jpg
 | Pämez' = Andrei Morozov<br />(2005—)
 | Telefonkod = +7-49336-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Rodniki''' ({{lang-ru|Родники́}}) om [[Venäma]]n lidn da lidnankund [[Ivanovon agj]]an keskuzpalan pohjoižpäivnouzmas. Se om [[Rodnikin rajon]]an administrativine keskuz (vspäi 1924).

== Istorii ==
Eländpunkt mainitase ezmäižen kerdan [[Ivan Grazii|Ivan Grazijan]] kirjeižes Suzdalin Jumalankatken naižjumalankodile vl 1564. Nimitihe tervehtoitajan purtken mödhe ({{lang-ru|родник}}). Vl 1820 Krasil'šikovad-torgovanoiden tekstiline edheotand radaškanzi žilos. Radnikžilo sai lidnan statusad vl 1918.

Rodniki-lidn šingotase bumagkanghiden pästandal, mašinansauvomižen tegimel (pnevmatine mašiništ kaivuztegimišton täht, edel 2008 produkcii oli avtobusad «ZIL»-šassil), leibän edheotandal, sauvondtegesil (uksenpeled).

== Geografijan andmused ==
Lidn sijadase rajonan keskuzpalas, Jukš-jogen randal ({{lang-ru|Юкша}}), 140 m ü.m.t. keskmäižel korktusel. Matkad [[Ivanovo]]hosai om 47 km päivlaskmha-suvipäivlaskmha orhal vai 54 km avtotel. Toižed lähembaižed lidnad oma [[Vičug]] (raudtestancii) 17 km pohjoižpäivnouzmha orhal vai 21 km avtotedme, [[Šui (lidn)|Šui]] 36 km suvipäivlaskmha-suvhe orhal vai 43 km avtotedme, i [[Furmanov (lidn)|Furmanov]] 41 km päivlaskmha-lodezehe orhal vai 56 km avtotedme. «Ivanovo — [[Kinešm]]»-avtotekeskust om lidnan suvižeks i suvipäivnouzmaižeks röunaks. Raudten 8-kilometrine sarak ühtenzoitab lidnad «Ivanovo — Kinešm»-keskustanke, radab vaiše juguiden täht.

Rodniki om lidnankundan üks'jäine eländpunkt.

== Eläjad ==
Vl 1939 lidnan ristitišt oli 26 996 eläjad. Vn 2010 Venäman rahvahanlugemižen mödhe lidnan eläjiden lugu oli 26 310 ristitud, rajonan seičeme kümnendest. Kaikiš suremb ristitišt oli 30..32 tuhad eläjid vozil 1967−1999 (32 300 rist. vl 1992).

Rahvahad (2010): [[venälaižed]] — 96,9%, toižed rahvahad — 3,1%.

Professionaližen opendusen aluzkund om Rodnikin politehnine kolledž.<ref>[http://rpk.rodniki.ru/ Rodnikin politehnižen kolledžan sait (''rpk.rodniki.ru'').] {{ref-ru}}</ref>

== Homaičendad ==
<references />

== Irdkosketused ==
* [http://www.rodniki-37.ru/ Lidnan da rajonan tobmuden sait (''rodniki-37.ru'').] {{ref-ru}}
* [http://rodniki.ru/ Lidnan informacine portal (''rodniki.ru'').] {{ref-ru}}
{{Commons|Category:Rodniki, Ivanovo Oblast}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Rodnikin rajon|*]]
