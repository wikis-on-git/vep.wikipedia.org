{{Eländpunkt
 | Nimi = Rež<br/>Реж
 | Lidnanznam = Coat of Arms of Rezh (Sverdlovsk oblast).png
 | Flag = Flag of Rezh (Sverdlovsk oblast).png
 | Lidnanznam text = Režan lidnanznam
 | Flag text = Režan flag
 | Valdkund = Venäma
 | Eläjiden lugu = 36,240
 | Voz' = 2021
 | Pind = 33
 | Fail = Город Реж,вид на Гавань.jpg
 | Pämez' = Aleksei Kopalov<br />(sulaku 2016—)
 | Telefonkod = +7-34364-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Rež''' ({{lang-ru|Реж}}) om [[Venäma]]n lidn [[Sverdlovskan agj]]an suves. Se om [[Režan lidnümbrik]]on administrativine keskuz, mülüb sihe.

== Istorii ==
Eländpunktan aluz om pandud vl 1773 kuti žilo sauvomha [[Savva Jakovlev]]-edheotajan [[kaugedraud]]an i [[raud]]an tegimid Rež-jogen üläjoksmusen randal. Pästtihe parahimad lehtezraudad 19. voz'sadas, vl 1878 se sai kuldaižen mötalin Pariž-lidnas Mail'man ozutelendan aigan. Vl 1924 avaitihe i vspäi 1930 tedoitihe [[nikel'|nikelin]] kaht löudmižsijid. Vspäi 1943 Rež om lidnan statusanke. Vspäi 1963 lidn alištub agjan tobmudele oikti.

Rež šingotase elektrotehnižel sarakol (transformatortegim, kabel'tegim), mašiništonsauvomižel (mašiništ raudtele, kivenümbriradmižele, maižandusen täht), sauvondmaterialiden pästandal (raudbetontegesed, šebin'), kahtel omblendfabrikal i leibänkombinatal, mugažo [[vas'k|vas'kkivendon]] samižen kar'jer radab. Nikelintegim eile rados vspäi 2017.

== Geografijan andmused ==
Lidn sijadase Rež-jogen molembil kall'oikahil randoil (219 km pitte, Nican oiged joginišk, [[Ob'|Obinjogen]] hurapol'ne bassein), 190 m ü.m.t. keskmäižel korktusel. Padosein om jogel lidnan keskuses, se sädab vezivaradint päivlaskmha Rež-lidnaspäi. Äiluguižiden harvoiden mineraloiden kel'tahod oma lidnan ümbrištos. Matkad [[Jekaterinburg]]hasai om 76 km suvipäivlaskmha orhal, 83 km avtotedme vai raudtedme. Lähembaine lidn om [[Artömovskii]] 30 km päivnouzmha orhal, avtol i raudtel.

== Eläjad ==
Vn 2010 Venäman rahvahanlugemižen mödhe eläjiden lugu oli 38 215 ristitud, lidnümbrikon seičeme ühesandest. Kaikiš suremb lidnan ristitišt oli 44 tuhad eläjid vodel 1992.

Rahvahad (2010, ozutadud rahvahudenke): [[venälaižed]] — 92,1%, [[totarlaižed]] — 2,8%, [[udmurtalaižed]] — 1,4%, toižed rahvahad — 3,7%.

[[Ortodoksine hristanuskond|Ortodoksižen hristanuskondan]] nell' pühäpertid<ref>[http://sobory.ru/geo/locat/6779 Režan pühäpertid ''sobory.ru''-saital.] {{ref-ru}}</ref> oma olmas lidnas: ph. Johann-endustajan jumalanpert' (om saudud vll 1897−1902), ph. Johannan Kronštadtalaižen pühäpert', ph. Ksenija Piterilaižen pühäpert', mugažo ph. Mikulai-čudonsädajan jumalanpert' om sauvomas kaumžomal vspäi 2016. [[Islam]]an «Nur»-loičendpert' om avaitud lidnas.

Režan politehnikum (tehnikum)<ref>[http://rezhpt.ru/ Režan politehnikuman sait (''rezhpt.ru'').] {{ref-ru}}</ref> i Uralan tegimištoliž-ekonomižen tehnikuman filial (Jekaterinburg) oma professionaližen opendusen aluzkundoikš.

== Galerei ==
<gallery mode="packed" heights="125px">
Monument trud&boev slavy.JPG|Radon i torahoštusen monument (2008)
Иоанно-Предтеченская церковь (Реж Орлова гора) 10.JPG|Ph. Johann-endustajan jumalanpert', vn 2010 nägu
Заводоуправление Режевского завода.JPG|Režan raudantegimen endevanh kontor (ezimal) i valdkundmehiden kontoriden pert' (tagamal) Sovetskai-irdal vl 2009
Школа 1 (Реж Советская 34) зад.и бок.фасад.JPG|Keskškol nomer 1 (2009)
</gallery>

== Homaičendad ==
<references/>

== Irdkosketused ==
* [http://rezhevskoy.midural.ru/ Režan lidnümbrikon oficialine sait (''rezhevskoy.midural.ru'').] {{ref-ru}}
{{Commons|Category:Rezh}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Režan lidnümbrik|*]]
