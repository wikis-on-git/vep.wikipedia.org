{{Eländpunkt
 | Nimi = Puškin<br />Пушкин
 | Lidnanznam = Coat of Arms of Pushkin (St Petersburg).png
 | Flag = Flag of Pushkin (St Petersburg).png
 | Lidnanznam text = Puškinan lidnanznam
 | Flag text = Puškinan flag
 | Valdkund = Venäma
 | Eläjiden lugu = 109,885
 | Voz' = 2018
 | Pind = 89.24
 | Fail = Pushkin, Saint Petersburg, Russia - panoramio (117).jpg
 | Pämez' = Nikolai Grebnöv<br />(keväz'ku 2009—)
 | Telefonkod = +7-812-xxx-xx-xx
 | Avtokod = 78. 98. 178. 198
 | Aigvö = [[UTC]]+3 ([[MSK]]+0)
}}
[[Fail:Catherine Palace in Tsarskoe Selo.jpg|thumb|left|250px|Jekaterinan sur' pert'kulu.]]
'''Puškin''' ({{lang-ru|Пушкин}}) om [[Venäma]]n lidn federacijan [[Piter]]-subjektan suves (vspäi 1936). Se om [[maižanduz|maižandusen]] järed tedokeskuz, [[Puškinan rajon (Piter)|Puškinan rajonan]] administrativine keskuz.

== Istorii ==
Vl 1501 eländpunkt mainitase ezmäižen kerdan Nikol'skii Ižorskii pagastan mülükudas Uz'lidnan Vodin pätinan aigkirjas, voz'sadan lopus nimitihe usadibad ''Saric:aks'' ({{lang-ru|Сарица}}). Vll 1609−1702 oli [[Ročinma]]n puine ''Saari Mois(i)''-pert'kulu puišton keskes. [[Petr I]] lahjoiči sidä [[Aleksandr Menšikov]]-jenaralgubernatorale kuti ''Sarskai miz:ad'' ({{lang-ru|Сарская мыза}}).

Nügüdläižen eländpunktan aluz om pandud vl 1710 kuti ''Sarskoje-žilo'' ({{lang-ru|Сарское село}}). Kändi [[Jelizaveta Petrovna|Jelizaveta I-imperatornaižen]] usadibaks. Vl 1780 panihe erigoittud pert'kuluspäi Sofii-lidnad [[Jekaterina II]]-imperatornaižen käskön mödhe, sil-žo voz'sadal nimitaškanzihe žilod ''Carskoje''. Vl 1808 ühtištuihe Sofii-lidnad žilonke ''Carskoje Selo''-lidnha. Vl 1837 Venäman ezmäine raudte oli saudud lidnha, vl 1887 kätihe Evropan ezmäižeks elektrificiruidud täuzin lidnaks. Vll 1918−1937 lidnan nimi oli ''Detskoje Selo''. Nimitihe Venäman imperijan [[Aleksandr Puškin]]-kirjutajan kanzannimen mödhe vn 1937 9. päiväl uhokud. [[Toine mail'man soda|Suren sodan]] aigan lidn oli okkupiruidud nacistižen [[Germanii|Germanijan]] sodavägil (18. sügüz'ku 1941 — 24. viluku 1944). Äjad istorižed sauvused oliba pandud mantazole, no udessaudas niid nügüd'.

Lidn šingotase turizmal, transportmašinoiden sauvomižel (temašinad raudten i sauvondtehnik avtoteiden täht), tömašinoidensauvomižel (ümbriradamha mecad), sömtegimištol (lihapol'fabrikatad, olud, leib), pertidensauvondan kombinatal i sauvondmaterialiden pästandal (kivenümbriradmine, asfal't, pumaterialad), medicinižmašiništon edheotandoil da projektiruindan organizacijoil.

== Geografijan andmused ==
Lidn sijadase [[Neva]]n hurapol'žen basseinan kanaliden, uitoiden da puištoiden randoil. Matkad [[Piter]]in keskushesai om 35 km pohjoižhe. Lähembaižed lidnad oma [[Kolpino]] ani päivnouzmha i [[Pavlovsk (Piter)|Pavlovsk]] ani suvhe.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 99 380 ristitud, rajonan koume nelländest. Kaikiš suremb lidnan ristitišt om nügüd', rajonan pol'.

Professionaližen opendusen aluzkundad: Venäman veroližen kul'turan kolledž, Piterin raudtetransportan tehnikum, Piterin agrarine universitet, Leningradan valdkundaline Puškinan nimel nimitadud universitet (pedagogižed kadrad), Sodameren inženerine institut, Kosmižen akademijan sodavägiden varatoitandan institut.

== Irdkosketused ==
* [http://mo-gorodpushkin.ru/ Lidnan tobmuden aluzkundoiden oficialine sait (''mo-gorodpushkin.ru'').] {{ref-ru}}
{{Commons|Category:Pushkin (town)}}

{{Piter}}

[[Kategorii:Puškin (lidn)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Piterihe mülüjad lidnad]]
[[Kategorii:Puškinan rajon (Piter)|*]]
