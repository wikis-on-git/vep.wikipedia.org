{{Eländpunkt
 | Nimi = Puškin<br />Пушкин
 | Lidnanznam = Coat of Arms of Pushkin (St Petersburg).png
 | Flag = Flag of Pushkin (St Petersburg).png
 | Lidnanznam text = Puškinan lidnanznam
 | Flag text = Puškinan flag
 | Valdkund = Venäma
 | Eläjiden lugu = 112,674
 | Voz' = 2020-01-01
 | Pind = 89.24
 | Fail = Pushkin, Saint Petersburg, Russia - panoramio (117).jpg
 | Pämez' = Nikolai Grebnöv<br />(keväz'ku 2009—)
 | Telefonkod = +7-812-xxx-xx-xx
 | Avtokod = 78. 98. 178. 198
 | Aigvö = [[UTC]]+3 ([[MSK]]+0)
}}
[[Fail:Catherine Palace in Tsarskoe Selo.jpg|thumb|left|250px|Jekaterinan sur' pert'kulu]]
'''Puškin''' ({{lang-ru|Пушкин}}) om [[Venäma]]n lidn federacijan [[Piter]]-subjektan suves (vspäi 1936). Se om [[maižanduz|maižandusen]] järed tedokeskuz, [[Puškinan rajon (Piter)|Puškinan rajonan]] administrativine keskuz.

== Istorii ==
Vl 1501 eländpunkt mainitase ezmäižen kerdan Nikol'skii Ižorskii pagastan mülükudas Uz'lidnan Vodin pätinan aigkirjas, voz'sadan lopus nimitihe usadibad ''Saric:aks'' ({{lang-ru|Сарица}}). Vll 1609−1702 oli [[Ročinma]]n puine ''Saari Mois(i)''-pert'kulu puišton keskes. [[Petr I]] lahjoiči sidä [[Aleksandr Menšikov]]-jenaralgubernatorale kuti ''Sarskai miz:ad'' ({{lang-ru|Сарская мыза}}).

Nügüdläižen eländpunktan aluz om pandud vl 1710 kuti ''Sarskoje-žilo'' ({{lang-ru|Сарское село}}). Kändi [[Jelizaveta Petrovna|Jelizaveta I-imperatornaižen]] usadibaks. Vl 1780 panihe erigoittud pert'kuluspäi Sofii-lidnad [[Jekaterina II]]-imperatornaižen käskön mödhe, sil-žo voz'sadal nimitaškanzihe žilod ''Carskoje''. Vl 1808 ühtištuihe Sofii-lidnad žilonke ''Carskoje Selo''-lidnha. Vl 1837 Venäman ezmäine raudte oli saudud lidnha, vl 1887 kätihe Evropan ezmäižeks elektrificiruidud täuzin lidnaks. Vll 1918−1937 lidnan nimi oli ''Detskoje Selo''. Nimitihe Venäman imperijan [[Aleksandr Puškin]]-kirjutajan kanzannimen mödhe vn 1937 9. päiväl uhokud. [[Toine mail'man soda|Suren sodan]] aigan lidn oli okkupiruidud nacistižen [[Germanii|Germanijan]] sodavägil (18. sügüz'ku 1941 — 24. viluku 1944). Äjad istorižed sauvused oliba pandud mantazole, no udessaudas niid nügüd'.

Puškin-lidn šingotase turizmal, transportmašinoiden sauvomižel (temašinad raudten i sauvondtehnik avtoteiden täht), tömašinoidensauvomižel (ümbriradamha mecad), sömtegimištol (lihapol'fabrikatad, olud, leib), pertidensauvondan kombinatal i sauvondmaterialiden pästandal (kivenümbriradmine, asfal't, pumaterialad), medicinižmašiništon edheotandoil da projektiruindan organizacijoil.

== Geografijan andmused ==
Lidn sijadase [[Neva]]n alangon i hurapol'žen basseinan kanaliden randoil. Om kukhid, uitoid, ojid da puištoid. Matkad [[Piter]]in keskushesai om 35 km pohjoižhe. Lähembaižed lidnad oma Piterin [[Kolpino]] ani päivnouzmha i [[Pavlovsk (Piter)|Pavlovsk]] ani suvhe. ''Carskoje Selo''-raudtestancii radab «Piter ([[Vitebskan vagzal]]) — [[Pavlovsk (Piter)|Pavlovsk]]»-keskustal vspäi 1837.

== Eläjad ==
Vl 1939 lidnan ristitišt oli 56 136 eläjad, vl 1959 — 46 tuhad eläjid. Vn 2010 Venäman rahvahanlugemižen mödhe lidnan eläjiden lugu oli 99 380 ristitud, rajonan koume nelländest. Kaikiš suremb lidnan ristitišt om nügüd', rajonan pol'.

Rahvahad (2010): [[venälaižed]] — 92,7%, [[ukrainalaižed]] — 2,2%, [[vaugedvenälaižed]] — 1,1%, toižed rahvahad — 4,0%.

Professionaližen opendusen aluzkundad oma Venäman veroližen kul'turan kolledž<ref>[http://www.rktk.org/ Venäman veroližen kul'turan kolledžan sait (''rktk.org'').] {{ref-ru}}</ref>, Piterin raudtetransportan tehnikum, Piterin agrarine universitet<ref>[http://spbgau.ru/ Piterin agrarižen universitetan sait (''spbgau.ru'').] {{ref-ru}} {{ref-en}}</ref>, Leningradan valdkundaline Puškinan nimel nimitadud universitet (pedagogižed kadrad), Sodakosmižen akademijan Možaiskijan nimed pala.

== Galerei ==
<gallery mode="packed" heights="125px">
Muziy SPb 2010 3358.jpg|Puškinan rajonan administracijan sauvuz vn 2010 tal'vkus
Feodorovsky Cathedral in Tsarskoye Selo (1).jpg|Ph. Feodoran päjumalanpert', vn 2014 nägu
Здание Большой оранжереи в Пушкине.jpg|Piterin agrarižen universitetan üks' sauvusišpäi (2007, ende Sur' oranžerei)
Muziy SPb 2010 3342.jpg|Lidnan literaturan i istorijan muzei (2010)
001. Пушкин. Вокзал.jpg|Carskoje Selo-raudtestancijan sauvuz vl 2014
</gallery>

== Homaičendad ==
<references />

== Irdkosketused ==
* [http://mo-gorodpushkin.ru/ Lidnan tobmuden aluzkundoiden oficialine sait (''mo-gorodpushkin.ru'').] {{ref-ru}}
{{Commons|Category:Pushkin (town)}}

{{Piter}}

[[Kategorii:Puškin (lidn)| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Piterihe mülüjad lidnad]]
[[Kategorii:Puškinan rajon (Piter)|*]]
