{{Eländpunkt
 | Nimi = Hilok<br />Хилок
 | Lidnanznam = 
 | Flag = 
 | Lidnanznam text = Hilokan lidnanznam
 | Flag text = 
 | Valdkund = Venäma
 | Eläjiden lugu = 10,724
 | Voz' = 2017
 | Pind = 13
 | Fail = 
 | Pämez' = Vladimir Kudrik<br />(tal'vku 2011—)
 | Telefonkod = +7-30237-xx-xxx
 | Avtokod = 75. 80
 | Aigvö = [[UTC]]+9 ([[MSK]]+6)
}}
{{Znamoičendad|Hilok}}
'''Hilok''' ({{lang-ru|Хилок}}) om [[Venäma]]n lidn da lidnankund [[Baikalantagaine rand|Baikalantagaižen randan]] suvipäivlaskmas. Se om [[Hilokan rajon]]an administrativine keskuz.

== Istorii ==
Eländpunktan aluz om pandud vl 1895 kuti [[Transsib]]an ''Hilok-raudtestancii'', nimitihe jogen mödhe. Kätihe radnikžiloks vl 1929. Žilo sai lidnan statusad vn 1951 12. päiväl heinkud. Lidn šingotase raudten edheotandoil, vedimdepo i vagonkohenduzdepo ratas.

== Geografijan andmused ==
Lidn sijadase Hilok-jogen muugotil randoil ({{lang-bua|Хёлго мγрэн}}, [[Seleng (jogi)|Selengan]] oiged ližajogi), Jablonovii-mägisel'gan alangištos, 800 m ü.m.t. keskmäižel korktusel. Matkad [[Burätijan Tazovaldkund]]hasai om 20 km pohjoižhe, [[Čit]]hasai om 220 km pohjoižpäivnouzmha orhal, 261 km raudtedme vai 320 km avtotedme. Lähembaine lidn om [[Petrovsk-Zabaikal'skii]] 112 km päivlaskmha orhal vai 152 km avtotedme. «Baikal»-avtote (R-258) om lidnan suviröunaks. Avtote mäneb jogen hural randal, raudte — oiktal randal, nell' avtotesildad ühtenzoitas jogen randoid.

Kaks' pen't žilod (Žilkin Futor i Sosnovk) mülüdas lidnankundha Hilokan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 539 ristitud, lidnankundan — 11 616 ristitud, rajonan kaks' videndest. Kaikiš suremb lidnan ristitišt oli 15 855 eläjad vl 1959. Vl 2017 kaik 10 786 ristitud elädas lidnankundas. [[Ortodoksine hristanuskond|Ortodoksižen hristanuskondan]] ph. Vladimir-ruhtinasen jumalanpert' om pühästadud vl 2005.

Professionaline opendusen aluzkund om raudteškol.

== Irdkosketused ==
* [http://хилок.забайкальскийкрай.рф/gorodskie-i-selskie-poseleniya-hilokskogo-rayona/gorodskoe-poselenie-quothilokskoequot/ Lidnankundan lehtpoled Hilokan rajonan tobmuden aluzkundoiden saital (''хилок.забайкальскийкрай.рф'')] i sen [http://хилок.чита.рф/GPHilokskoe.html vanhal versijal (''хилок.чита.рф'')] {{ref-ru}}
* [http://www.hilok.ru/ Lidnan informacine sait (''hilok.ru'')] {{ref-ru}}
{{Commons|Category:Khilok}}

{{Baikalantagaižen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baikalantagaižen randan lidnad]]
[[Kategorii:Hilokan rajon|*]]
