{{Eländpunkt
 | Nimi = Hilok<br />Хилок
 | Lidnanznam = 
 | Flag = 
 | Lidnanznam text = Hilokan lidnanznam
 | Flag text = 
 | Valdkund = Venäma
 | Eläjiden lugu = 10,320
 | Voz' = 2021
 | Pind = 13
 | Fail = Хилок в апреле. - panoramio.jpg
 | Pämez' = Vladimir Kudrik<br />(tal'vku 2011—)
 | Telefonkod = +7-30237-xx-xxx
 | Avtokod = 75. 80
 | Aigvö = [[UTC]]+9 ([[MSK]]+6)
}}
{{Znamoičendad|Hilok}}
'''Hilok''' ({{lang-ru|Хилок}}) om [[Venäma]]n lidn da lidnankund [[Baikalantagaine rand|Baikalantagaižen randan]] suvipäivlaskmas. Se om [[Hilokan rajon]]an administrativine keskuz.

== Istorii ==
Eländpunktan aluz om pandud vl 1895 kuti [[Transsib]]an ''Hilok-raudtestancii'', nimitihe jogen mödhe. Kätihe radnikžiloks vl 1929. Žilo sai lidnan statusad vn 1951 12. päiväl heinkud.

Hilok-lidn šingotase raudten edheotandoil, vedimdepo i vagonkohenduzdepo ratas.

== Geografijan andmused ==
Lidn sijadase Hilok-jogen muugotil randoil ({{lang-bua|Хёлго мγрэн}}, [[Seleng (jogi)|Selengan]] oiged ližajogi), Jablonovii-mägisel'gan alangištos, 800 m ü.m.t. keskmäižel korktusel. Matkad [[Burätijan Tazovaldkund]]hasai om 20 km pohjoižhe, [[Čit]]hasai om 220 km pohjoižpäivnouzmha orhal, 261 km raudtedme vai 320 km avtotedme. Lähembaine lidn om [[Petrovsk-Zabaikal'skii]] 112 km päivlaskmha orhal vai 152 km avtotedme. «Baikal»-avtote (R-258) om lidnan suviröunaks. Avtote mäneb jogen hural randal, raudte — oiktal randal, nell' avtotesildad ühtenzoitas jogen randoid.

Kaks' pen't žilod (Žilkin Futor i Sosnovk) mülüdas lidnankundha Hilokan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 11 539 ristitud, lidnankundan — 11 616 ristitud, rajonan kaks' videndest. Kaikiš suremb lidnan ristitišt oli 15 855 eläjad vl 1959. Vl 2017 kaik 10 724 ristitud elihe lidnas i 10 786 ristitud kaikes lidnankundas.

[[Ortodoksine hristanuskond|Ortodoksižen hristanuskondan]] ph. Vladimir-ruhtinasen jumalanpert'<ref>[http://sobory.ru/geo/locat/20984 Hilokan pühäpertid ''sobory.ru''-saital.] {{ref-ru}}</ref> om letud vspäi 2002 i om pühästadud vl 2005. Ph. Jurgii-vägestusenkandajan časoun' om saudud 1990-nzil vozil.

Professionaline opendusen aluzkund om raudteškol.

== Galerei ==
<gallery mode="packed" heights="125px">
Памятник в честь воинов-земляков, погибших в годы В. О. В. Улица Первомайская, Хилок, Хилокский район, Забайкальский край.jpg|Sodamuštnik pölištunuzile [[Sur' soda|Suren sodan]] aigan sijaližile eläjile i ph. Vladimir-ruhtinasen jumalanpert', vn 2014 nägu
За Хилком в сторону Улан-Удэ - panoramio.jpg|Znam avtotel ani lidnan taga (2010)
Здание вокзала железнодорожной станции Хилок. Хилок, Хилокский район, Забайкальский край.jpg|Hilok-raudtestancii vl 2014
</gallery>

== Homaičendad ==
<references />

== Irdkosketused ==
* [http://хилок-адм.рф/ Lidnankundan tobmuden sait (''хилок-адм.рф'').] {{ref-ru}}
* [http://www.hilok.ru/ Lidnan informacine sait (''hilok.ru'')] {{ref-ru}}
{{Commons|Category:Khilok}}

{{Baikalantagaižen randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Baikalantagaižen randan lidnad]]
[[Kategorii:Hilokan rajon|*]]
