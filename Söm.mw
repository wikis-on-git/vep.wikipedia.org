{{1000}}{{A10000}}
[[Fail:Foods.jpg|thumb|right|250px|Erazvuiččed sömäd]]
'''Söm''' om kaik, mi sättub [[sönd]]ale i [[jond]]ale [[živatad|eläjiden organizmoiden]] täht.

[[Kulinarii]] om sömän vaumičendan (slokostindan) tedo. [[Sömtegimišt]] pästab söndtavaroid [[maižanduz|maižandusen]] da erasiden toižiden sarakoiden pol'fabrikatoišpäi. Istorižikš [[mectuz]] da poimind oliba sömän samižen päižikš purtkikš, ned processad oma kaičenus tähäsai külälaižil, erasiden igähižiden rahvahiden elon aluz.

== Mülünd i toižendad ==
Otandan südäimehe process om sömine, sen jäl'ghe sömänsulatand zavodiše. ''[[Söte]]'' kävutase kodikoittud živatoiden sömižen täht. Söm om tarbhaine täutmaha hibjan energijan varoid i [[metabolizm]]an himižiden reakcijoiden täht. Mülütab nenid substancijoid: [[vauktušad]], [[razvad]], [[hil'vezikod]], [[vitaminad]], [[mineralad]] i [[mikroelementad]]. Hibj kazvab, kändase täuz'kaznudeks da eläb toižen [[ontogenez]]an kal't.

Jagadas sömid augotižlibundan mödhe: [[kazmused|kazmusišpäi]] i [[živatad|živatoišpäi]]. Ku söm kogoneb produktoišpäi vaiše ühtenke augotižlibundanke, ka nimitadas sidä [[diet]]aks: [[vegetarižuz]], lihadiet, maiddiet da toižed. Ičeze [[energine arvuz]] om sömän kaikuččel toižendal.

Sömän korged lad om tarbhaine. Varuitoi söm ei mülü toksinoid, pesticidoid, fizižid redustoitajid substancijoid, kucujid läžundoid mikroorganizmoid (bakterijad, parazitad, virusad). Joga sömäl kožundan strok om olmas.

== Sömhä sidodud vepsän muštatišed ==
<blockquote>
* ''Andoi jumal sun, andab sömäd-ki.''
* ''En olend sönu – emboinu, a söin da en ni sijaspäi.''
* ''Heimod om äi, söda ei kus.''
* ''Kelel päd ed söta.''
* ''Ken aigoiš libui, se i söi, a ken möhäs libui, se luzikan noli.''
* ''Keza keradab, a tal'v söb.''
* ''Lehm tanhal — söm pertiš.''
* ''Leib da vezi — saldatan söm.''
* ''Mez' söb, mez' sab, mehele andab Jumal.''
* ''Midä ei sögoi, sidä i laudale ei togoi.''
* ''Mitte samine, mugoi i sömine.''
* ''Sö kromaine, ka linned priha čomaine.''
* ''Söid kut siga, läksid kut koza.''
* ''Söm mehen kandišeb.''
</blockquote>

== Homaičendad ==
<references />

== Irdkosketused ==
* [http://knk.karelia.ru/2019/12/som-mehen-kandiseb-eda-cheloveka-nosit.html «Söm mehen kandišeb»-fil'm vepsän keitandas, 2019, ''knk.karelia.ru''-saital. ''(13 min 38 s hätkte)''] {{ref-vep}} <small>''(+ venäkel'žed subtitrad)''</small>
{{Commons|Food}}

[[Kategorii:Söm| ]]
