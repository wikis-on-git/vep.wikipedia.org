{{1000}}
[[Fail:Wheat close-up.JPG|thumb|right|250px|Nižu]]
'''Nižu''' ({{lang-la|Triticum}}) om ''[[Tähkheinäd|Tähkheiniden]]'' sugukundan (tobjimalaz [[üks'voččed kazmused|üks'voččiden]]) [[heinäsižed kazmused|heinäsižiden]] kazmusiden heim. Se om znamasine maižanduzkul'tur äjiš valdkundoiš.

Nižu oli ezmäižiden kodikoittud tähkheiniden keskes 10200−6500 vot tagaz, eziauguižešti niil sijil, kus nügüd' oma [[Sirii|Sirijan]] pohjoine — [[Turkanma]]n suvipäivnouzm. Kodikoičendan jäl'ghe jüväd küpsniškanziba tähkas edel obrädindad, no kadotiba mahtust äikerdoitas ristitun ühtnendata. Nügüd'aigan om äi sijaližid sortuid, erištadas kovid da pehmdoid nižuid, söm- da sötmižsortuid.

== Ümbrikirjutand ==
Kazmuz om 30..150 sm kortte, voib kazvatada erasid sortuid voz'nižuks. Seikh voib olda täuttud vai pall'az südäimes, lopiše ühtel tähkal 3..15 sm pitte. Lehtesed oma kaidad pit'kad 3..15 mm levette.

Ottas kävutamižhe koveritomid jüvid tapandan jäl'ghe [[kombain|jüvänobrädindkombainal]]. Otab 2 180 000 km² pindad kazvatusen täht (2014), nece om kaikiš enamb levitadud maižanduzkul'tur mail'mas.

== Kävutand ==
Sadas villäspäi [[jauh]]od, sid' pašttas [[nižunik|leibäd]] da leibtegesid (teplikad, [[pirg]]ad, [[paštikod]], kringuškoid da äi tošt), tehtas [[trahmal]]ad, makaronid da konditerižid tegesid, mugažo [[vodk]]ad i [[olud]]en receptoid. Kävutadas sötmižsortuid kazvatamha kabjživatištod. Pandas varha [[ol'g]]esižed jändusid i ottas holitamha maižanduzživatoid.

Mail'man satuz oli 729 mln tonnoid vl 2014, se ližadui 15,3% kümnes vodes. Kaikiš järedad kazvatajad — [[Kitai]], [[Indii]], [[Venäma]] i [[AÜV]] (mail'man satusen enamba pol't).

== Irdkosketused ==
* [http://protect.gost.ru/document1.aspx?control=31&id=204928 ГОСТ 9353-2016. Пшеница. Технические условия (Nižu. Tehnižed arvoimižed) ''protect.gost.ru''-saital.] {{ref-ru}}
* [http://protect.gost.ru/document1.aspx?control=31&id=177018 ГОСТ Р 54078-2010. Пшеница кормовая. Технические условия (Sötmižnižu. Tehnižed arvoimižed) ''protect.gost.ru''-saital.] {{ref-ru}}
{{Commons|Wheat}}

{{stub}}
[[Kategorii:Tähkheinäd]]
[[Kategorii:Villänkul'turad]]
[[Kategorii:Kazmused kirjamišton mödhe]]
[[Kategorii:Maižanduzkul'turad kirjamišton mödhe]]
