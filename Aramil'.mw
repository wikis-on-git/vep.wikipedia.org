{{Eländpunkt
 | Nimi = Aramil'<br/>Арамиль
 | Lidnanznam = Coat of Arms of Aramil (Sverdlovsk oblast).png
 | Flag = Flag of Aramil (Sverdlovsk oblast).png
 | Lidnanznam text = Aramilin lidnanznam
 | Flag text = Aramilin flag
 | Valdkund = Venäma
 | Eläjiden lugu = 15,162
 | Voz' = 2017
 | Pind = 21.82
 | Fail = Собор в Арамиле.JPG
 | Pämez' = Vladimir Gerasimenko (2012—)
 | Telefonkod = +7-34374-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Aramil' ''' ({{lang-ru|Арамиль}}) om [[Venäma]]n lidn [[Sverdlovskan agj]]an suves, [[Jekaterinburg]]an suvipäivnouzmaine kaimdailidn.

== Istorii ==
Eländpunktan aluz om pandud vl 1675 kuti Venäman lidnuz baškiralaižiden maiden röunanno i ''Aramilin slabad'', nimitihe jogen mödhe. Slabadan ristitišt oli otnus [[raud]]an samižhe. Järed [[vate|vatefabrik]] oli olmas 19. voz'sadan keskespäi, tetihe sen polhe röunan taga. Žilo sai lidnan statusad vn 1966 15. päiväl sügüz'kud.

== Geografijan andmused ==
Lidn sijadase Iset'-jogen randoil, 220 m ü.m.t. keskmäižel korktusel. Jekaterinburgan Kol'covo-lendimport om 4 km päivnouzmha avtotedme. Aramil'-raudtestancii om saudud 5 km päivnouzmha lidnalpäi.

Aramil'-žilo (1985 rist. vl 2010) i Svetlii-žilo (1237 rist. vl 2010) mülüdas lidnümbrikho Aramil'-lidnan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 14 224 ristitud, lidnankundan — 17 446 ristitud. Vspäi 1996 lidnan ristitišt vajehtase 14..15 tuhad röunoiš, kaikiš suremb om nügüd'. Vl 2017 kaik 18 379 eläjad oli lidnümbrikos.

Rahvahad (enamba 1,0% vl 2010, ozutadud rahvahudenke): [[venälaižed]] — 90,3%, [[totarlaižed]] — 2,1%, [[udmurtalaižed]] — 1,3%, [[armenijalaižed]] — 1,0%, toižed rahvahad — 5,3%.

== Ižanduz ==
Lidnan edheotandad da tegimed mülüdas nenihe sarakoihe: sauvondmaterialoiden pästand (raudbeton), himine sarak (plastmassad da plastikpakuitez), mašinoidensauvomine (lendimiden kohenduz), metallan ümbriradmine (henod metalltuhkad), sömtegimišt.

== Homaičendad ==
<references/>

== Irdkosketused ==
* [http://www.aramilgo.ru/ Aramilin lidnümbrikon tobmuden aluzkundoiden oficialine sait (''aramilgo.ru'').] {{ref-ru}}
* [http://www.midural.ru/100034/100089/mu_leaders/document2327/ Aramilin lidnümbrik Sverdlovskan agjan oficialižel ''midural.ru''-saital.] {{ref-ru}}

{{Sverdlovskan agjan lidnad}}

[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
