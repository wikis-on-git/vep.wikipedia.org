{{Eländpunkt
 | Nimi = Tän'czin'<br />天津<br /><small>''(Tiānjīn)''</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Kitai
 | Eläjiden lugu = 15,200,000
 | Voz' = 2014
 | Pind = 11,760
 | Fail = Tianjin montage.jpg
 | Pämez' = [[Huan Singo]] (黄兴国) (2007-)
 | Telefonkod = +86-22
 | Aigvö = [[UTC]]+8
}}
'''Tän'czin'''' ([[kitain kel'|kit.]]: 天津, [[pin'jin']]: ''Tiānjīn'', sijaline virkand [tʰjɛ̃̀ɦɪ̀ŋ], sana sanha «taivhaline bradindsija», počtan adresas: ''Tientsin'') om [[Kitai]]n keskuzalištusen lidn.

Se om Kitain kul'turan da turizman znamasine keskuz, surembaine logistine keskuz da transporttesol'm.

Lidn sijadase 95 km suvipäivnouzmha [[Pekin]]-pälidnaspäi.

== Istorii ==
Nügüdläižen lidnan sijas port da varažomad oliba olmas vodespäi 340 edel meiden erad. Vhesai 1404 lidnad nimitihe ''Žigu:ks'' (直沽, «oiged port»). Sikš ku tulii kitain Jongli-imperator läbiti jogen lidnas ridelten valdištmes vellenpoiganke, ka lidnad udesnimitihe. [[Kitain sur' kanal|Kitain surt kanalad]] levitihe, vl 1421 Kitain pälidnad sirdihe [[Nankin]]aspäi [[Pekin]]ha, sid' lidn šingotaškanzihe kuti torguindkeskuz. Tähäsai lidnrajonad kogotas kaks' palad — kontinentansüdäimine (kanalan randoil) da mererandaline (rahvahidenkeskeine port).

Kitain vižvoččiden augplanoiden aigan Tän'czin' tegihe industializacijan vedimeks, jügedan da kebnan tegimištoiden surembaižeks keskuseks.

== Geografijan andmused ==
Lidnan territorii seižub [[Tün' valdmeri|Tünen valdmeren]] [[Pakuine meri|Pakuižen meren]] [[Bohai (laht)|Bohai-lahten]] randal. Se röunatab [[Hebei]]-agjanke suves, päivlaskmas da pohjoižes, [[Pekin]]an territorijanke lodehes. Ühthine röunoiden piduz kuivmadme om 1137 km. [[Pakuine meri|Pakuižen meren]] randanpird otab 153 km Tän'czinin röunoiš.

Kuz' vanhad lidnrajonad sijadase kontinentan südäimes, Haihe-jogen randoil da [[Kitain sur' kanal|Huanhe-Jänczi]]-kanalan pohjoižembaižes čokkoimes.

Reljef om tazo mererandaline tobjimalaz. Korktembaine om Džudin-mägenoc (1078 m) Hebeinke pohjoižröunal.

Klimat om terav kontinentaline, mussonine pol'kuiv. Heinkun keskmäine lämuz om +27°C, vilukun — -3°C. Madalambaine homaitud lämuz om -18,1°C. Paneb sadegid 544 mm vodes. Kezal om vihmsezon, paneb 387 mm. Kuivsezonal (tal'vku-keväz'ku) paneb 19 mm kaikes pordos.

Londuseližed varad oma [[kivivoi]], [[marganc]], [[bor (himine element)]] da [[keitandsol]].

== Administrativine jagand ==
Tän'czin' jagase 15 rajonha-ümbrikho (7 lidnrajonad, 4 ezilidnrajonad, 4 külärajonad) da 1 eriližhe rajonha. 6 vanhad lidnrajonad oma Hepin, Hedun, Hesi, Nan'kai, Hebei da Huncäo. Uz' lidnrajon om mererandaline Bin'hai, se sijadase 30 km päivnouzmha lidnan vanhas keskusespäi. Nened 16 rajonad alajagase 240 administrativižhe ühtnikha (140 lidnkundha da 100 küläümbrikho).

== Eläjad ==
Vn 2010 kaiken Kitain rahvahanlugemižen mödhe, lidnrajoniden ristitišt om 3 850 000 eläjad, pind — 181 km².

== Ižanduz ==
Tän'czinin [[kogosüdäiprodukt]] om 1,572 mlrd CNY (225 bln US$ vl 2014), se kaksitui vodenke 2009 rindataden.

Mail'man [[Airbus]]-kompanijan tegimed, [[Toyota]]-, [[Samsung]]- da [[Motorola]]-kompanijoiden palakundad sijadase lidnas. Vl 2010 285 mail'man kompanijad 500:späi oma ičeze palakundoid Binhai-rajonas «Bohai — Ekonomine Rim» projektan zavodindan jäl'ghe.

Ižandusen uded sarakod oma konstruktortedoidused, elektronine informacine tehnologii, biotehnologii.

Vl 2010 heredambaine superkompjuter mail'mas sijadase neciš lidnas, se om [[Tän'he-1A]].

== Transport ==
Port sijadase 60 km lidnan keskusen rajonišpäi, se om üks' surembaižišpäi Kitaiš da mail'mas, otab 32 km mererandištod.

Avtobusad, tramvaid da metro oma kundaližeks transportaks lidnan südäimes. Metro radab vspäi 1984 (vl 2014 4 jonod, 87 stancijad, 136 km raudted). Kiruhraudtejonused ühtenzoittas lidnad [[Pekin]]-pälidnanke (117 km ted vai pol'časud).

Rahvahidenkeskeine civiline «Tän'czin' Bin'hai»-lendimport (''TSN'') sijadase 13 kilometras päivnouzmha lidnan keskusespäi. Sišpäi tehtas reisid [[Azii|Azijan]] äjihe verhiže maihe, jügureisid [[Venäma]]n Sibirin lidnoihe, čarterreisid [[Egipt]]ha, mugažo Kitaidme.

== Homaičendad ==
<references />

== Irdkosketused ==
* [http://www.tj.gov.cn/ Tän'czin'-lidnan Rahvahaližen ohjastusen oficialine sait.] {{ref-zh}}

[[Kategorii:Tän'czin'| ]]
[[Kategorii:Kitain lidnad]]
[[Kategorii:Eländpunktad kirjamišton mödhe]]
