{{Eländpunkt
 | Nimi = Železnogorsk<br />Железногорск
 | Lidnanznam = Coat of Arms of Zheleznogorsk.svg
 | Flag = Flag of Zheleznogorsk.svg
 | Lidnanznam text = Železnogorskan lidnanznam (Krasnojarskan rand)
 | Flag text = Železnogorskan flag (Krasnojarskan rand)
 | Valdkund = Venäma
 | Eläjiden lugu = 84,114
 | Voz' = 2017
 | Pind = 
 | Fail = Clock tower in Zheleznogorsk, Krasnoyarsk Krai.jpg
 | Pämez' = Igor' Kuksin<br />(tal'vku 2017—)
 | Telefonkod = +7-3919-xxx-xxx
 | Avtokod = 24. 84. 88. 124
 | Aigvö = [[UTC]]+7 (MSK+4)
}}
{{Znamoičendad|Železnogorsk}}
'''Železnogorsk''' ({{lang-ru|Железногорск}}) om [[Venäma]]n lidn [[Krasnojarskan rand]]an suvipalan keskuses. Se om Železnogorskan lidnümbrikon (alištub randale) da [[Sauptud administrativiž-territorialine ühtnik|SATÜ:n]] (alištub federacijan tobmudele) administrativine keskuz.

== Istorii ==
Eländpunktan aluz om pandud vl 1950 kuti ''Počtkonor' nomer 9'' ({{lang-ru|Почтовый ящик №9}}) tegemha [[plutonii|plutonijad]] azegišton täht. Sodamehed da türmatud ristitud sauvoihe sidä. Eländpunkt sai lidnan statusad vl 1954, udesnimitihe kahtenvuiččikš: ''Krasnojarsk:aks-26'' oigendamha kirjeižid i nügüdläižikš tobmuden organoiden täht. Železnogorsk om oficialine nimituz vspäi 1994.

== Geografijan andmused ==
Lidn sijadase [[Jenisei]]-jogen oiktal randpolel, [[Sajanad|Sajaniden]] Ataman-sel'gan ezimägištol, 150 m ü.m.t. keskmäižel korktusel. Fartalad seištas peniden Gorodskoje- i More-järviden randoil. Matkad [[Krasnojarsk]]hasai om 35 km suvipäivlaskmha. Lähembaine lidn om [[Sosnovoborsk (Krasnojarskan rand)|Sosnovoborsk]] 15 km suvipäivlaskmha raudtel vai avtotel.

Lidnanvuitte Podgornii-žilo (6541 rist. vl 2017), koume muite žilod da külä mülüdas lidnankundha Železnogorskan ližaks. Lidnümbrikon pind — 456,67 km².

== Eläjad da ižanduz ==
Vn 2010 Venäman rahvahanlugemižen mödhe lidnan eläjiden lugu oli 84 795 ristitud, lidnümbrikon — 93 841 ristitud. Kaikiš suremb lidnan ristitišt oli vl 1992 — 97 500 eläjad, lidnümbrikon vl 2002 — 102 620 eläjad.

Ižandusen päsarakod oma uden südäitukuižen poltusen tehmine da vanhan ümbriradmine, Man kaimdajiden pästand (Venäman civiližiden kaimdajiden 70%), sauvond, mugažo himine specialine tegim om olmas.

== Galerei ==
<gallery mode="packed" heights="125px">
"Information Satellite Systems Reshetnev" main building.jpg|«Informacižed kaimdaisistemad M.F. Rešetnöv-akademikan nimed»-kompanijan päsauvuz vl 2006
Archangel Michael temple, Zheleznogorsk (Krasnoyarsk Krai).JPG|Ph. Mikoi-arhangelan päjumalanpert', vn 2011 nägu
Mining and Chemical Combine headquarters.jpg|Kaivuzhimižen kombinatan päfater lidnas vl 2018
Lenin Square and the Palace of Culture in Zheleznogorsk, Krasnoyarsk Krai.JPG|Kul'turkeskuz Leninan torgul
Автовокзал г.Железногорск.jpg|Avtobusstancii vl 2012
</gallery>

== Irdkosketused ==
* [http://www.admk26.ru/ Lidnümbrikon tobmuden aluzkundoiden oficialine sait (''admk26.ru'').] {{ref-ru}}
{{Commons|Category:Zheleznogorsk (Krasnoyarsk Krai)}}

{{Krasnojarskan randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Krasnojarskan randan lidnad]]
[[Kategorii:Krasnojarskan randan lidnümbrikod]]
[[Kategorii:Sauptud administrativiž-territorialižed ühtnikad]]
