{{10000}}{{A10000}}
[[Fail:Niobium crystals and 1cm3 cube.jpg|thumb|left|250px|Niobijan kristallad ühten kubižen santimetran kohtha]]
{{Himine element|41|Niobii|Nb|92,90637|Metall|2|8|18|12|1|0|0|}}
'''Niobii''' (''Nb'' — ''niobium'' latinan kelel) om 41nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videndes gruppas (vanhtunuden klassifikacijan mödhe — videnden gruppan laptalagruppas), tabluden videndes periodas.

== Ühthine ümbrikirjutand ==
Element om harv londuses, ei voi löuta sidä joudjas olendas, pala Man kores — 18 grammad tonnas.

Anglijalaine Čarl'z Hetčett-himik avaiži niobijan vl 1801, i vhesai 1950 nimitihe sidä «kolumbii» (Cb) Sures Britanijas i [[Amerikan Ühtenzoittud Valdkundad|AÜV:oiš]], AÜV:oiden nimen mödhe sil aigal. Saksalaine Genrih Roze-himik erišti elementad [[tantal (himine element)|tantalaspäi]] i nimiti sidä [[Tantal (mifologii)|Tantalan]] Nioba-tütren oiktastuseks. 19. voz'sadan lopus francine Anri Muassan-himik sai puhtast niobijad ezmäižen kerdan.

== Fizižed ičendad ==
Niobii om hoštai hobedaižhahk [[metall]].

Atommass — 92,90637. Ninevuz (normaližiš arvoimižiš) — 8,57 g/sm³. Suladandlämuz — 2750 K (2477 C°). Kehundlämuz — 5017 K (4744 C°).

Londuseline niobii kogoneb üks'jäižes stabiližes <sup>93</sup>Nb-[[izotop]]aspäi. Kaik toižed 32 izotopad oma radioaktivižed, sadud da tedoitud ratud tel, ned oma 81..92, 94..113 atommassanke, tetas mugažo 25 izomärad.

== Kävutand ==
Ottas kävutamižhe üläveimiš, tegimišton torvikš da mülüikš, lendandapparatoiden detalikš. Alüminijan (niobijan pala 0,05%) i vas'ken (20%) legiruind toižetab niiden ičendoid lujas. Niobijan 0,6-procentine ližadand rosttumatomha [[teraraud|terashe]] kaičeb sidä rostet vaste ühthekeitandan jäl'ghe. Pästtas muštrahuzid.

Sadas 50 tuhad tonnoid vodes (2012), päeksportör — [[Brazilii]], toine tegii om [[Kanad]]. Om löudmižsijid mugažo [[AÜV|AÜV:oiš]], [[Japonii|Japonijas]], [[Malavi]]š, [[Venäma]]s (Kolan pol'sarel).

== Biologine rol' ==
Metallan putnuded palaižed kuctas organizman südäiorganoiden ärdutandad i lopusiden kid'žmoitust. Erased ühtnendad oma toksižed.

== Irdkosketused ==
* [http://www.webelements.com/webelements/elements/text/Nb/key.html Niobii ''webelements.com''-saital.] {{ref-en}}
* [http://n-t.ru/ri/ps/pb041.htm Kirjutuz niobijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Niobium}}

{{Periodine tablut}}

[[Kategorii:Himižed elementad kirjamišton mödhe]]
