{{Eländpunkt
 | Nimi = Boksitogorsk<br />Бокситогорск
 | Lidnanznam = 
 | Flag = Flag of Boksitogorsk (Leningrad oblast).png
 | Lidnanznam text = Boksitogorskan lidnanznam
 | Flag text = Boksitogorskan flag
 | Valdkund = Venäma
 | Eläjiden lugu = 15,406
 | Voz' = 2017
 | Pind = 13
 | Fail = Boksitogorsk Lenin Square.jpg
 | Pämez' = [[Katüščenko Mihail|Mihail Katüščenko]]<br />(uhoku 2017—)
 | Telefonkod = +7-81366-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Boksitogorsk''' vai '''Boksit''' ({{lang-ru|Бокситогорск}}) om [[Venäma]]n lidn da lidnankund [[Leningradan agj]]an suvipäivnouzmas. Se om [[Boksitogorskan rajon]]an administrativine keskuz (vspäi 1952).

== Istorii ==
Eländpunktan aluz om pandud vl 1929 kuti ''Boksiti''-külä läz [[alüminii|boksitoiden]] da [[mouckivi|mouckiven]] löudmižsijid. Vl 1935 külä tegihe žiloks, nimitihe nügüdläižikš. Žilo sai lidnan statusad vl 1950.

== Geografijan andmused ==
Lidnan tobj pala seižub [[Pärdoml']]-jogen oiktal randal ([[Säs']]-jogen bassein), 100 metrad valdmeren pindan päl keskmäižel korktusel. Matkad [[Piter]]ihesai om 271 kilometrad orhal. Lähembaine lidn om [[Pikalövo]] 20 km pohjoižpäivnouzmha orhal vai 30 km avtotedme.

10 pen't küläd mülüdas lidnankundha Boksitogorskan ližaks. Lidnankundan pind — 213 km².

== Tobmuz ==
Lidnankund jagase 5 valičemižümbrikho. Lidnan Ezitajiden Nevondkund mülütab 15 deputatad.

Lidnankundan pämehed:
* [[Pikaleva Nadežda|Nadežda Pikaleva]] vn 2014 19. päiväspäi sügüz'kud (läksi erindha ičetahtol);
* [[Katüščenko Mihail|Mihail Katüščenko]] vn 2017 2. päiväspäi uhokud.

== Eläjad ==
Vn 2010 Venäman rahvahanlugemižen mödhe 16 585 ristitud elädas lidnas, 16 716 — kaikes lidnankundas. Boksitogorskan rajonan ristitišton läz 30% elädas Boksitogorskas. Kaikiš suremb lidnan ristitišt oli vl 1979 — 23 212 eläjad.

== Transport ==
Kundaline transport om avtobusad lidnan südäimes, ümbrištos da [[Piter]]ihesai.

Lidnan ''Boksitad-raudtestancii'' om olmas vaiše jüguid vedamha. Lähembaine järed raudtestancii passažiroiden täht om [[Pikalövo|Pikalövo I]], se sijadase 27 kilometras pohjoižpäivnouzmpolehe avtotedme.

[[Fail:Panorama of the city of Boksitogorsk.jpg|thumb|center|1000px|<center>Lidnan ühthine nägu pohjoižpäivnouzmaspäi vn 2020 kezakus</center>]]

== Homaičendad ==
<references />

== Irdkosketused ==
* [http://adm.boksitogorsk.ru/city/ Lidnankundan lehtpoled Boksitogorskan rajonan oficialižel saital (''adm.boksitogorsk.ru'').] {{ref-ru}}
{{Commons|Category:Boksitogorsk}}

{{Leningradan agjan lidnad}}

[[Kategorii:Boksitogorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Boksitogorskan rajon|*]]
