{{Valdkund
| Nimi = Kambodžan Kunigahuz<br />[[Fail:KingdomofCambodia.svg|155px]]<br /><small>(''Preăh Réachéanachâkr Kâmpŭchéa'')</small>
| Valdkundznam = Coat of arms of Cambodia.svg
| Flag = Flag of Cambodia.svg
| Valdkundznam text = Kambodžan valdkundznam
| Flag text = Kambodžan flag
| Pälidn = Pnompen'
| Eläjiden lugu = 15,205,539<ref>[https://www.cia.gov/library/publications/the-world-factbook/geos/cb.html Kambodžan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 181,035
| Kart = LocationCambodia.svg
| Kel' = [[khmeran kel'|khmeran]]
| Valdkundan pämez' = [[Norodom Siamoni]]
| Päministr = [[Hun Sen]]
| Religii = [[buddizm]]
| Valüt = [[kambodžan riel']] (KHR)
| Internet-domen = [[.kh]]
| Telefonkod = +855
| Aigvö = [[UTC]]+7
}}
'''Kambodž''' (enzne kävutadud nimi oli ''Kampučii''), oficialižikš '''Kambodžan Kunigahuz''' ([[khmeran kel'|khmer.]] [[Fail:KingdomofCambodia.svg|155px]] ''Preăh Réachéanachâk Kâmpŭchéa'', transkripcii: ''Preah Reatjeannatjakr Kamputjie''), om valdkund [[Azii|Suvipäivnouzmpol'žes Azijas]], [[Indokitain pol'sar'|Indokitai]]-pol'saren suves. Sen päine da kaikiš suremb lidn om [[Pnompen']].

== Istorii ==
Vl 1953 kül'mkun 9. päiväl Kambodž sai ripmatomut [[Francii|Francijaspäi]].

== Geografijan andmused ==
[[Fail:Cambodia Topography.png|thumb|left|250px|Kambodžan topografine kart.]]
Kambodž om mavaldkundröunoiš [[Tailand]]anke lodehes (803 km), [[Laos]]anke pohjoižes (541 km) da [[Vjetnam]]anke päivnouzmas (1228 km). Sen suvipäivlaskmaižed randad lainištab [[Tün' valdmeri|Tünen valdmeren]] [[Kitain suvimeri|Kitain suvimeren]] [[Siaman laht]]. Randpird om 443 km.

Om koume mägisel'gad man laptoiš: [[Kravan']]-mäged läz randištod, [[Elefan]]-mägisel'g suves da [[Dangrek]] pohjoižes. Kaikiš korktemb čokkoim om [[Oral']]-mägi [[Kravan']]-mägiš, 1813 m meren pindan päl. Kambodžan päjogi om [[Mekong]], se läbitab kaiken man da jokseb suvehe. Kaikiš suremb järv om [[Tonlesap]]-järv.

== Tobmuz ==
Ohjandusen form om unitarine parlamentine [[konstitucine monarhii]]. Oficialine valdkundan pämez' om [[Norodom Siamoni]]-kunigaz (vl 2004 redukun 29. päivälpäi), hän om [[Norodom Sianuk|Norodoman Sianukan]] poig. Kunigahan Valdištmen Nevondkund valičeb monarhad. Monarh hüvitab alakodin päministran kandidatad. Päministr om [[Hun Sen]] (vl 1998 kül'mkun 30. päivälpäi).

Käskusenandmižtobmuz om parlament, se om kaks'kodine. Senat om üläkodi, mülüb 61 ühtnijad (57 — valitas oficialižel valičijoiden kollegijal, kahted — moharhal, kahted — alakodil, kaikid — 5 vodeks). Alakodi, Nacionaline Suim, mülüb 122 ristitud (rahvaz valičeb, mugažo 5 vodeks).

Käskuzkundaline tobmuz om Ülembaine Sudijoiden Nevondkund.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kambodžan administrativiž-territorialine jagand]].''

Administrativiž-territorialižikš Kambodž alajagase 23 agjaha (provincijha, [[khmeran kel'|khmer.]]: ''khet'') da 1 keskuseližikš ohjatud lidnha. Päiči pälidnas, ned alajagase 185 ümbrikho (khmer. ''srok''), a sid' ned — 1621 kommunha (khmer. ''khum'')<ref>[http://www.stat.go.jp/english/info/meetings/cambodia/pdf/pre_rep1.pdf Päandmused Kambodžan polhe. — Stat.go.jp.] {{ref-en}}</ref>.

== Eläjad ==
Kambodžas elädas [[kambodžalaižed]]. Ristitištos läz 90% oma [[khmeralaižed]]. 96% eläjid pagižeb [[khmeran kel'|khmeran kelel]].

Toižed järedad lidnad (enamba 100 tuh. ristitud vl 2012<ref>[http://www.webcitation.org/6AtP6iqR1 Kambodž: surembaižed lidnad da niiden ristitišton statistik. — Worldgazetteer.com.] {{ref-en}}</ref>): [[Takmau]], [[Battambang]], [[Sisophon]], [[Siemreap]], [[Kampongtäm]], [[Sianukvil']]. Kaik om 25 lidnad valdkundas.

== Rahvahanižanduz ==
Vl 2009 Kambodžan päeksport oli erazvuiččed [[sobad]] (läz 80%); toine eksport — metallatoi (magnitatoi) [[lete]] (5%), [[kuld]] (4%), [[velosiped]]ad (2%).

== Homaičendad ==
<references />

== Irdkosketused ==
* [http://www.embrusscambodia.mid.ru/ Venäman sur'oigenduzkundan Kambodžan kunigahuses oficialine sait.] {{ref-ru}} {{ref-en}}
* [http://www.mfaic.gov.kh/ Kambodžan röunantagaižiden azjoiden da rahvahidenkeskeižen kooperacijan ministrusen oficialine sait.] {{ref-en}} {{ref-km}}
* [http://www.nis.gov.kh/ Kambodžan Statistikan Nacionaližen Institutan sait.] {{ref-en}}

{{Commons|Cambodia}}
{{Azii}}

[[Kategorii:Kambodž| ]]
