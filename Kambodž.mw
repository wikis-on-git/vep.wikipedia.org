{{10000}}
{{Valdkund
| Nimi = Kambodžan Kunigahuz<br />ព្រះរាជាណាចក្រកម្ពុជា<br /><small>(''Preăh Réachéanachâkr Kâmpŭchéa'')</small>
| Valdkundznam = Royal arms of Cambodia.svg
| Flag = Flag of Cambodia.svg
| Valdkundznam text = Kambodžan valdkundznam
| Flag text = Kambodžan flag
| Pälidn = Pnompen'
| Eläjiden lugu = 16,204,486<ref>[https://www.cia.gov/library/publications/the-world-factbook/geos/cb.html Kambodžan ristitišton endustuz vn 2017 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2017
| Pind = 181,035
| Kart = LocationCambodia.svg
| Kel' = [[khmeran kel'|khmeran]]
| Valdkundan pämez' = [[Norodom Siamoni]]
| Päministr = [[Hun Sen]]
| Religii = [[buddizm]]
| Valüt = [[kambodžan riel']] (KHR)
| Internet-domen = [[.kh]]
| Telefonkod = +855
| Aigvö = [[UTC]]+7
}}
'''Kambodž''' ({{lang-km|កម្ពុជា}} [kam.pu.ciə]), enzne kävutadud nimi oli ''Kampučii'', oficialižikš '''Kambodžan Kunigahuz''' ({{lang-km|ព្រះរាជាណាចក្រកម្ពុជា}} ''Preăh Réachéanachâk Kâmpŭchéa'', transkripcii: ''Preah Reatjeannatjakr Kamputjie''), om valdkund [[Azii|Suvipäivnouzmpol'žes Azijas]], [[Indokitain pol'sar'|Indokitai]]-pol'saren suves. Sen päine da kaikiš suremb lidn om [[Pnompen']].

== Istorii ==
Vn 1953 9. päiväl kül'mkud Kambodž sai ripmatomut [[Francii|Francijaspäi]].

Valdkundan ezmäine Konstitucii oli olmas vspäi 1947. Nügüdläine kudenz' lugul Konstitucii<ref>[http://www.constituteproject.org/ontology/Cambodia?lang=en Kambodžan Konstitucijan tekst ''constituteproject.org''-saital.] {{ref-en}}</ref> om vahvištadud vl 1993, sen vn 2008 versii om väges.

== Geografijan andmused ==
[[Fail:Cambodia Topography.png|thumb|left|250px|Kambodžan topografine kart.]]
Kambodž om mavaldkundröunoiš [[Tailand]]anke lodehes (803 km), [[Laos]]anke pohjoižes (541 km) da [[Vjetnam]]anke päivnouzmas (1228 km). Sen suvipäivlaskmaižed randad lainištab [[Tün' valdmeri|Tünen valdmeren]] [[Kitain Suvimeri|Kitain Suvimeren]] [[Siaman laht]]. Randpird om 443 km.

Om koume mägisel'gad man laptoiš: [[Kravan']]-mäged läz randištod, [[Elefan]]-mägisel'g suves da [[Dangrek]] pohjoižes. Kaikiš korktemb čokkoim om [[Oral']]-mägi [[Kravan']]-mägiš, 1813 m meren pindan päl. Kambodžan päjogi om [[Mekong]], se läbitab kaiken man da jokseb suvehe. Kaikiš suremb järv om [[Tonlesap]]-järv.

== Tobmuz ==
[[Fail:National Assembly of Cambodia.jpg|thumb|right|250px|Parlamentan Nacionaližen Suiman sauvuz [[Pnompen'|Pnompeniš]].]]
Ohjandusen form om unitarine parlamentine [[konstitucine monarhii]]. Oficialine valdkundan pämez' om [[Norodom Siamoni]]-kunigaz (vn 2004 29. päivälpäi redukud), hän om [[Norodom Sianuk]]an poig. Kunigahan Valdištmen Nevondkund valičeb monarhad. Monarh hüvästab alakodin päministran kandidatad. Päministr (ministrišton ezimez', {{lang-km|នាយករដ្ឋមន្ត្រីនៃព្រះរាជាណាចក្រកម្ពុជា}}, transkripcii vepsän kirjamil: ''Neajuok Rodthamontrei nei Preahreatjeannatjakr Kamputjie'') om [[Hun Sen]], radab vn 1998 30. päiväspäi kül'mkud.

Käskusenandmižtobmuz om parlament, se om kaks'kodine. Senat ({{lang-km|ព្រឹទ្ធសភា}} ''Protsaphea'') om üläkodi, mülütab 62 ühtnijad, sidä kesken 58 ezitajad valitas agjoiden suimil, kaks' — moharhal, kaks' — alakodil, kaikid — kudeks vodeks. Alakodi om Nacionaline Suim ({{lang-km|រដ្ឋសភា}} ''Radhsphea''), se kogoneb 125 ristituspäi, rahvaz valičeb heid videks vodeks.

Käskuzkundaline tobmuz om Ülembaine Sudijoiden Nevondkund.

Parlamentan üläkodin järgvaličendad oliba vn 2018 25. päiväl uhokud, alakodin — vn 2018 29. päiväl heinkud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kambodžan administrativiž-territorialine jagand]].''

Administrativiž-territorialižikš Kambodž jagase 23 agjaks (provincijaks, {{lang-km|khet}}) da 1 keskuseližikš ohjatud lidnaks. Päiči pälidnas, ned alajagasoiš 185 ümbrikoks (khmer. ''srok''), sid' ned — 1621 kundaks (kommunaks, khmer. ''khum'').<ref>[http://www.stat.go.jp/english/info/meetings/cambodia/pdf/pre_rep1.pdf Päandmused Kambodžan polhe. — ''Stat.go.jp''.] {{ref-en}}</ref>

== Eläjad ==
Kambodžas elädas [[kambodžalaižed]]. [[Khmeralaižed]] ottas läz ühesad kümnendest ristitištos. Eläjiden 96% pagižeb [[khmeran kel'|khmeran kelel]].

Uskondan mödhe (2013): [[buddizm|buddistad]] — 97,9% (oficialine religii), [[islam]]anuskojad — 1,1%, [[hristanuskond|hristanuskojad]] — 0,5%, toižed uskojad i religijatomad — 0,6%.

Toižed järedad lidnad (enamba 100 tuh. ristituid vl 2012<ref>[http://www.webcitation.org/6AtP6iqR1 Kambodž: kaikiš surembad lidnad da niiden ristitišton statistik. — ''Worldgazetteer.com''.] {{ref-en}}</ref>): [[Takmau]], [[Battambang]], [[Sisophon]], [[Siemreap]], [[Kampongtäm]], [[Sianukvil']]. Kaik om 25 lidnad valdkundas.

== Rahvahanižanduz ==
Vl 2009 Kambodžan päeksport oli erazvuiččed [[sobad]] (läz 80%); toine eksport — metallatoi (magnitatoi) [[lete]] (5%), [[kuld]] (4%), [[velosiped]]ad (2%). Turizm om valdkundan ižandusen znamasine sarak.

== Homaičendad ==
<references />

== Irdkosketused ==
* [http://www.embrusscambodia.mid.ru/ Venäman sur'oigenduzkundan Kambodžan kunigahuses oficialine sait (''embrusscambodia.mid.ru'').] {{ref-ru}} {{ref-en}}
* [http://www.mfaic.gov.kh/ Kambodžan röunantagaižiden azjoiden da rahvahidenkeskeižen kooperacijan ministrusen oficialine sait (''mfaic.gov.kh'').] {{ref-en}} {{ref-km}}
* [http://www.nis.gov.kh/ Kambodžan Statistikan Nacionaližen Institutan sait (''nis.gov.kh'').] {{ref-en}}
{{Commons|Cambodia}}

{{Azii}}

[[Kategorii:Kambodž| ]]
