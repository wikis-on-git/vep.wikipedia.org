{{Valdkund
| Nimi = Kambodžan Kunigahuz<br />[[Fail:KingdomofCambodia.svg|155px]]<br /><small>(''Preăh Réachéanachâkr Kâmpŭchéa'')</small>
| Valdkundznam = Coat of arms of Cambodia.svg
| Flag = Flag of Cambodia.svg
| Valdkundznam text = Kambodžan valdkundznam
| Flag text = Kambodžan flag
| Pälidn = Pnompen'
| Eläjiden lugu = 15.205.539<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce. — Census.gov.]</ref>
| Voz' = 2013
| Pind = 181.035
| Kart = LocationCambodia.svg
| Kel' = [[khmeran kel'|khmeran]]
| Valdkundan pämez' = [[Norodom Siamoni]]
| Päministr = [[Hun Sen]]
| Religii = [[buddizm]]
| Valüt = [[kambodžan riel']] (KHR)
| Internet-domen = [[.kh]]
| Telefonkod = +855
| Aigvö = [[UTC]]+7
}}
'''Kambodž''' (enzne kävutadud nimi oli ''Kampučii''), oficialižikš '''Kambodžan kunigahuz''' ([[khmeran kel'|khmer.]] [[Fail:KingdomofCambodia.svg|155px]] ''Preăh Réachéanachâk Kâmpŭchéa'', transkripcii: ''Preah Reatjeannatjakr Kamputjie''), om valdkund [[Suvipäivnouzmpol'ne Azii|Suvipäivnouzmpol'žes Azijas]], [[Indokitai]]-pol'saren suves. Sen päine da kaikiš suremb lidn om [[Pnompen']]. Vn. 1953 kül'mkun 9. päivän Kambodž sai ripmatomut [[Francii|Francijaspäi]].

== Geografijan andmused ==
Kambodž om röunoiš [[Tailand]]anke lodehes (803 km), [[Laos]]anke pohjoižes (541 km) da [[Vjetnam]]anke päivnouzmas (1228 km). Sen suvipäivlaskmaižed randad lainištab [[Tün' valdmeri|Tünen valdmeren]] [[Suvikitain meri|Suvikitain meren]] [[Siaman laht]]. Randpird om 443 km. Kambodžan päjogi om [[Mekong]], se läbitab kaiken man da jokseb suvehe. Kaikiš suremb järv om [[Tonlesap]]-järv. Om koume mägisel'gad man laptoiš: [[Kravan']]-mäged läz randištod, [[Elefan]]-mägisel'g suves da [[Dangrek]] pohjoižes. Kaikiš korktemb čokkoim om [[Oral']]-mägi [[Kravan']]-mägiš, 1813 m meren pindan päl.

== Tobmuz ==
Kambodž om unitarine parlamentine [[konstitucine monarhii]]. Käskusenandmižtobmuz om parlament, se om kaks'kodine. Senat om üläkodi, mülüb 61 ühtnijad (57 — valitas oficialižel valičijoiden kollegijal, kahted — moharhal, kahted — alakodil, kaikid — 5 vodeks). Alakodi, Nacionaline Suim, mülüb 122 ristitud (rahvaz valitab, mugažo 5 vodeks). Oficialine valdkundan pämez' om [[Norodom Siamoni]]-kunigaz (vl. 2004 redukun 29. päivälpäi), hän om [[Norodom Sianuk|Norodoman Sianukan]] poig. Kunigahan valdištmen nevondkund valičeb monarhad. Monarh hüvitab alakodin päministran kandidatad. Päministr om [[Hun Sen]] (vl. 1998 kül'mkun 30. päivälpäi). Käskuzkundaline tobmuz om Ülembaine sudijoiden nevondkund.

== Administrativiž-territorialine jagand ==
Administrativiž-territorialižikš Kambodž alajagase 23 agjoihe (''khet'', vai provincijoihe) da 1 keskuseližikš ohjatud lidnha. Päiči pälidnad, ned alajagase 185 ümbrikho (''srok''), a sid' ned — 1621 kommunha (''khum'')<ref>[http://www.stat.go.jp/english/info/meetings/cambodia/pdf/pre_rep1.pdf Päandmused Kambodžan polhe. — Stat.go.jp.] {{ref-en}}</ref>.

== Eläjad ==
Ristitištos läz 90% oma [[khmeralaižed]]. 96% eläjid pagižeb [[khmeran kel'|khmeran kelel]]. Kaik om 25 lidnad Kambodžas. Toižed järedad lidnad (enamba 100 tuh. rist., 2012<ref>[http://www.webcitation.org/6AtP6iqR1 Kambodž: surembaižed lidnad da niiden ristitišton statistik. — World gazetteer.com] {{ref-en}}</ref>): [[Takmau]], [[Battambang]], [[Sisophon]], [[Siemreap]], [[Kampongtäm]], [[Sianukvil']].

== Homaičendad ==
<references />

== Irdkosketused ==
* [http://www.cambodia.gov.kh/unisql1/egov/english/ Kambodžan ohjastusen oficialine sait] {{ref-en}}
* [http://www.mfaic.gov.kh/ Kambodžan röunantagaižiden azjoiden da rahvahidenkeskeižen kooperacijan ministrusen oficialine sait.]
* [http://www.nis.gov.kh/ Kambodžan Statistikan Nacionaližen Institutan sait.] {{ref-en}}

{{Azii}}

[[Kategorii:Kambodž|*]]
