{{Eländpunkt
 | Nimi = Lüdinovo<br />Людиново
 | Lidnanznam = Coat of Arms of Lyudinovo town (Kaluga oblast).png
 | Flag = Flag of Lyudinovo (Kaluga oblast).png
 | Lidnanznam text = Lüdinovon lidnanznam
 | Flag text = Lüdinovon flag
 | Valdkund = Venäma
 | Eläjiden lugu = 37,734
 | Voz' = 2019-01-01
 | Pind = 46.89
 | Fail = Людиново Заводская плотина 1.JPG
 | Pämez' = Tat'jana Prohorova<br />(reduku 2015—)
 | Telefonkod = +7-48444-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Lüdinovo''' ({{lang-ru|Люди́ново}}) om [[Venäma]]n lidn da lidnankund [[Kalugan agj]]an suvipäivlaskmas. Se om agjan koumanz' lidn eläjiden lugun mödhe, [[Lüdinovon rajon]]an administrativine keskuz.

== Istorii ==
Eländpunkt mainitase ezmäižen kerdan vl 1626 kuti pen' meckülä nügüdläiženke nimitusenke. Kaks' vezivaradint om saudud senno 18. voz'sadal. Vl 1738 kaugedraudan valamižtegimen aluz om pandud Sukremlin vezivaradimen (alajoksmuses) randal, vl 1745 — raudtegim Lüdinovon vezivaradimenno (ülezjogen, 8,7 km², levitadud Lompad'-järv'). Venäman (nügüdläižiš röunoiš) ezmäižed [[rel's]]ad, [[puruvedim]]ed i [[purulaiv]]ad oliba sätud žilon tegimil. Vl 1929 kätihe radnikžilod rajonan keskuseks. Vspäi 1938 om lidnan statusanke. Enzne Sukreml'-radnikžilo mülüb Lüdinovoho. [[Toine mail'man soda|Toižen mail'man sodan]] aigan lidn oli okkupiruidud nacistoil, päzutihe vn 1943 9. sügüz'kud.

Lüdinovo šingotase Sukremlin kaugedraudan valamižtegimel, mašinansauvomižel ([[lämuzvedim]]ed, agregatad), kabeläntegimel, sömtegimištol (leibänkombinat), mugažo omblendfabrik radab lidnas.

== Geografijan andmused ==
Lidn sijadase rajonan keskuzpalan suves, kahten vezivaradimen i Nepolod'-jogen randoil ({{lang-ru|Неполодь}}, enččel Lompad'-jogi, Bolvan ližajogi, [[Desn (Dnepran ližajogi)|Desnan]] hurapol'ne bassein), 180 m ü.m.t. keskmäižel korktusel. Bolv-jogi om lidnan suvipäivlaskmaižeks röunaks. Matkad [[Bränskan agj]]an röunhasai om 7 km suvipäivlaskmha orhal. Matkad [[Kalug]]hasai om 138 km pohjoižpäivnouzmha orhal, 173 km avtotel vai 180 km raudtel. Lähembaižed lidnad oma [[Žizdr (lidn)|Žizdr]] 23 km suvipäivnouzmha orhal vai 27 km avtotedme, [[Dät'kovo]] (Bränskan agj) 30 km suvhe orhal vai 36 km teidme, i [[Kirov (Kalugan agj)|Kirov]] 24 km pohjoižhe vai 29 km teidme.

''Lüdinovo I''-raudtestancii radab lidnan suves vspäi 1934 «[[Väz'm]] — [[Bränsk]]»-keskustal, edel 1963 sen nimituz oli ''Lüdinovo'' muite. Toine raudtestancii om ''Lüdinovo-II'' lidnan lodehes vspäi 1934, edel 1963 sen nimituz oli ''Lompad''', mugažo Verbickai-platform radab vspäi 1952.

Lüdinovo om lidnankundan üks'jäine eländpunkt, mugažo Kolotovk-külä kaikenaigaižeta ristitištota. Lidnankundan pind — 46,89 km².

== Eläjad ==
Vl 1939 lidnan ristitišt oli 17 581 eläjad. Vn 2010 Venäman rahvahanlugemižen mödhe lidnan eläjiden lugu oli 40 530 ristitud, rajonan ühesa kümnendest. Kaikiš suremb lidnan ristitišt oli 44 700 eläjad vl 1992.

[[Ortodoksine hristanuskond|Ortodoksižen hristanuskondan]] koume pühäpertid<ref>[http://sobory.ru/geo/locat/944 Lüdinovon pühäpertid ''sobory.ru''-saital.] {{ref-ru}}</ref> i koume časounäd om olmas lidnas.

Rahvahad (2010): [[venälaižed]] — 96,9%, toižed rahvahad — 3,1%.

Professionaližen opendusen aluzkund om Lüdinovon industrialine tehnikum.<ref>[http://gaouspolit.ru/ Lüdinovon industrialižen tehnikuman sait (''gaouspolit.ru'').] {{ref-ru}}</ref>

== Galerei ==
<gallery mode="packed" heights="125px">
Людиново Церковь Казанской иконы Божией Матери 1.JPG|Jumalanmaman Kazanin jumalaižen pühäpert'<br />vl 2014
Людиново Сукремльский чугуннолитейный и железоделательный завод 4.JPG|Sukremlin kaugedraudan valamižtegim
Nabereznaya ludinovo.jpg|Lüdinovskoje (Lompad')-järven randird (2008)
RZD Ludinovo-2 IMG 20190511 120034 1.jpg|Lüdinovo II-päraudtestancijan sauvuz vl 2019
</gallery>

== Homaičendad ==
<references/>

== Irdkosketused ==
* [http://адмлюдиново.рф/ Lidnan da rajonan tobmuden aluzkundoiden sait (''адмлюдиново.рф'').] {{ref-ru}} {{ref-en}} {{ref-de}}
{{Commons|Category:Lyudinovo}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Lüdinovon rajon|*]]
