[[Fail:Новый год 2009-2010 005.jpg|thumb|right|250px|Must kül'bet' (torvetoi) ([[Udoml']], [[Tverin agj]]).]]
'''Kül'bet'''' om kalutadud sauvuz vai honuz pezmaha ristituid ühtenaikčen veden da löunun (lölün) painegenke ([[Venäma]]s da [[Suomenma]]s) vai vedenke da hulan il'manke ([[Turkanma]]s da [[Amuine Rim|Amuižes Rimas]]). Mugažo kül'bet' kävutase sobid pezmaha da kazmusid kuimaha. Kül'bet' om pühä sija.

Kül'bet' lämptäs vaiše mustaks (nece om ''must kül'bet' '') vai vaiše vauktaks (''vauged kül'bet''').

Kül'betin [[vepsän rahkoid|rahkoid]] oma ''[[kül'bet'ižandeine]]'' da ''[[kül'bet'emägeine]]''.

== Kül'betin südäin ==
Kül'betin südäimes oma olmas:
* ''ezikül'bet''' (''kül'bedez'', ''sencad'') [[lauč]]oidenke da seinsüvendusidenke ([[vast]]oiden putoiden täht) lähtmaha kül'betišpäi pezendan aigan, mugažo sobmähä.
* ''[[küudug]]'' — sija kivirongunke da turunke. Raudpadad (čugunad) vedenke pandas lämbitamha sen verhe, erasišti niiden sijas seižub jo sur' raudasine stojan vedenke. [[Haugod]] pandas kivirongun alle.
* ''palatid'' — erižtazoižed marad vastoimahas (haudmahas).
* üks' ''[[ikun]]'' ''[[ikunlaud|laudanke]]''.
* ''vajehtadud lava'' lehtezpuižiš lahkoišpäi.
* ''lava lagiden päl'' segoitadud piskuižidenke savespäi.
* ''ližasauvuz'' haugoiden varadamha ezikül'betinke ühthiš seiniš.

== Kül'betin sauvomine ==
Kül'betin [[strub]] tehtas [[kuz'|kuzišpäi]] vai [[pedai|pedajišpäi]], erašti struban üläh tehtas [[hab]]oišpäi, sikš miše habasižed parded lahotas alahan teravašti lujas nepsudespäi. [[Lep]]aspäi ei tegkoi, sikš miše om jüged löuta sättujid parzid.

Strub [[samal]]tas hüvin pandes sijha. Muga kül'bet' püžuškandeb lämän pit'kha.

Vepsän küliš kül'betin alusenkived pandas laptha läz [[jogi|jogen]] randad, miše oliži lähemba kantta pehmdad vet da huhtoida sobid. Mugažo kül'bet' sijatas laptha pertin [[ukk]]aspäi.

== Erazvuiččiden rahvahiden kül'betin tipad ==
* [[Venälaine kül'bet']]
* [[Saun]] (suomalaine kül'bet')
* Kuiv [[saun]] (kuivan il'manke)
* [[Sento]] (japonine kül'bet')
* [[Termid]] (amuižrimalaine kül'bet')
* [[Bahnik]] (armenine kül'bet')
* [[Hammam]] (arabine i turkaine kül'bet')

== Kül'bet'he sidotud vepsän tärtused ==
* ''Kül'bet'kibu, kül'bet'pagan, kül'bet'viga'' — läzund kül'betin jäl'ghe.

== Kül'bet'he sidotud vepsän muštatišed da ozoitesed ==
=== Muštatišed ===
<blockquote>
* ''Kül'bet' kebnendab melen.''
</blockquote>

=== Ozoitesed ===
<blockquote>
Must härgaine om lujas joll'akaz, hot' äjak vet anda, ka kaiken job (küuduk).
</blockquote>

== Irdkosketused ==
* [http://vepsian.krc.karelia.ru/text/?text_id=108 Kut lämbitadas kül'betin' mijau Pondlau // Vepsän kelen korpus. — #108.]
* [http://vepsian.krc.karelia.ru/text/?text_id=168 Kut kil'betin' saavaba // Vepsän kelen korpus. — #164.]
* [http://www.youtube.com/watch?v=EntDTGYbMxY Veroiden tedolang — Kül'betin polhe // Viestit Karjala ''youtube.com''-saital.] <small>(+ subtitrad venän kelel)</small>

{{Commons|Banya}}

[[Kategorii:Kül'bet'| ]]
[[Kategorii:Sauvused]]
[[Kategorii:Pert']]
