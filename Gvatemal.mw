{{10000}}
{{Valdkund
| Nimi = Gvatemalan Tazovaldkund<br >República de Guatemala
| Valdkundznam = Coat of arms of Guatemala.svg
| Flag = Flag of Guatemala.svg
| Valdkundznam text = Gvatemalan valdkundznam
| Flag text = Gvatemalan flag
| Pälidn = Gvatemal (lidn){{!}}Gvatemal-lidn
| Eläjiden lugu = 16,581,273<ref>[https://www.cia.gov/library/publications/the-world-factbook/geos/gt.html Gvatemalan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 108,889
| Kart = LocationGuatemala.svg
| Kel' = [[ispanijan kel'|ispanijan]]
| Valdkundan pämez' = [[Džammattei Alehandro|Alehandro Džammattei]]
| Päministr = ''hän-žo''
| Religii = [[hristanuskond]]
| Valüt = [[gvatemalan ketsal']] (GTQ)
| Internet-domen = [[.gt]]
| Telefonkod = +502
| Aigvö = [[UTC]]−6
}}
{{Znamoičendad|Gvatemal (znamoičendad)}}
'''Gvatemal''', täuz' oficialine form — '''Gvatemalan Tazovaldkund''' ({{lang-es|República de Guatemala}}), om valdkund [[Keskuzamerik]]as. Pälidn da kaikiš suremb lidn om [[Gvatemal (lidn)|Gvatemal-lidn]].

== Etimologii ==
Valdkundan nimituz [[nahuatlin kel'|nahuatlin kelel]] ([[:nah:Cuauhtēmallān|''Cuauhtēmallān'']]) znamoičeb «äjiden puiden taho».

== Istorii ==
Vn 1821 15. päiväl sügüz'kud Gvatemal tedištoiti ičeze ripmatomudes [[Ispanii|Ispanijaspäi]].

Vozil 1960−1996 Rahvahanikoiden soda mäni valdkundas.

Valdkundan ezmäine Konstitucii oli olmas vspäi 1825. Jäl'gmäine 12nz' lugul Konstitucii<ref>[http://www.constituteproject.org/ontology/Guatemala?lang=en Gvatemalan Konstitucijan tekst ''constituteproject.org''-saital.] {{ref-en}}</ref><ref>[http://es.wikisource.org/wiki/Constitución_de_Guatemala Gvatemalan Konstitucii 1985 (vn 1993 vajehtusidenke) ispanijankel'žes Vikiaitas.] {{ref-es}}</ref> om väges vspäi 1985 voziden 1986 i 1993 vajehtusidenke.

== Geografijan andmused ==
[[Fail:Guatemala Topography.png|thumb|left|250px|Gvatemalan topografine kart.]]
Gvatemal om mavaldkundröunoiš [[Meksik]]anke lodehes da pohjoižes (röunan piduz — 958 km), [[Beliz]]anke päivnouzmas (266 km), [[Gonduras]]anke (244 km) da [[Sal'vador]]anke (199 km) suvipäivnouzmas. Ühthine röun kuivmadme — 1667 km. Valdkundan päivnouzmaižed randad lainištab [[Atlantine valdmeri|Atlantižen valdmeren]] [[Kariban meri|Kariban meren]] Gondurasan laht, suvipäivlaskmaižed randad lainištab [[Tün' valdmeri]]. Ühthine randanpird — 400 km.

Gvatemalan territorijan keskuzpalan Kordiljerad-mäged ottas. Peten-plato om man pohjoižpoles. Kaikiš korktemb čokkoim om [[Tahumul'ko]]-vulkan, 4211 m valdmeren pindan päl. Kaik om 33 [[vulkan]]ad, voib olda lujid [[manrehkaiduz|manrehkaidusid]] erašti, pened manrehkaidused oma paksud. Kaikiš znamasižemb järv om [[Isabal' (järv)|Isabal']], jogi — [[Motagua (jogi)|Motagua]].

Randišton klimat om [[tropine vö|tropine]], mägištol om [[ven vö|ven]] klimat. Voden kesklämuz om +23..+27 C° randpolel, mägištol +15..+20 C°. Tal'vel (viluku-uhoku) paneb [[hala|haloid]] mägile (−10 C°), mägištol voib olda 0 C°. Paneb sadegid 1300 mm keskmäras, semendkul-redukul tobjimalaz. [[Tropine ciklon|Tropižed ciklonad]] oma paksud.

Londuseližed pävarad oma [[kivivoi]], [[nikel']], [[antimonii]], [[kuld]], [[hahktin]]; toižed varad oma [[mec]], [[gidroenergii]], [[kala]].

== Politine sistem ==
[[Fail:El Congreso de la República.JPG|thumb|right|250px|Parlamentan pert' [[Gvatemal (lidn)|Gvatemal]]-pälidnas.]]
Gvatemal om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke. Valdkundan pämez' om prezident ({{lang-es|Presidente de Guatemala}}), hän-žo om ohjastusen pämez' da armijan päkäsknik. Rahvaz valičeb händast nelläks vodeks, toižen strokun voimuseta. Ministrad da varaprezident oma abuiš prezidental. Ohjastuz voib vahvištada käskusid, kut parlament-ki.

Parlament om üks'kodine Kongress ({{lang-es|Congreso de la República}}), rahvaz valičeb sen 158 ühtnijoid mugažo nelläks vodeks.

Gvatemalan järgenduseližed pävaličendad oliba vn 2019 16. päiväl kezakud i 11. päiväl elokud. Nügüdläine prezident om [[Džammattei Alehandro|Alehandro Džammattei]] vs 2020 vilukun 14. päiväspäi. Hän sai vägestust valičendoiden kahtendel tural vn 2019 11. päiväl elokud (57,95%).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gvatemalan administrativiž-territorialine jagand]].''

Gvatemal jagase 22 departamentaks ({{lang-es|departamento}}). Departamentad alajagasoiš municipalitetoikš (vl 2014 kaik niid oli 338, isp. ''municipio'').

== Eläjad ==
Gvatemalas elädas [[gvatemalalaižed]]. Vn 2014 heinkus valdkundan ristitišt oli 14,647,083 eläjad. Kaikiš suremb ristitišt om nügüd'.

[[Ispanijan kel']] om ristitišton seičemen kümnendest mamankel'. Ristituiden kaks' videndest kävutadas maja-indejalaižiden kelid. Kaik om 23 igähižiden rahvahiden kel't valdkundas.

Augotižlibundan mödhe (2018): [[mestizo]] (sijaline nimituz om ladino, segoitadud indejalaižed ispanijalaižidenke) — 56,0%, [[maja]]-indejalaižed — 41,7%, [[ksinka]]-indejalaižed — 1,8%, afrikalaižed — 0,2%, [[garifuna]]-indejalaižed — 0,1%, verazmalaižed — 0,2%.

Uskondan mödhe eläjad oma riman [[katoline jumalankodikund|katolikad]], [[protestantizm|protestantad]], majan rahvahaližen uskondan polenpidajad.

Gvatemalan toižed sured lidnad (enamba 600 tuh. ristituid vl 2012, surembaspäi penembha<ref>[http://www.ine.gob.gt/ Vn 2012 rahvahanlugemižen satused. — Gvatemalan Nacionaline statistikan institut (''ine.gob.gt'').] {{ref-es}}</ref>): [[Villa Nuev]], [[Mihko]]. Vl 2002 kaik oli 101 lidnad enamba 10 tuh. ristitištonke. Lidnalaižiden pala om 51,8% (2020).

== Ižanduz ==
Vn 2009 Gvatemalan päeksport oli erazvuiččed [[sobad]] (läz 12%), [[sahar (produkt)|sahar]] (10%), [[kofe]] (8%), [[banan]]ad (7%); toine eksport — [[kuld]], metallkivendoiden koncentratad, [[kivivoi]], [[pal'mvoi]], [[zell'|zelläd]], [[muil]].

== Homaičendad ==
<references />

== Irdkosketused ==
* [http://www.guatemala.gob.gt/ Gvatemalan Tazovaldkundan prezidentan da ohjastusen oficialine sait (''guatemala.gob.gt'').] {{ref-es}}
* [http://www.congreso.gob.gt/ Gvatemalan Tazovaldkundan parlamentan oficialine sait (''congreso.gob.gt'').] {{ref-es}}
* [http://www.mindef.mil.gt/ Gvatemalan kaičendministrusen oficialine sait (''mindef.mil.gt'').] {{ref-es}}
{{Commons|Guatemala}}

{{Pohjoižamerik}}

[[Kategorii:Gvatemal| ]]
