{{Znamoičendad|Gvatemal (znamoičendad)}}
{{Valdkund
| Nimi = Gvatemalan Tazovaldkund<br >República de Guatemala
| Valdkundznam = Coat of arms of Guatemala.svg
| Flag = Flag of Guatemala.svg
| Valdkundznam text = Gvatemalan valdkundznam
| Flag text = Gvatemalan flag
| Pälidn = Gvatemal (lidn){{!}}Gvatemal-lidn
| Eläjiden lugu = 14,647,083<ref>[https://www.cia.gov/library/publications/the-world-factbook/geos/gt.html Vl 2014 Gvatemalan ristitišton endustuz heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 108,889
| Kart = LocationGuatemala.svg
| Kel' = [[ispanijan kel'|ispanijan]]
| Valdkundan pämez' = [[Mal'donado Agirre Alehandro|Alehandro Mal'donado Agirre]] (''radonoigendai'')
| Päministr = ''hän-žo''
| Religii = [[hristanuskond]]
| Valüt = [[Gvatemalan ketsal']] (GTQ)
| Internet-domen = [[.gt]]
| Telefonkod = +502
| Aigvö = [[UTC]]-6
}}
'''Gvatemal''', täuz' oficialine form — '''Gvatemalan Tazovaldkund''' ([[ispanijan kel'|isp.]]: ''República de Guatemala''), om valdkund [[Keskuzamerik]]as. Pälidn da kaikiš suremb lidn om [[Gvatemal (lidn)|Gvatemal-lidn]].

== Etimologii ==
Valdkundan nimituz [[nahuatlin kel'|nahuatlin kelel]] ([[:nah:Cuauhtēmallān|''Cuauhtēmallān'']]) znamoičeb «äjiden puiden taho».

== Istorii ==
Vl 1821 sügüz'kun 15. päiväl Gvatemal tedoti ičeze ripmatomudes [[Ispanii|Ispanijaspäi]].

Vozil 1960-1996 Rahvahanikoiden soda oli valdkundas.

Jäl'gmäine Konstitucii tuli väghe vl 1985 (vn 1993 vajehtusidenke)<ref>[http://www.acnur.org/biblioteca/pdf/0134.pdf Gvatemalan Konstitucii 1985 (vn 1993 vajehtusidenke). — Acnur.org.] {{ref-es}}</ref>.

== Geografijan andmused ==
[[Fail:Guatemala Topography.png|thumb|left|250px|Gvatemalan topografine kart.]]
Gvatemal om mavaldkundröunoiš [[Meksik]]anke lodehes da pohjoižes (röunan piduz — 958 km), [[Beliz]]anke päivnouzmas (266 km), [[Gonduras]]anke (244 km) da [[Sal'vador]]anke (199 km) suvipäivnouzmas. Ühthine röun kuivmadme — 1667 km. Valdkundan päivnouzmaižed randad lainištab [[Atlantine valdmeri|Atlantižen valdmeren]] [[Kariban meri|Kariban meren]] Gondurasan laht, suvipäivlaskmaižed randad lainištab [[Tün' valdmeri]]. Ühthine randanpird — 400 km.

Gvatemalan territorijan keskuzpalan Kordiljerad-mäged ottas. Peten-plato om man pohjoižpoles. Kaikiš korktemb čokkoim om [[Tahumul'ko]]-vulkan, 4211 m valdmeren pindan päl. Kaik om 33 [[vulkan]]ad, voib olda lujid [[manrehkaiduz|manrehkaidusid]] erašti, pened manrehkaidused oma paksud. Kaikiš znamasižemb järv om [[Isabal' (järv)|Isabal']], a jogi — [[Motagua (jogi)|Motagua]].

Randišton klimat om [[tropine vö|tropine]], mägištol om [[ven vö|ven]] klimat. Voden kesklämuz om +23...+27°C randpolel, mägištol +15...+20°C. Tal'vel (viluku-uhoku) paneb [[hala|haloid]] mägile (-10°C), mägištol voib olda 0°C. Paneb sadegid 1300 mm keskmäras, semendkul-redukul tobjimalaz. [[Tropine ciklon|Tropižed ciklonad]] oma paksud.

Londuseližed pävarad oma [[kivivoi]], [[nikel']], [[antimonii]], [[kuld]], [[hahktin]]; toižed varad oma [[mec]], [[gidroenergii]], [[kala]].

== Politine sistem ==
[[Fail:El Congreso de la República.JPG|thumb|right|250px|Parlamentan pert' [[Gvatemal (lidn)|Gvatemal]]-pälidnas.]]
Gvatemal om unitarine konstitucine [[prezidentine tazovaldkund|prezidentine]] tazovaldkund äjiden partijoiden sistemanke.

Valdkundan pämez' om prezident ([[ispanijan kel'|isp.]]: ''Presidente de Guatemala''), hän-žo om ohjastusen pämez' da armijan päkäsknik. Rahvaz valičeb händast 4 vodeks, toižen strokun voimuseta. Ministrad da varaprezident oma abuiš prezidental. Ohjastuz voib vahvištada käskusid, kut parlament-ki.

Parlament om üks'kodine Kongress ([[ispanijan kel'|isp.]]: ''Congreso de la República''), sen 158 ühtnijoid mugažo rahvaz valičeb 4 vodeks.

Gvatemalan päjärgvaličendad oliba vl 2011 sügüz'kun 11. päiväl. Nügüdläine prezidentan velgusiden oigendai om [[Mal'donado Agirre Alehandro|Alehandro Mal'donado Agirre]] vs 2015 sügüz'kun 3. päiväspäi. Prezidentan valičendoiden kahtenz' tur linneb vl 2015 redukun 25. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gvatemalan administrativiž-territorialine jagand]].''

Gvatemal alajagase 22 departamentha ([[ispanijan kel'|isp.]] ''departamento''). Departamentad alajagase municipalitetha (vl 2014 niid oli 338) ([[ispanijan kel'|isp.]] ''municipio'').

== Eläjad ==
Gvatemalas elädas [[gvatemalalaižed]]. 40% ristitud kävutadas indejalaižiden kelid.

Gvatemalan toižed sured lidnad (enamba 600 tuh. ristitud vl 2012, surembaspäi penembha<ref>[http://www.ine.gob.gt/ Vn 2012 rahvahanlugemižen satused. — Gvatemalan Nacionaline statistikan institut (ine.gob.gt).] {{ref-es}}</ref>): [[Villa Nuev]], [[Mihko]]. Vl 2002 kaik oli 101 lidnad enamba 10 tuh. ristitištonke.

== Ižanduz ==
Vn 2009 Gvatemalan päeksport oli erazvuiččed [[sobad]] (läz 12%), [[sahar (produkt)|sahar]] (10%), [[kofe]] (8%), [[banan]]ad (7%); toine eksport — [[kuld]], metallkivendoiden koncentratad, [[kivivoi]], [[pal'mvoi]], [[zell'|zelläd]], [[muil]].

== Homaičendad ==
<references />

== Irdkosketused ==
* [http://www.guatemala.gob.gt/ Gvatemalan Tazovaldkundan prezidentan da ohjastusen oficialine sait.] {{ref-es}}
* [http://www.congreso.gob.gt/ Gvatemalan Tazovaldkundan parlamentan oficialine sait.] {{ref-es}}
* [http://www.mindef.mil.gt/ Gvatemalan kaičendministrusen oficialine sait.] {{ref-es}}

{{Commons|Guatemala}}
{{Pohjoižamerik}}

[[Kategorii:Gvatemal| ]]
