{{Eländpunkt
 | Nimi = Vičug<br />Вичуга
 | Lidnanznam = Coat of Arms of Vichuga.png
 | Flag = Flag of Vichuga (Ivanovo oblast).png
 | Lidnanznam text = Vičugan lidnanznam
 | Flag text = Vičugan flag
 | Valdkund = Venäma
 | Eläjiden lugu = 32,971
 | Voz' = 2021
 | Pind = 30
 | Fail = Ivanovo Obl Vichuga asv2018-08 img10.jpg
 | Pämez' = Mihail Baranov<br/>(heinku 2018—)
 | Telefonkod = +7-49354-xx-xxx
 | Avtokod = 37
 | Aigvö = [[UTC]]+3 ([[MSK]]+0)
}}
'''Vičug''' ({{lang-ru|Ви́чуга}}) om [[Venäma]]n lidn da lidnümbrik [[Ivanovon agj]]an pohjoižpalas. Se om agjan nellänz'-videnz' lidn eläjiden lugun mödhe, [[Vičugan rajon]]an administrativine keskuz (ei mülü sihe).

== Istorii ==
Eländpunktan aluz om pandud [[VCIK|VCIK:an]] käskön mödhe vn 1925 6. päiväl kezakud koumekümnen eländpunktan da territorijan ühtenzoitusel: 20 radnikžilod, 5 küläd, 5 tegimištonzonad. Nimitihe lidnad kaikiš suremban Vičug-žilon i Uz' Vičug-raudtestancijan mödhe (nüg. muite Vičug), toine sur' žilo oli Bonäčki ({{lang-ru|Бонячки}}).

Vičug šingotase [[kangaz|kanghiden]] koumel fabrikal, mašinansauvomižen tegimel (metalližkonstrukcijad) i leibän edheotandal.

== Geografijan andmused ==
Lidn sijadase 135 m ü.m.t. keskmäižel korktusel, om ümbärtud mecoil. Matkad [[Ivanovo]]hosai om 63 km suvipäivlaskmha orhal, 73 km avtotel vai raudtel. Lähembaižed lidnad oma [[Kinešm]] 28 km pohjoižpäivnouzmha orhal, 32 km avtotedme vai raudtedme, i [[Rodniki (lidn)|Rodniki]] 17 km suvipäivlaskmha orhal vai 21 km avtotedme. Vičug-raudtestancii radab lidnan pohjoižes. «Kinešm — [[Kovrov]]»-avtote ümbärdab lidnad päivlaskmaspäi.

Vičug om lidnümbrikon üks'jäine eländpunkt.

== Eläjad ==
Vl 1939 lidnan ristitišt oli 46 931 eläjad. Vn 2010 Venäman rahvahanlugemižen mödhe lidnan eläjiden lugu oli 37 583 ristitud. Kaikiš suremb ristitišt oli 51..53 tuhad eläjid vozil 1959−1986 (53 tuh. ristitud vll 1962−1967).

Rahvahad (2010): [[venälaižed]] — 97,1%, toižed rahvahad — 2,9%.

[[Ortodoksine hristanuskond|Ortodoksižen hristanuskondan]] kuz' pühäpertid<ref>[http://sobory.ru/geo/locat/824 Vičugan pühäpertid ''sobory.ru''-saital.] {{ref-ru}}</ref> oma olmas lidnas: koume jumalanpertid i koume časounäd.

Vičugan äiprofil'ne kolledž<ref>[http://www.ogbpouvmk.ru/ Vičugan äiprofil'žen kolledžan sait (''ogbpouvmk.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Вичуга краеведческий музей.jpg|Lidnan muzei vl 2007
Ivanovo Obl Vichuga asv2018-08 img11.jpg|Sündun Eläbzdusen jumalanpert' Tezinas (Rusked), vn 2018 nägu (om saudud vll 1908−1911)
Фабрика-кухня "Нарпит".jpg|«Narpit»-sömfabrik vl 2014
Вичуга ДК 2008.jpg|Kul'turkeskuz (2008)
Больница в Вичуге.jpg|Lidnümbrikon läžundkodin päkorpus (2017)
</gallery>

== Homaičendad ==
<references />

== Irdkosketused ==
* [http://www.vichuga37.ru/ Lidnümbrikon tobmuden sait (''vichuga37.ru'').] {{ref-ru}}
{{Commons|Category:Vichuga}}

{{Ivanovon agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Ivanovon agjan lidnad]]
[[Kategorii:Ivanovon agjan lidnümbrikod]]
[[Kategorii:Vičugan rajon|*]]
