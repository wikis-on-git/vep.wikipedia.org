{{10000}}{{A10000}}
[[Fail:Strontium.jpg|thumb|left|250px|Stroncijan palaine]]
{{Himine element|38|Stroncii|Sr|87,62|Metall|2|8|18|8|2|0|0|}}
'''Stroncii''' (''Sr'' — ''strontium'' latinan kelel) om 38nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om kahtendes gruppas (vanhtunuden klassifikacijan mödhe — kahtenden gruppan päalagruppas), tabluden videndes periodas.

== Ühthine ümbrikirjutand ==
Stroncii om levitadud londuses keskmäras, sen pala Man kores om 0,014% massan mödhe (23nz' sija), litosferas — 0,045%. Metall om lujas aktivine himižešti, i sikš ei voi löuta sidä londuses puhthas olendas.

Vl 1808 anglijalaine Hemfri Devi-himik sai puhtast stroncijad ezmäižen kerdan. Nimituz libub stroncianit-mineralaspäi, löutihe sidä Šotlandijan Strontian-külänno ({{lang-gd|Sron an t-Sìthein}}).

== Fizižed ičendad ==
Stroncii om pehmed tagokaz plastine hobedaižvauged [[metall|muglmametall]].

Atommass — 87,62. Ninevuz (normaližiš arvoimižiš) — 2,54 g/sm³. Suladandlämuz — 1050 K (777 C°). Kehundlämuz — 1650 K (1377 C°).

Stabiline stroncii kogoneb nelläs izotopaspäi: <sup>84</sup>Sr (0,56%), <sup>86</sup>Sr (9,86%), <sup>87</sup>Sr (7,00%), <sup>88</sup>Sr (82,58%). Tetas 29 radioaktivišt izotopad 73..83, 85, 89..105 atommassanke, i niiden 6 izomärad.

== Himižed ičendad ==
Stroncijan muigotandmär om +2 ühtnendoiš. Reagiruindan ičendad oma [[kal'cii|kal'cijan]] pojavad. Teravas reagiruib vedenke i metallatomižidenke substancijoidenke, muigotub il'mas pakuiženke kerthenke. Läz ei ole muglreakcijoid. Stroncijan tuhk voib süttuda iče il'mas, mugažo metall palab il'mas huldutamižen aigan.

== Kävutand ==
Londuseline stroncii om toksine vähän, kävutase metallurgijas i pirotehnikas, i ei pida segoitada sidä radioaktivižidenke izotopoidenke. Ottas kävutamižhe irgäd stroncijad [[uran (himine element)|uranan]] endištandan reakcijas. Tehtas kaikenaigaižid [[magnit]]oid, stroncijan hapanduz ottase keramižen üläveimen palaks.

== Irdkosketused ==
* [http://www.webelements.com/webelements/elements/text/Sr/key.html Stroncii ''webelements.com''-saital.] {{ref-en}}
* [http://n-t.ru/ri/ps/pb038.htm Kirjutuz stroncijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Strontium}}

{{Periodine tablut}}

[[Kategorii:Himižed elementad kirjamišton mödhe]]
