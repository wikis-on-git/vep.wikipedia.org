{{Eländpunkt
 | Nimi = Šahunj<br/>Шахунья
 | Lidnanznam = Герб города Шахунья.jpg
 | Flag = 
 | Lidnanznam text = Šahunjan lidnanznam
 | Flag text = 
 | Valdkund = Venäma
 | Eläjiden lugu = 20,183
 | Voz' = 2017
 | Pind = 25
 | Fail = Городской дом культуры (Шахунья).jpg
 | Pämez' =
 | Telefonkod = +7-83152-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
'''Šahunj''' ({{lang-ru|Шаху́нья}}) om [[Venäma]]n lidn [[Alalidnan agj]]an pohjoižpäivnouzmas. Se om [[Šahunjan lidnümbrik]]on (edel vn 2011 kül'mkud — rajonan) administrativine keskuz da pala.

== Istorii ==
Ende [[marilaižed]] eliba enambuses lidnan tahondas. Eländpunktan aluz om pandud mecoiden i soiden sijha vl 1921 kuti žilo Šahunj-raudtestancijanno sauvomha da holitamha «Alauz'lidn — [[Kotel'nič]]»-raudtekeskustad koumes kilometras pohjoižpäivnouzmha ühtennimižes Šahunj-küläspäi (om olmas nügüd'-ki). Saudihe puruvedimdepod vodele 1928. Vspäi 1933 kändihe radnikžilod rajonan keskuseks. Žilo sai lidnan statusad vn 1943 27. päiväl redukud.

Šahunj šingotase maidtegimel, raudten edheotandoil (koume depod), mecanümbriradmižen sarakol (nell' edheotandad) i poimetišiden fabrikal.

== Geografijan andmused ==
Lidn sijadase rajonan päivnouzmas, 152 m ü.m.t. keskmäižel korktusel. Černušk (Čornai)-jogi da sen pened Kopan'- i Samarih-ližajoged jokstas lidnadme suvespäi pohjoižhe ([[Vetlug (jogi)|Vetlugan]] i [[Volg]]an hurapol'ne bassein). Matkad [[Kirovan agj]]an röunhasai om 20 km suvipäivnouzmha, [[Alauz'lidn]]hasai om 218 km suvipäivlaskmha orhal, 263 km avtotedme vai raudtedme. Lähembaižed lidnad oma [[Jaransk]] (Kirovan agj) 86 km päivnouzmha-suvipäivnouzmha orhal vai 101 km avtotedme, [[Uren']] 54 km päivlaskmha-suvipäivlaskmha orhal, 57 km avtotedme vai raudtedme, i [[Vetlug (lidn)|Vetlug]] 54 km lodeheze orhal vai 66 km avtotedme.

«Alauz'lidn — [[Kirov]]»-raudtekeskust jagab lidnad poleti, «Alauz'lidn — Kirov»-mante ümbärdab lidnad suvipäivlaskmaspäi.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 20 921 ristitud, lidnümbrikon viž ühesandest. Kaikiš suremb lidnan ristitišt oli enamba 23 tuhad eläjid vll 1996−2001 (23 600 rist. vl 2000). [[Ortodoksine hristanuskond|Ortodoksižen hristanuskondan]] Jumalanmaman Katken pühäpert' i kaks' časounäd oma olmas lidnas.

Rahvahad (2010): [[venälaižed]] — 96,2%, [[totarlaižed]] — 1,2%, toižed rahvahad — 2,6%.

Professionaližen opendusen aluzkund om Šahunjan agrarižen industrijan kolledž.<ref>[http://www.shapt.ru/ Šahunjan agrarižen industrijan kolledžan sait (''shapt.ru'').] {{ref-ru}}</ref>

== Homaičendad ==
<references />

== Irdkosketused ==
* [http://shahadm.ru/ Lidnan da lidnümbrikon oficialine sait (''shahadm.ru'').] {{ref-ru}}
{{Commons|Category:Shakhunya}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Šahunjan lidnümbrik|*]]
