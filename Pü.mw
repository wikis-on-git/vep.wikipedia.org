{{Taxobox
 | name         = Pü
 | image title  = Pü
 | image file   = Haselhuhn-01.jpg
 | image descr  = Pün ižač [[Königštain (Taunus)|Königštain]]-lidnan «Opel'»-zooparkas, [[Gessen]], [[Saksanma]]
 | regnum       = Živatad
 | phylum       = [[Sel'gjäntkeižed]] (''Chordata'')
 | classis      = [[Lindud]] (''Aves'')
 | ordo         = [[Kananvuiččed]] (''Galliformes'')
 | familia      = [[Fazanižed]] (''Phasianidae'')
 | genus        = [[Püd]] (''Tetrastes'')
 | species      = '''Pü'''
 | latin        = {{btname|Tetrastes bonasia |([[Linnei Karl|Linnaeus]], 1758)}}
 | wikispecies  = Tetrastes bonasia
 | commons      = Category:Tetrastes bonasia
 | itis         = 677536
 | ncbi         = 1155787
 | range map    = Tetrastes bonasia distribution.png
 | range legend =
}}
[[Fail:Tetrastes bonasia rupestris MHNT.ZOO.2010.11.4.11.jpg|thumb|right|250px|Pün munad — ''Tetrastes bonasia rupestris''.]]
'''Pü''' ({{lang-la|Tetrastes bonasia}} vai ''Bonasa bonasia'') om levitadud mec[[lind]], mülüb [[Püd]]-heimho. Lugetas 11 alaerikod.

== Leviganduz ==
Elädas kaikedme [[Evrazii|Evrazijadme]] sen meczonas da taigas. Pü pidase mecan südäimes, ei lähemba mi 200..300 metrad mecanröunaspäi. Ei navedi harvoid mecoid i mecpuištoid, otab parembaks segoitadud mecoid.

Linduiden par pidase ičeze tarhad, tal'vdub siš-žo. Ku sada püd, ka sen erik ei tule sihe tarhaze hätken. Eläb edahan ristitun pertišpäi, pölgästunuded äkkiližikš lindud voidas kadotada ičeze poigaižid, i ned pölištudas.

== Ümbrikirjutand ==
Höunhišt om kirjav (mustad, rusttad, burad, vauktad šoidud), no severziš-se metroiš näguse hahkan monohromižikš. Vedadas 500 grammad da sen vähemba, eskai täuz'kaznuded eričud oma penemba äjan, mi [[Fazanižed]]-sugukundan toižed erikod. Lind händanke om 35..37 sm pitte, suugiden maihutuzkeskust — 48..54 sm. Ižačun veduz oleleb 327..580 g, emäčun 306..560 g, laihtub tal'ven mändes. Elonmahtuz om [[tedr]]an pojav. Vedab elon man pindal, tal'vel eläb pun oksil vai lumes. Pün hibj om vaumitud hüvin tal'veks, no lind mokičese kovan pakaižen i sötken vajaguden tagut.

Söte om erazvuitte voz'aigoidme, otab sömäks marjoid, penid gavedid ([[kuzimurahaižed]]), käbuiden semnid, [[kedr]]an pähkmid, erasiden kazmusiden lehtesid i änikoid.

== Kävutand ==
Lind om [[mectuz|sportmectusen]] objektaks lihaze-delikatesha näht. 1970-nzihe vozihesai riktud pü oli [[Venäma]]n eksportan palaks.

Kodikoičese pahoin<ref>[https://incubatortorg.ru/interes090.html Püiden kazvatuz. — ''Incubatortorg.ru''.] {{ref-ru}}</ref>. Voib kazvatada pün poigaižid stajas, no se koverikaz rad sättub populäcijan üdessündutamižen täht vaiše.

== Homaičendad ==
<references />

{{Commons|Tetrastes bonasia}}

[[Kategorii:Fazanižed]]
[[Kategorii:Živatad kirjamišton mödhe]]
[[Kategorii:Lindud]]
