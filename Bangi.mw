{{Eländpunkt
 | Nimi = Bangi<br />Bangui <small>(franc.)</small><br />Kötä gbätä tî Bangî <small>(sango)</small>
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Keskafrikan Tazovaldkund
 | Eläjiden lugu = 734,350
 | Voz' = 2012
 | Pind = 67
 | Fail = Bangui collage.png
 | Pämez' = 
 | Telefonkod = +236-
 | Aigvö = [[UTC]]+1
}}
[[Fail:Map - Arrondissements and Quartiers in the agglomeration of Bangui.png|thumb|left|250px|Lidnan kart ümbrištonke (2013)]]
'''Bangi''' ({{lang-fr|Bangui}} [bɑ̃ɡi]) , [[sango (kel')|sango]]: ''Kötä gbätä tî Bangî'') om [[Keskafrikan Tazovaldkund]]an pälidn da kaikiš suremb lidn.

== Istorii ==
Eländpunktan aluz om pandud vl 1889 kuti [[Francii|francine]] sodapost. Se oli kolonijan administrativižeks keskuseks, vspäi 1960 ripmatoman valdkundan pälidn. Bangin universitet om avaitud vl 1970.

Bangi om torguindan i kommercijan keskuz. Valdkundan kaik irdpol'ne torguind tegese pälidnas, puvill, pumaterialad, kofe i sizal' lähttas eksportaks. Tehtas nenid produktoid Bangiš: tekstil', sömtavarad (sidä kesken [[olud]]), kengäd, [[muil]]ad. Jogiport i rahvahidenkeskeine lendimport ratas lidnas.

== Geografijan andmused ==
Lidn sijadase valdkundan suvipäivlaskmas, Ubangi-jogen oiktal pohjoižel randal ([[Kongo (jogi)|Kongo-jogen]] oiged ližajogi), 369 m ü.m.t. keskmäižel korktusel. Nimituz znamoičeb «kos'ked», ned oma jogen mödvedhe. [[Kongon Demokratine Tazovaldkund]] da sen [[Zongo (lidn)|Zongo-lidn]] levinedas jogen vastrandal, lidnad ühtenzoittas ehtatimel.

Klimat om [[tropikad|tropižen]] savannan. Kun keskmäine lämuz om +25..+27 C° vodes läbi. Ekstremumad oma +13 C° i +39 C°. Paneb sadegid 1520 mm vodes, vähemba tal'vkus-uhokus (20..39 mm kus), enamba semendkus i heinkus-redukus (170..240 mm kus). Vihmoiden aigan relätivine nepsuz om 80..83 %. Ezilidnad alangoiš alištudas sur'vezile. Pälidn sijadase Afrikan kaikiš järedamban magnitanomalijan keskuses, se anomalii om ellips seičemesadad i tuha kilometrad surtte.

== Eläjad ==
Vl 2012 lidnan eläjiden lugu oli 734 350 ristitud. Valdkundan ristitišton tobj pala eläb pälidnas da läz sidä.

== Homaičendad ==
<references />

{{Commons|Category:Bangui}}

{{Afrikan pälidnad}}

[[Kategorii:Bangi| ]]
[[Kategorii:Keskafrikan Tazovaldkundan lidnad]]
[[Kategorii:Eländpunktad kirjamišton mödhe]]
[[Kategorii:Keskafrikan Tazovaldkund|*]]
[[Kategorii:Pälidnad]]
