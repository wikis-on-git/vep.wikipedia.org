{{Eländpunkt
 | Nimi = Pietarsaari <small>(veps. i suom.)</small><br />Jakobstad <small>(roč.)</small>
 | Lidnanznam = Pietarsaari.vaakuna.svg
 | Flag =
 | Lidnanznam text = Pietarsaarin lidnanznam
 | Flag text = Pietarsaarin flag
 | Valdkund = Suomenma
 | Eläjiden lugu = 19,212
 | Voz' = 2020-01-01
 | Pind = 396.35
 | Fail = Jakobstad from water tower.jpg
 | Pämez' = Kristina Stenman<br />(uhoku 2016—)
 | Telefonkod = +358-(0)6
 | Aigvö = tal'vel [[UTC]]+2,<br />kezal [[UTC]]+3
}}
'''Pietarsaari''' (mugažo [[suomen kel'|suomen kelel]], {{lang-sv|Jakobstad}}, paginkeles ühthine nimituz om ''Jeppis'') om [[Suomenma]]n lidn valdkundan päivlaskmas, [[Botnine laht|Botnižen lahten]] randal. Se om [[Pohjanma]]-agjan kahtenz' lidnankund kudespäi eläjiden lugun mödhe.

== Istorii ==
Eländpunktan aluz om pandud ''Pedersöre''-tulendha vl 1652 lidnan statusanke. [[Ročinma]]n Jakob Pontusson Delagardi-sodamehen (1583−1652) Ebba Brahe-leskiak (1596−1674) pani lidnad vanhan merikaran randal i nimiti ičeze mužikan muštoks. Jumalanpertin tulend om olmas 1520-nziš vozišpäi, «Pedran sar'» ročikš, nimituz om kaičenus suomen keles. Nügüd'aigan lidn röunatab Pedersöre-küläkundanke.

Vl 1714 [[Venäma]]n sodaväged poltiba lidnad, mugažo Jakobstad paloi vl 1835. Torguindport laivoidenke oliba muretud [[Kriman soda]]n aigan 19. voz'sadan keskes.

Pietarsaari šingotase [[UPM]]-kompanijan cellülozbumagaižel tegimel, [[purehveneh]]iden tehmižen edheotandal («Nautor Oy Ab»), [[jaht]]ansauvomižen kompanijal («Baltic Yachts»), kalibruindan elektroladimiden pästandal («Beamex Oy Ab») i meriportal. Tabakfabrik om sauptud vl 1998. «Rusk»-muzikfestival' oleskeleb joga vodel kül'mkun lopus.

== Geografijan andmused ==
Lidn sijadase mererandal, agjan pohjoižpäivnouzmaižes čogas. Matkad agjan [[Vas (lidn)|Vas]]-lidnhasai om 84 km suvipäivlaskmha orhal, 98 km avtol vai raudtel, [[Hel'sinki]]hesai om 407 km suvhe-suvipäivnouzmha orhal, 475 km avtotedme vai raudtel. Lähembaižed lidnad avtotedme oma [[Kokkol]] (Keskpohjanma) 27 km pohjoižpäivnouzmha i [[Uusikaarlepüü]] 20 km suvipäivlaskmha-suvhe.

Vl 2020 lidnan ühthine pind — 396,35 km², sidä kesken kuivma 88,44 km², vezi i sokaz tahond ottas 3,44 km², meri om 304,47 km².

== Eläjad ==
Vl 1980 eläjiden lugu oli 20 700 ristitud (kaikiš suremb ristitišt), vl 2010 — 19 656 ristitud.

Vn 2016 andmusiden mödhe, suomen kel' om mamankeleks 35,8% täht lidnalaižišpäi, ročin kel' — 56,1%, toižed keled — 8,1%.

Edeline lidnan pämez' om Mikael' Jakobsson (2006–2015).

== Galerei ==
<gallery mode="packed" heights="125px">
Jakobstad town office 20180705.jpg|Lidnan ohjastusen pert'
Kyrkan Jakobstad 3.jpg|Pietarsaarin jumalanpert'<br />(1731, vn 2016 nägu)
Jakobstad paper factory.jpg|Cellülozbumagaine tegim<br />(2005)
Jakobstad Musikhuset.jpg|Muzikan pert'
Pietarsaari railway station 20180705.jpg|Pietarsaarin päraudtestancijan i avtostancijan sauvuz<br />(2018)
</gallery>

== Homaičendad ==
<references />

== Irdkosketused ==
* [http://www.jakobstad.fi/ Lidnan oficialine sait (''jakobstad.fi'').] {{ref-sv}} {{ref-fi}} {{ref-en}}
{{Commons|Category:Jakobstad}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjanma]]
