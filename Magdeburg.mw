{{Eländpunkt
 | Nimi = Magdeburg
 | Lidnanznam = Wappen Magdeburg.svg
 | Flag = Knatterflagge der Stadt Magdeburg vorm Hbf.jpg
 | Lidnanznam text = Magdeburgan lidnanznam
 | Flag text = Magdeburgan flag
 | Valdkund = Saksanma
 | Eläjiden lugu = 238,478
 | Voz' = 2017-12-31
 | Pind = 200.95
 | Fail = Blick über Magdeburg.JPG
 | Pämez' = Lutc Trümper (2001—)
 | Telefonkod = +49-391
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Magdeburg Alter Markt mit Rathaus.jpg|thumb|left|250px|Lidnan ohjastusen pert'. Ph. Johannan jumalanpert' om tagamal.]]
'''Magdeburg''' (mugažo [[saksan kel'|saksan kelel]], virktas: [ˈmakdəbʊrk]; [[ülälužican kel'|ülälužic]].: ''Dźěwin'') om lidn [[Saksanma]]n päivnouzmas. Se om [[Saksonii Anhal't]]-federacijanman administrativižeks keskuseks vspäi 1990.

== Istorii ==
Eländpunkt mainitase vspäi 805 torguindsijaks (vl 2005 praznuiči 1200-voččen jubilejan). Rimalaine Otton I-imperator pani jumalankodin alust vl 937. Vozil 968−1648 Magdeburg oli arhiepiskopoiden olendan sijaks.

[[Toine mail'man soda|Toižen mail'man sodan]] aigan vn 1945 16. päiväl vilukud vanh lidn oli pandud mantazole läz täuzin bombardiruindan tagut, 190 tuh. ristituid jäihe koditomikš. Nügüd'aigaižen stilin pertišt om vanhan lidnan sijas. Vn 2013 kezakus lidn om elänu lujas sur'vedes läbi.

Magdeburgan ižandusen sarakod oma logistik ([[Deutsche Bahn AG]] om päradonandajan — raudtetransport), terasen, bumagan, tekstilin i himižsubstancijoiden tehmine, mašiništonsauvomižen inžiniring, tervhuden menedžment.

== Geografijan andmused ==
Magdeburg seižub [[El'b]]-jogen randoil. Lidn sijadase federacijanman keskuses, 41..123 m korktusil valdmeren pindan päl, 55 m korktuz om keskmäine. [[Keskuzgermanijan vezite]]n päivnouzmaine agj om lidnan pohjoižröunaks. Matkad [[Berlin]]hasai om 155 km päivnouzmha kiruhtedme.

Magdeburg jagase 40 lidnrajonha (saks. ''Stadtteil'').

== Eläjad ==
Vn 2011 rahvahanlugemižen mödhe eläjiden lugu oli 228 144 ristitud. Vl 1941 ristitišt oli kaikiš suremb lidnan istorijas — 346 tuhad eläjid.

Kaks' universitetad om avaitud lidnas.

== Transport ==
Avtobusad, tramvaid da jogilaivad oma kundaližeks transportaks lidnas. Magdeburg om olmas järedaks raudtesol'meks. Jogijüguport radab lidnas.

== Irdkosketused ==
* [http://www.magdeburg.de/ Lidnan tobmuden sait (''magdeburg.de'').] {{ref-de}} {{ref-en}}
{{Commons|Magdeburg}}

{{Saksanman federacijanmad}}

[[Kategorii:Magdeburg| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Saksonii Anhal't|*]]
