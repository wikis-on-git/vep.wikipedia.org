{{1000}}
{{Valdkund
| Nimi = Egiptan Arabine Tazovaldkund<br />جمهورية مصر العربية<br /><small>''(Džumhurijat Misr Al Arabija)''</small>
| Valdkundznam = Coat of arms of Egypt.svg
| Flag = Flag of Egypt.svg
| Valdkundznam text = Egiptan valdkundznam
| Flag text = Egiptan flag
| Pälidn = Kair
| Eläjiden lugu = 86,895,099<ref>[https://www.cia.gov/library/publications/the-world-factbook/geos/eg.html Egiptan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 1,001,450
| Kart = Egypt in its region (undisputed).svg
| Kel' = [[araban kel'|araban]]
| Valdkundan pämez' = [[As Sisi Abdul Fattah Halil|Abdul Fattah Halil As Sisi]]
| Päministr = [[Mahläb Ibragim|Ibragim Mahläb]]
| Religii = [[islam]]
| Valüt = [[egiptan funt]] (EGP)
| Internet-domen = [[.eg]]
| Telefonkod = +20
| Aigvö = tal'vel [[UTC]]+2<br />kezal [[UTC]]+3
}}
'''Egipt''' ([[araban kel'|arab.]] مصر ''Misr''), oficialižikš — '''Egiptan Arabine Tazovaldkund''' ([[araban kel'|arab.]] جمهورية مصر العربية ''Džumhurijat Misr Al Arabija''), om valdkund [[Pohjoine Afrik|Pohjoižes Afrikas]]. Mugažo [[Azii|azijalaine]] [[Sinai (pol'sar')|Sinai-pol'sar']] mülüb sihe. Sen päine da kaikiš suremb lidn om [[Kair]].

Egipt om Afrikan koumanz' valdkund ičeze ristitišton lugun mödhe ([[Nigerii|Nigerijan]] da [[Efiopii|Efiopijan]] jäl'ghe).

== Istorii ==
Vl 1922 uhokun 28. päivän Egipt tedoti ičeze ripmatomudes [[Britanine imperii|Britanižes imperijaspäi]].

== Geografijan andmused ==
[[Fail:Egypt Topography.png|thumb|left|250px|Egiptan topografine kart.]]
Valdkund röunatab [[Izrail'|Izrailinke]] (röunan piduz — 208 km) da [[Palestin]]anke (sen [[Gazan Sektor]]anke) (13 km)pohjoižpäivnouzmas, [[Sudan]]anke suves (1276 km), [[Livii|Livijanke]] päivlaskmas (1115 km). Ühthine röunoiden piduz om 2612 km.

Egiptan pohjoižed randad lainištab [[Keskmeri]], a päivnouzmaižed randad — [[Rusked meri]] (siš om meriröunoid [[Iordanii|Iordanijanke]] da [[Saudan Arabii|Saudan Arabijanke]]). Kaik randanpird — 2450 km. Molembad mered ühtenzoittas ratud [[Suecan kanal]]al. Se om mail'man kaikiš järedamb ratud kanal (vspäi 1869).

Egipt om letkesižiden rahvahatomiden maiden valdkund (96% territorijad). [[Nil]]-jogi jokseb kaiken valdkundan kal't suvespäi pohjoižhe. Sen alangišt da del't otab 4% valdkundan territorijad da ani kaik ristitištod. Kaikiš korktemb čokkoim om [[Pühän Ekaterinan]]-mägi ([[Sinai (pol'sar')|Sinaiš]]), 2636 m meren pindan päl. Kaikiš alahaižemb čokkoim om Kattar-alang, 133 metrad meren pindan al.

Londuseližed pävarad — [[kivivoi]], [[londuseline gaz]], [[fosfatad]], [[metall]]ad ([[raud|raudkivend]], [[hahktin]], [[cink]], [[marganc]], harvad mametallad); toižed varad — [[sauvondgips]], [[azbest]], [[tal'k]], [[sol]].

== Tobmuz ==
[[Fail:GD-EG-Caire-Abedin003.JPG|thumb|right|250px|''Abdin-pert'kulu'' om Egiptan prezidentan radsija da üks' sijadusišpäi.]]
Ohjandusen form om unitarine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident (kaik rahvaz valičeb händast). Prezidentan valdatusiden strok om 4 vot (om oiktuz valitas tošti).

Parlament, Nacionaline suim, om kaks'kodine. Üläkodi, Šura-nevondkund ([[araban kel'|arab.]] ''Medžlis Aš Šura''), mülüb 264 ezitajad (heid valitas 6 vodeks). Alakodi, Rahvahan Suim ([[araban kel'|arab.]] ''Medžlis Aš Šaab''), mülüb 518 ristitud (heid kaik rahvaz valičeb 5 vodeks, om radajiden, manmehiden da naižiden kvotid).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Egiptan administrativiž-territorialine jagand]].''

Administrativiž-territorialižikš Egipt alajagase 27 ''[[muhafaz]]:ha'' (vai provincijha)<ref>[http://www.capmas.gov.eg/pdf/Egypt%20In%20Figures/Tables/1-%20%D8%A7%D9%84%D8%B3%D9%83%D8%A7%D9%86/13.pdf Egiptan muhafazoiden pind da ristitišt (2011, 1. heinku). — Capmas.gov.eg.]</ref>.

== Eläjad ==
Egiptas elädas [[egiptalaižed]].

Egiptan järedad lidnad (enamba 500 tuh. ristitud vl 2012, surembaspäi penembha): [[Kair]], [[Aleksandrii]], [[Giz]], [[Šubr El' Heim]], [[Port Said]], [[Suec]].

=== Religii ===
Egipt om üks' kaikiš amuižembiš valdkundoišpäi mail'mas (3. voz'tuhaspäi edel m.e.). Uskojiden mülükund (vn 1994 rahvahanlugemižen mödhe): 90% — [[islam|islamanuskojad]], 9% — [[hristanuskond|koptalaižed hristanuskojad]], toižed [[hristanuskond|hristanuskojad]] — 1%<ref>[http://books.google.com/?id=xrGL7o69KBIC&pg=PA145&lpg=PA145&dq=coptic+orthodox Betty Jane Bailey. ''Who are the Christians in the Middle East?''] ISBN 978-0-8028-1020-5.</ref>.

== Rahvahanižanduz ==
Egiptan päeksport om [[kivivoi]] (22%), [[söndtavarad]] ([[frukt]]ad, [[vinmarj]], [[ris]], [[kartohk]], [[sahar (produkt)|sahar]], [[sagud]] — kaik läz 15%), [[londuseline gaz]] (11%), [[metall]]ad ([[raud]], [[vas'k]], [[alüminii]] — läz 10%), [[sobad]] da [[kour]]ad da [[puvill]] (10%), himižen tegimišton produkcii (10%); toine eksport — [[optine kabel']], [[tualetbumag]].

== Homaičendad ==
<references />

== Irdkosketused ==
* [http://www.eip.gov.eg/ Egiptan valdkundaline informacine sait.] {{ref-ar}} {{ref-en}}
* [http://www.egypt.gov.eg/english/ Egiptan ohjastusen holitusiden sait.] {{ref-en}} {{ref-ar}}
* [http://www.idsc.gov.eg/ Egiptine informacijan da pätusiden kaimandan keskuz.] {{ref-ar}} {{ref-en}}
* [http://www.sis.gov.eg/ Egiptan valdkundaližen informacižed holitused.] {{ref-ar}} {{ref-en}} {{ref-fr}}
* [https://commons.wikimedia.org/wiki/Atlas_of_Egypt/ Egiptan atlas Vikimedijas.]

{{Commons|Egypt}}
{{Afrik}}
{{Azii}}

[[Kategorii:Egipt| ]]
