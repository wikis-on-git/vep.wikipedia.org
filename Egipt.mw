{{1000}}
{{Valdkund
| Nimi = Egiptan Arabine Tazovaldkund<br />جمهورية مصر العربية<br /><small>(Džumhurijat Misr Al Arabija)</small>
| Valdkundznam = Coat of arms of Egypt.svg
| Flag = Flag of Egypt.svg
| Valdkundznam text = Egiptan emblem
| Flag text = Egiptan flag
| Pälidn = Kair
| Eläjiden lugu = 85.294.388<ref>[http://www.census.gov/population/international/data/countryrank/rank.php Country Rank. Countries and Areas Ranked by Population: 2013. — U.S. Department of Commerce — Census.gov.]</ref>
| Voz' = 2013
| Pind = 1.001.450
| Kart = LocationEgypt.svg
| Kel' = [[araban kel'|araban]]
| Valdkundan pämez' = [[As Sisi Abdul Fattah Halil|Abdul Fattah Halil As Sisi]]
| Päministr = [[Mahläb Ibragim|Ibragim Mahläb]]
| Religii = [[islam]]
| Valüt = [[egiptan funt]] (EGP)
| Internet-domen = [[.eg]]
| Telefonkod = +20
| Aigvö = tal'vel [[UTC]]+2<br />kezal [[UTC]]+3
}}
'''Egipt''' ([[araban kel'|arab.]] مصر ''Misr''), oficialižikš — '''Egiptan Arabine Tazovaldkund''' ([[araban kel'|arab.]] جمهورية مصر العربية ''Džumhurijat Misr Al Arabija''), om valdkund [[Pohjoine Afrik|Pohjoižes Afrikas]]. Sihe mülüb mugažo [[Azii|azijalaine]] [[Sinai (pol'sar')|Sinai-pol'sar']]. Sen päine da kaikiš suremb lidn om [[Kair]].

Egipt om Afrikan koumanz' valdkund ičeze ristitišton lugun mödhe ([[Nigerii|Nigerijan]] da [[Efiopii|Efiopijan]] jäl'ghe). Se röunatab [[Izrail'|Izrailinke]] da [[Palestin]]anke (sen [[Gazan Sektor]]anke) pohjoižpäivnouzmas, [[Sudan]]anke suves, [[Livii|Livijanke]] päivlaskmas. Sen pohjoižed randad lainištab [[Keskmeri]], a päivnouzmaižed randad — [[Rusked meri]] (siš om meriröunoid [[Iordanii|Iordanijanke]] da [[Saudan Arabii|Saudan Arabijanke]]). Molembad mered ühtenzoittas ratud [[Suecan kanal]]al. Se om mail'man kaikiš järedamb ratud kanal (vn. 1869).

== Geografii ==
Egipt om letkesižiden rahvahatomiden maiden valdkund (96% territorijad). [[Nil]]-jogi jokseb kaiken valdkundan kal't suvespäi pohjoižhe. Sen alangišt da del't otab 4% valdkundan territorijad da ani kaik ristitištod. Kaikiš korktemb čokkoim om [[Pühän Ekaterinan]]-mägi ([[Sinai (pol'sar')|Sinaiš]]), 2636 m meren pindan päl. Kaikiš alahaižemb čokkoim om Kattar-alang, 133 metrad meren pindan al.

== Tobmuz ==
Egipt om prezidentiž-parlamentine tazovaldkund. Parlament, Nacionaline suim, om kaks'kodine. Üläkodi, Šura-nevondkund ([[araban kel'|arab.]] ''Medžlis Aš Šura''), mülüb 264 ezitajad (heid valitadas 6 vodeks). Alakodi, Rahvahan suim ([[araban kel'|arab.]] ''Medžlis Aš Šaab''), mülüb 518 ristitud (heid kaik rahvaz valitab 5 vodeks, om radajiden, manmehiden da naižiden kvotid). Valdkundan pämez' om prezident (kaik rahvaz valitab händast). Prezidentan valdatusiden strok om 4 vot (om oiktuz valitas tošti).

== Administrativiž-territorialine jagand ==
Administrativiž-territorialižikš Egipt alajagase 27 ''[[muhafaz]]oihe'' (vai provincijoihe)<ref>[http://www.capmas.gov.eg/pdf/Egypt%20In%20Figures/Tables/1-%20%D8%A7%D9%84%D8%B3%D9%83%D8%A7%D9%86/13.pdf Egiptan muhafazoiden pind da ristitišt (2011, 1. heinku). — Capmas.gov.eg.]</ref>.

== Religii ==
Egipt om üks' kaikiš amuižembiš valdkundoišpäi mail'mas (3. voz'tuhaspäi edel m.e.). Uskojiden mülükund (vn. 1994 rahvahanlugemižen mödhe): 90% — [[islam|islamanuskojad]], 9% — [[hristanuskond|koptalaižed hristanuskojad]], toižed [[hristanuskond|hristanuskojad]] — 1%<ref>[http://books.google.com/?id=xrGL7o69KBIC&pg=PA145&lpg=PA145&dq=coptic+orthodox Betty Jane Bailey. ''Who are the Christians in the Middle East?''] ISBN 978-0-8028-1020-5.</ref>.

== Eläjad ==
Egiptan järedad lidnad (enamba 500 tuh. rist., 2012): [[Kair]], [[Aleksandrii]], [[Giz]], [[Šubr El' Heim]], [[Port Said]], [[Suec]].

== Homaičendad ==
<references />

== Irdkosketused ==
* [http://www.eip.gov.eg/ Egiptan valdkundaline informacine sait.] {{ref-ar}} {{ref-en}}
* [http://www.egypt.gov.eg/english/ Egiptan ohjastusen holitusiden sait.] {{ref-en}} {{ref-ar}}
* [http://www.idsc.gov.eg/ Egiptine informacijan da pätusiden kaimandan keskuz.] {{ref-ar}} {{ref-en}}
* [http://www.sis.gov.eg/ Egiptan valdkundaližen informacižed holitused.] {{ref-ar}} {{ref-en}} {{ref-fr}}
* [https://commons.wikimedia.org/wiki/Atlas_of_Egypt/ Egiptan atlas Vikimedijas.]

{{Afrik}}
{{Azii}}

{{stub}}

[[Kategorii:Egipt|*]]
