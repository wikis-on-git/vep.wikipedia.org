{{1000}}
{{Valdkund
| Nimi = Pakistanan Islamine Tazovaldkund<br />اسلامی جمہوریہ پاکِستان <small>(urdu)</small><br />Islamic Republic of Pakistan <small>(angl.)</small>
| Valdkundznam = State emblem of Pakistan.svg
| Flag = Flag of Pakistan.svg
| Valdkundznam text = Pakistanan emblem
| Flag text = Pakistanan flag
| Pälidn = Islamabad
| Eläjiden lugu = 183.209.612<ref>[http://countrymeters.info/ru/Pakistan/ Pakistanan ristitišton märičim (18.10.13.). — Countrymeters.info.]</ref>
| Voz' = 2013
| Pind = 803.940
| Kart = LocationPakistan.svg
| Kel' = [[urdu]], [[anglijan kel'|anglijan]]
| Valdkundan pämez' = [[Husein Mamnun|Mamnun Husein]]
| Päministr = [[Šarif Navaz|Navaz Šarif]]
| Religii = [[islam]]
| Valüt = [[pakistanan rupii]] (PKR)
| Internet-domen = [[.pk]]
| Telefonkod = +92
| Aigvö = [[UTC]]+5<ref>[http://www.timeanddate.com/worldclock/timezone.html?n=106 Daylight saving time dates for Pakistan – Islamabad between 2010 and 2019. — Timeanddate.com.]</ref>
}}
'''Pakistan''' ([[urdu]] پاکِستان «puthiden ma», [[anglijan kel'|anglijan]] ''Pakistan''), vai '''Pakistanan Islamine Tazovaldkund''' ([[urdu]] اسلامی جمہوریہ پاکِستان ''Islami Džumhurije Pakistan'', [[anglijan kel'|anglijan]] ''Islamic Republic of Pakistan'') om valdkund [[Suviazii|Suviazijas]]. Sen päine lidn om [[Islamabad]].

Pakistan om mail'man kudenz' valdkund ičeze ristitišton lugun mödhe da kahtenz' valdkund islamanuskojiden lugun mödhe ([[Indonezii|Indonezijan]] jäl'ghe).

== Istorii ==
Vn. 1947 elokun 14. päivän Pakistan sai ripmatomut [[Britanine Indii|Britanižen Indijan]] jagon jäl'ghe.

== Geografii ==
Pakistan om röunoiš [[Iran]]anke ehtbokas (909 km), [[Afganistan]]anke lodehes (2430 km), [[Kitai]]nke homendezbokas (523 km) da [[Indii|Indijanke]] päivnouzmas (2912 km). Se lainištab [[Arabijan meri|Arabijan merenke]] suves.

Valdkundan päivlaskmas da pohjoižes oma mäged. Kaikiš korktemb čokkoim om mail'man kahtenz' korktusen mödhe [[Čogori]]-mägenpä [[Karakorum]]as, 8611 m meren pindan päl.

Pakistanan päjogi om [[Ind]], ani kaik järedad lidnad sijadase sen alangištos.

== Tobmuz ==
Pakistan om federacii da [[segoitadud ohjastandan form|prezidentiž-parlamentine]] tazovaldkund. Parlament om kaks'kodine. Senat om üläkodi, mülüb 100 ühtnijoid (heid valitadas alakodin ühtnijoil da agjoiden suimil 6 vodeks, sen ühtes mülükundan koumandez udištadas kaikuttušt 2 vot). Alakodi, Nacionaline Assamblei, mülüb 342 ristitud (272 niišpäi rahvaz valitab 5 vodeks, 60 sijid anttud naižile, 10 sijid — religijan vähembusile).

Oficialine valdkundan pämez' om prezident, hänen kandidaturad parlament valičeb, hän om üks' parlamentan ühtnijoišpäi. Prezidentan valdatusiden strok om 5 vot (om oiktuz valitas tošti). Päministr om valdkundan pämez' todesižikš<ref>[http://lenta.ru/news/2010/04/19/strip/ Pakistanan prezident röunati ičeze valdatusid. — Lenta.ru.]</ref>.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Pakistanan administrativiž-territorialine jagand]].''

Administrativiž-territorialižikš Pakistan alajagase 4 agjoihe (vai provincijoihe), 1 federaližikš ohjatud heimoiden territorijoihe, 1 federaližhe pälidnaižhe territorijha da kahthe Kašmiran territorijaha (ned oma ridatud Indijal). Ned alajagase 132 ümbrikho, a Heimoiden territorii — 6 agentushe da 7 röunregionha.

== Eläjad ==
Pakistanan lidnad-millionerad (2010<ref>[http://www.webcitation.org/6177NEmET Pakistan: largest cities and towns and statistics of their population. — World-gazetteer.com.] {{ref-en}}</ref>): [[Karači]], [[Lahor]], [[Feisalabad]], [[Ravalpindi]], [[Multan]], [[Gudžranval]], [[Haidarabad]], [[Pešavar]].

== Homaičendad ==
<references />

== Irdkosketused ==
* [http://www.pakistan.gov.pk/ Pakistanan ohjandusen oficialine sait.]
* [http://www.presidentofpakistan.gov.pk/ Pakistanan prezidentan oficialine sait.]
* [http://www.infopak.gov.pk/ Pakistanan oficialine informacine sait.]

{{Azii}}

[[Kategorii:Pakistan|*]]
