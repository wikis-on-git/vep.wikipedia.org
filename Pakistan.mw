{{1000}}{{A10000}}
{{Valdkund
| Nimi = Pakistanan Islamine Tazovaldkund<br />اسلامی جمہوریہ پاکِستان <small>(urdu)</small><br /><small>''(Islami Džumhurije Pakistan)''</small><br />Islamic Republic of Pakistan <small>(angl.)</small>
| Valdkundznam = State emblem of Pakistan.svg
| Flag = Flag of Pakistan.svg
| Valdkundznam text = Pakistanan valdkundznam
| Flag text = Pakistanan flag
| Pälidn = Islamabad
| Eläjiden lugu = 207,862,518<ref>[https://www.cia.gov/library/publications/the-world-factbook/geos/pk.html Pakistanan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 796,095
| Kart = LocationPakistan.svg
| Kel' = [[urdu]], [[anglijan kel'|anglijan]]
| Valdkundan pämez' = [[Alvi Arif|Arif Alvi]]
| Päministr = [[Han Imran|Imran Han]]
| Religii = [[islam]]
| Valüt = [[pakistanan rupii]] (PKR)
| Internet-domen = [[.pk]]
| Telefonkod = +92
| Aigvö = [[UTC]]+5<ref>[http://www.timeanddate.com/worldclock/timezone.html?n=106 Daylight saving time dates for Pakistan – Islamabad between 2010 and 2019 (Kezaaigvön vajehtuz Pakistanan täht — Islamabad vll 2010−2019). — ''Timeanddate.com''.] {{ref-en}}</ref>
}}
'''Pakistan''' ({{lang-ur|پاکِستان}} ''Pakistan'' «puthiden ma», [[anglijan kel'|anglijan kelel]]: ''Pakistan''), vai '''Pakistanan Islamine Tazovaldkund''' ([[urdu]]-kelel: اسلامی جمہوریہ پاکِستان ''Islami Džumhurije Pakistan'', {{lang-en|Islamic Republic of Pakistan}}) om valdkund [[Azii|Azijan]] suves. Päine federacijan lidn om [[Islamabad]].

Pakistan om mail'man kudenz' valdkund ičeze ristitišton lugun mödhe da kahtenz' valdkund islamanuskojiden lugun mödhe ([[Indonezii|Indonezijan]] jäl'ghe).

== Istorii ==
Vn 1947 14. päiväl elokud Pakistan sai ripmatomut [[Britanine Indii|Britanižen Indijan]] jagon jäl'ghe. Vl 1971 Päivnouzmaine Pakistan sai ripmatomut [[Bangladeš]]-nimenke.

Vll 1958, 1977 i 1999 sodakukerdused tegisoiš valdkundas. Vn 1998 semendkuspäi ičeze [[südäitukuine azegišt]] varadase Pakistanas ezmäižen kodvpoukahtusen jäl'ghe.

Valdkundan ezmäine Konstitucii oli väges vspäi 1956. Nügüdläine kudenz' lugul Konstitucii<ref>[http://www.constituteproject.org/ontology/Pakistan?lang=en Pakistanan Konstitucijan tekst ''constituteproject.org''-saital.] {{ref-en}}</ref> ({{lang-ur|آئین‬}} ''āin(e)'', {{lang-en|Constitution}}) om vahvištadud vl 2002, se om nelländen Konstitucijan (1973) udištadud versii i om väges möhembaižidenke vajehtusidenke.

== Geografijan andmused ==
[[Fail:Pakistan Topography.png|thumb|left|250px|Pakistanan topografine kart.]]
Pakistan om mavaldkundröunoiš [[Iran]]anke suvipäivlaskmas (röunan piduz — 909 km), [[Afganistan]]anke lodehes (2430 km), [[Kitai]]nke homendezbokas (523 km) da [[Indii|Indijanke]] päivnouzmas (2912 km). Ühthine röunoiden piduz om 6774 km. Pakistanan randad lainištab [[Arabijan meri]] suves. Mererandan piduz om 1046 km.

Om mägid valdkundan päivlaskmas da pohjoižes. Kaikiš korktemb čokkoim om mail'man kahtenz' korktusen mödhe [[Čogori]]-mägenpä [[Karakorum]]as, 8611 m meren pindan päl.

Pakistanan päjogi om [[Ind]], ani kaik järedad lidnad sijadasoiš sen alangištos.

Londuseližed pävarad oma väghine [[mahuz]], [[londuseline gaz]], [[raud|raudkivend]], [[vas'k]], [[keitandsol]], [[mouckivi]], toižed varad — [[kivivoi]], [[hil']].

== Politine sistem ==
[[Fail:Pakistani parliament house.jpg|thumb|right|250px|Parlamentan pert' [[Islamabad]]as.]]
Ohjandusen form om federacii da [[segoitadud tazovaldkund|prezidentiž-parlamentine]] tazovaldkund. Oficialine valdkundan pämez' om prezident ({{lang-ur|صدر مملکت پاکستان‬‎}} ''Ṣadr-e Mumlikat-e Pākistān'', {{lang-en|President of Pakistan}}), parlament valičeb hänen kandidaturad, hän om ühteks parlamentan ühtnijoišpäi. Prezidentan valdatusiden strok om viž vot, om oiktusenke valitas tošti. Päministr om valdkundan pämez' todesižikš.<ref>[http://lenta.ru/news/2010/04/19/strip/ Pakistanan prezident röunati ičeze valdatusid / Uzištused 19. sulaku 2014. — ''Lenta.ru''.] {{ref-ru}}</ref>

Federaline parlament om kaks'kodine ({{lang-ur|مجلس شوریٰ پاکستان‬‎}} ''Madžlis-e-Šūrā Pākistān'', {{lang-en|Parliament of Pakistan}}). Senat ({{lang-en|Senate}}) om üläkodi, se mülütab 100 ühtnijad. Valitas heid alakodin ühtnijoil da agjoiden suimil kudeks vodeks, sen ühtes udištadas mülükundan koumandest kaikuččes kahtes vodes. Alakodi om Nacionaline Assamblei ({{lang-en|National Assembly}}), se mülütab 342 ristitud (rahvaz valičeb 272 niišpäi videks vodeks, 60 sijad andasoiš naižile, 10 sijad — religijan vähembusile).

Parlamentan ühtnijoiden järgenduseližed valičendad oliba vl 2018: üläkodin — 3. päiväl keväz'kud, alakodin (15. kucund) — 25. päiväl heinkud. [[Imran Han]] radab päministran vs 2018 elokun 18. päiväspäi. [[Arif Alvi]] om valitud da radab prezidentan vs 2018 sügüz'kun 9. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Pakistanan administrativiž-territorialine jagand]].''

Administrativiž-territorialižikš Pakistan jagase 8 regionaks: nell' agjad (vai provincijad), üks' federaližikš ohjatud Heimoiden territorii, 1 federaline pälidnaine territorii da kaks' Kašmiran territorijad (ned oma ridatadud [[Indii|Indijal]]). Regionad alajagasoiš 132 ümbrikoks, Heimoiden territorii — 6 agentuseks da 7 röunregionaks.

== Eläjad ==
Pakistanas elädas [[pakistanalaižed]]. Vn 2017 valdkundan rahvahanlugemižen mödhe eläjiden lugu oli 207,774,520 ristitud, vl 2014 — 196,174,380 ristitud. Kaikiš suremb ristitišt om nügüd'.

Kodikelen mödhe (2020): [[pendžaban kel']] — 48%, [[sindhin kel']] — 12%, [[saraiki]] (pendžaban kelen toižend) — 10%, [[puštu]] — 8%, [[urdu]] — 8%, [[baloči]] — 3%, [[hindko]] — 2%, [[brahui]] — 1%, toižed keled — 8%. [[Anglijan kel']] kävutase rahvahidenkeskeižiden kontaktoiden i valdkundan ohjastusen keleks.

Uskondan mödhe (2010): [[islam]]anuskojad (oficialine religii) — 96,4% (sunnitad 85..90%, šijitad 10..15%), toižed uskojad (sidä kesken [[hristanuskond|hristanuskojad]] i [[induizm|induistad]]) — 3,6%.

Pakistanan lidnad-millionerad (vl 2010<ref>[http://www.webcitation.org/6177NEmET Pakistan: largest cities and towns and statistics of their population (Pakistan: kaikiš surembad lidnad da niiden ristitišton statistik). — ''World-gazetteer.com''.] {{ref-en}}</ref>, surembaspäi penembha): [[Karači]], [[Lahor]], [[Feisalabad]], [[Ravalpindi]], [[Multan]], [[Gudžranval]], [[Haidarabad (lidn, Pakistan)|Haidarabad]], [[Pešavar]]. Lidnalaižiden pala om 37,2% (2020).

== Ižanduz ==
Vl 2012 Pakistanan päeksport oli [[tekstil'tegesed]] (läz koumed videndest), [[ris]] (kümnendez), [[kivivoi]] da sen produktad (6%); toine eksport — [[juvelirižed tegesed]], [[suksed|mägisuksed]], [[cement]], [[hrom|hromkivendod]], [[apel'sinpu|apel'sinad]].

== Homaičendad ==
<references />

== Irdkosketused ==
* [http://www.pakistan.gov.pk/ Pakistanan ohjandusen oficialine sait (''pakistan.gov.pk'').] {{ref-en}}
* [http://www.presidentofpakistan.gov.pk/ Pakistanan prezidentan oficialine sait (''presidentofpakistan.gov.pk'').] {{ref-en}}
* [http://www.na.gov.pk/ Pakistanan parlamentan alakodin oficialine sait (''na.gov.pk'').] {{ref-en}}
{{Commons|Pakistan}}

{{Azii}}

[[Kategorii:Pakistan| ]]
