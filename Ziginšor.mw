{{Eländpunkt
 | Nimi = Ziginšor<br />Ziguinchor
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Senegal
 | Eläjiden lugu = 205,294
 | Voz' = 2013
 | Pind = 
 | Fail = Ziguinchor6.JPG
 | Pämez' = Usman Sonko<br/>(uhoku 2022 — 2027,<br/>''Ousmane Sonko'')
 | Telefonkod = +221-
 | Aigvö = [[UTC]]+0
}}
'''Ziginšor''' ({{lang-fr|Ziguinchor}}, {{lang-wo|Siggcoor}}) om [[Senegal]]an lidn suvipäivlaskmaiženno röunanno. Se om valdkundan seičemenz' lidn eläjiden lugun mödhe, [[Ziginšoran agj]]an administrativine keskuz.

== Istorii ==
Eländpunktan aluz om pandud [[portugalijalaižed|portugalijalaižil]] vl 1645.

Ziginšor om maižanduzrajonan keskuz (ris, tropižed fruktad i maplodud). Pähkimvoin fabrik radab lidnas.

== Geografijan andmused ==
Lidn sijadase Kazamans-jogen hural suvižel randal ({{lang-fr|Cazamance}}, lankteb Atlantižhe valdmerhe), 12 m ü.m.t. keskmäižel korktusel. Jogen 80 kilometrad 320:späi voib kävutada laivjogeks, jüguport radab lidnas 70 kilometras jogensuspäi, ehtatim om olmas joges päliči. Matkad [[Dakar]]hasai om 454 km orhal pohjoižhe-lodeheze sijaližen lendimportan kal't.

Klimat om [[tropikad|tropižen]] savannan kaks'sezonine. Kun keskmäine lämuz om +24..+28 C° vodes läbi, ekstremumad oma +11 C° i +41 C°. Paneb sadegid 1558 mm vodes, kuiv sezon oleskeleb kül'mkus-semendkus (20 mm pordos), läz kaik vihmad tegesoiš heinkus-sügüz'kus (350..550 mm kus).

== Eläjad ==
Vn 2013 Senegalan rahvahanlugemižen mödhe lidnan eläjiden lugu oli 205 294 ristitud. Kaikiš suremb ristitišt om nügüd'.

Lidnan universitet<ref>[http://uasz.sn/ Ziginšoran universitetan sait (''uasz.sn'').] {{ref-fr}}</ref> ({{lang-fr|Université Assane-Seck de Ziguinchor}}) om sätud vl 2007, sijadase lidnan suvipäivlaskmas.

Edeline lidnan pämez' om Abdulaje Bal'de (2009−2019, ''Abdoulaye Baldé'').

== Homaičendad ==
<references />

{{Commons|Category:Ziguinchor}}

[[Kategorii:Senegalan lidnad]]
[[Kategorii:Eländpunktad kirjamišton mödhe]]
[[Kategorii:Ziginšoran agj|*]]
