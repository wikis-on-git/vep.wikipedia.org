{{1000}}{{A10000}}
{{Personalii
| изображение = The National Archives UK - CO 1069-50-1.jpg
| описание изображения = Kvame Nkruma 1950-nzil vozil
}}
'''Frensis Nvia Kofi Kvame Nkruma''' ({{lang-en|Francis Nwia Kofie Kwame Nkrumah}}; sünd. [[21. sügüz'ku]] [[1909]], Nkroful-külä [[Britanijan Kuldrand]]an suvipäivlaskmas, nüg. [[Gan]] — kol. [[27. sulaku]] [[1972]], [[Buharest]], [[Romanii]]) oli ripmatoman [[Gan]]an ezmäine päministr (1957−1960) i ezmäine prezident (1960−1966), mugažo radoi Britanijan Kuldrandan päministran (1952−1957). Sai fel'dmaršalan sodaarvod (1965).

Kvame Nkruma oli filosofan, sociologan, politologan, kirjuti anglijan kelel. [[Panafrikanizm]]an koncepcijan polenpidajai, zavodi Afrikan ühtenzoitust Ganan i Gvinejan Ühtnendan sädandal (1959). Afrikan Ühtmuden Organizacijan (1963−2002) üks' alusenpanijoišpäi, vspäi 2002 [[Afrikanine Ühtištuz]] om olmas sen sijas.

== Augotižlibund i openduz ==
Nkruma oli sündnu käziradajan-juveliran kanzha, tatal lapsed oliba toižiš-ki akoišpäi. Üks' nimišpäi ''Kvame'' znamoičeb «sobat», sündnundan nedal'päiv, hänen heimon veron mödhe. Openui sijaližes katoližes školas, hot' openduz oli maksline. Sai professionališt opendust [[Akkr]]as (1927−1930), radoi opendajan školoiš. Sai üläopendust Linkol'nan universitetas (Pensil'vanii, AÜV, 1935−1943), sid' eli i openui ekonomikad da oiktust Londonas (1945−1947).

Kvame Nkruma tuli Päivlaskmaižen Afrikan üläopenikoiden ühtnendha i teravas kändihe sen varaprezidental, vaumiči 5. Panafrikašt kongressad (Mančester, reduku 1945). Vl 1947 pördui kodimale i borcui valdkundan ripmatomudehe näht.

== Prezidentižuz ==
Gan oli poleks šingotadud ma ripmatomuden sandan aigan, kakaon surenke eksportanke, no ümbriradajata tegimištota. Nkruma valiči [[socializm]]an sauvondad sabutamha šingotadud valdkundoid ühten ristitunpol'ven aigan. Prezidentan avtoritarine politik vei Ganad finansižennoks krizisannoks i sodakukerdusennoks. Vspäi 1966 Nkruma eli [[Gvinei|Gvinejan]] [[Konakri]]-pälidnas.

== Kanz ==
Politikanmez' oli nainu, Fatija Nkruma oli hänen ak, sündutihe koumed poigad i üht tütärt naimiželos.

== Valitud tedotöd ==
* ''Negro History: European Government in Africa'' («Afrikalaižiden istorii: Afrikan evropine ohjastuz») // ''The Lincolnian'', 12. sulaku 1938. Lp. 2 (Linkol'nan universitet, Pensil'vanii)
* ''Ghana: The Autobiography of Kwame Nkrumah'' («Gan: Kvame Nkruman avtobiografii», 1957). — ISBN 0-901787-60-4
* ''Africa Must Unite'' («Afrikale piidab ühtenzuda», 1963). — ISBN 0-901787-13-2
* ''African Personality'' («Afrikalaine person», 1963)
* ''Neo-Colonialism: the Last Stage of Imperialism'' («Neokolonializm: imperializman lopuline pordaz», 1965). — ISBN 0-901787-23-X

== Homaičendad ==
<references />

[[Kategorii:Filosofad]]
[[Kategorii:Ganan prezidentad]]
[[Kategorii:Ganan päministrad]]
[[Kategorii:Ganan tedomehed]]
[[Kategorii:Politikanmehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
