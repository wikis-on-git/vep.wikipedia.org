{{Eländpunkt
 | Nimi = Plast<br />Пласт
 | Lidnanznam = Coat of Arms of Plast (Chelyabinsk oblast).png
 | Flag = Flag of Plast (Chelyabinsk oblast).png
 | Lidnanznam text = Plastan lidnanznam
 | Flag text = Plastan flag
 | Valdkund = Venäma
 | Eläjiden lugu = 17,273
 | Voz' = 2020
 | Pind = 87.62
 | Fail = Дк октябрь.jpg
 | Pämez' = Andrei Pesträkov<br />(kku 20—) Edeline lidnan pämez' om Aleksandr Neklüdov (1991 — ).
 | Telefonkod = +7-35160-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Plast''' ({{lang-ru|Пласт}} «šoid», mugažo [[totaran kel'|totaran]] i [[baškiran kel'|baškiran]] kelil) om [[Venäma]]n lidn da lidnankund [[Čeläbinskan agj]]an keskuzpalan suves. Se om [[Plastan rajon]]an administrativine keskuz.

== Istorii ==
Eländpunktan aluz om pandud vl 1919 kuti ''Jekaterinburgan küläkund''-žilo ({{lang-ru|Екатеринбургский сельсовет}}) žiloiden ühtenzoitusel [[kuld]]an samižen kaivuzidenno. Niiden žiloiden aluz oli pandud 19. voz'sadan aigan, kuldan samine zavodihe vl 1845. Vl 1931 udesnimitihe žilod nügüdläižikš kuldakahiden letkiden löudmižsijan geologijan mödhe. Se sai lidnan statusad vl 1940.

Plast šingotase kuldan samižel i [[kaolin]]an küllästamižel.

== Geografijan andmused ==
Lidn sijadase rajonan päivnouzmas, [[Uralmäged|Suviuralan]] päivnouzmaižil pautkil, 299 m ü.m.t. keskmäižel korktusel. Pened Kočkark- ({{lang-ru|Кочкарка}} 11 km pitte, vezivaradimenke) i Čornai-joged ({{lang-ru|Чёрная}} 10 km pitte, augotase lidnan suvipalas, [[Tobol]]an hurapol'ne bassein) jokstas lidnas. Matkad [[Čeläbinsk]]hasai om 96 km pohjoižhe orhal vai 123 km avtotel. Lähembaine lidn da raudtestancii om [[Suviural'sk]] 31 km päivnouzmha orhal vai 35 km avtotedme.

«Čeläbinsk — [[Magnitogorsk]]»-avtote ümbärdab lidnad pohjoižes i päivlaskmas.

Pčel'nik-futor (39 rist. vl 2017) mülüb lidnankundha Plastan ližaks.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 342 ristitud, lidnankundan — 17 376 ristitud, rajonan kaks' koumandest. Kaikiš suremb lidnan ristitišt oli 24..25 tuhad eläjid vll 1939−1967 (25 897 rist. vl 1959). Kaik 17 687 ristitud elihe lidnankundas vl 2017.

Rahvahad (2010): [[venälaižed]] — 83,3%, [[totarlaižed]] — 8,4%, [[baškiralaižed]] — 1,9%, [[kazahlaižed]] — 1,8%, [[ukrainalaižed]] — 1,4%, toižed rahvahad — 3,2%.

Professionaližen opendusen aluzkund om [[Kopeisk]]an politehnižen kolledžan Plastan filial.<ref>[http://kpk74.ru/abiturient/specialities/170-plastovskij-filial Plastan filial Kopeiskan politehnižen kolledžan ''kpk74.ru''-saital.] {{ref-ru}} <small>''(+ äikel'ne avtomatine känduz)''</small></ref>

== Galerei ==
<gallery mode="packed" heights="125px">
Историко-краеведческий музей (2).jpg|Kodirandantedištandmuzei (2014)
Церковь Николая Чудотворца Пласт.jpg|Mikulai-čudonsädajan jumalanpert', vn 2008 nägu
Пласт поликлиника.jpg|Poliklinik (2008)
Пласт аквамарин.jpg|«Akvamarin»-bassein (2008)
</gallery>

== Homaičendad ==
<references />

== Irdkosketused ==
* [http://www.plastrayon.ru/ Lidnan da sen rajonan oficialine sait (''plastrayon.ru'').] {{ref-ru}}
{{Commons|Category:Plast, Chelyabinsk Oblast}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Plastan rajon|*]]
