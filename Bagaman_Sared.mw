{{Valdkund
| Nimi = Bagaman Sariden Ühtnend<br />Commonwealth of the Bahamas
| Valdkundznam = Coat of arms of the Bahamas.svg
| Flag = Flag of the Bahamas.svg
| Valdkundznam text = Bagaman Sariden valdkundznam
| Flag text = Bagaman Sariden flag
| Pälidn = Nassau
| Eläjiden lugu = 321,834<ref>[https://www.cia.gov/library/publications/the-world-factbook/geos/bf.html Bagaman Sariden ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 13,939
| Kart = LocationBahamas.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Kristi Perri|Perri Kristi]]
| Religii = [[hristanuskond]]
| Valüt = [[Bagaman Sariden dollar]] (BSD)
| Internet-domen = [[.bs]]
| Telefonkod = +1-242
| Aigvö = tal'vel [[UTC]]-5,<br />kezal [[UTC]]-4
}}
'''Bagaman Sared''' ([[anglijan kel'|angl.]]: ''The Bahamas''), täuz' oficialine nimituz — '''Bagaman Sariden Ühtnend''' ([[anglijan kel'|angl.]]: ''Commonwealth of the Bahamas''), om valdkund ühtennimižil saril [[Pohjoižamerik]]as. Pälidn da surembaine lidn om [[Nassau]], läz 80% valdkundan ristitištod eläb siš.

== Istorii ==
Vl 1973 heinkun 10. päiväl Bagaman Sared tedotiba ičeze ripmatomudes [[Sur Britanii|Sures Britanijaspäi]]. Valdkundan konstitucii<ref>[http://www.bahamas.gov.bs/wps/portal/public/About%20The%20Bahamas/Constitution/ Bagaman Sariden Konstitucijan tekst. — Bahamas.gov.bs.] {{ref-en}}</ref> tuli väghe sil-žo päiväl.

== Geografijan andmused ==
[[Fail:CIA map of the Bahamas.png|thumb|left|250px|Bagaman Sariden geografine kart.]]
Bagaman Sared sijadase pohjoižpoles [[Kuba]]lpäi da [[Kariban meri|Kariban merelpäi]], suvipäivnouzmpoles [[ÄUV]]:oiden [[Florid]]-štataspäi. Kaik om läz seičemed sadad sart sarištos, sured koumekümne niišpäi oma elänzoittud. Valdkundan pind om 13,939 km². Valdkundan randad lainištab [[Atlantine valdmeri]]. Randanpird om 3542 km.

Valdkundan kaikiš korktemb čokkoim om [[Alvernii]]-kukkaz (62 m) Ket-sarel.

Londuseližed varad oma [[keitandsol]], [[aragonit]], [[mec]], [[kala]], [[mahuz]].

== Politine sistem ==
[[Fail:BahamianParliamentPanorama.jpg|thumb|right|250px|Bagaman Sariden parlamentan panoram [[Nassau]]s.]]
Ohjandusen form om unitarine konstitucine [[monarhii]] parlamentižen demokratijanke. Valdkundan pämez' om britanijan kunigaznaine — [[Elizavet Toine]]. Päministr om otnuden tobmut parlamentan alakodiš partijan lider.

Parlament om kaks'kodine. Üläkodi om Senat ([[anglijan kel'|angl.]]: ''Senate'') 16 ühtnijanke, jenaral-gubernator vahvištab heid. Alakodi om Suiman Kodi ([[anglijan kel'|angl.]]: ''House of Assembly'') 38 ezitajanke, kaik rahvaz valičeb heid videks vodeks.

Bagaman päjärgvaličendad, sidä kesken parlamentan alakodihe, oliba vl 2012 semendkun 7. päiväl. Nügüdläine [[Pindling Margerit|Margerit Pindling]]-jenaral-gubernator om radnikuses vs 2014 heinkun 8. päiväspäi. Enzne jenaral-gubernator om [[Foulks Artur|Artur Foulks]] (oli otnu radsijad vozil 2010-2014). Vs 2012 semendkun 8. päiväspäi päministr om [[Kristi Perri|Perri Kristi]], hän jo oli valdkundan päministran vozil 2002-2007.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bagaman Sariden administrativiž-territorialine jagand]].''

Bagaman Sared alajagase 31 ümbrikho ([[anglijan kel'|angl.]]: ''district'').

== Eläjad ==
Bagaman Saril elädas [[bagamalaižed]].

Toižed sured lidnad (enamba 10 tuh. ristitud vn 2009 rahvahanlugemižen mödhe, surembaspäi penembha): [[Friport (Bagamad)|Friport]], [[Uest End (Bagamad)|Uest End]].

Vl 2009 eläjiden lugu oli 338,956 ristitud.

== Ižanduz ==
Turizm da bankad anttas läz pol't valdkundan kogosüdäiproduktad.

Vl 2009 Bagaman Sariden päeksport oli [[polistiren]] (21%), [[hil'voižim]] da [[nukleinmuiktused]] (18%), [[kala]] da [[merenproduktad]] (11%); toine eksport — [[mašiništ]] (3%), [[kivi|kived]] (3%), [[parfümerii]] (3%), [[keitandsol]] (2%), [[käziinstrument]] (2%), [[raud]] da [[teraz]] (2%), [[avto]]d da [[likutim]]iden varapalad (2%), [[laiv|sodalaivad]] (1%), [[cement]] (1%).

== Homaičendad ==
<references />

== Irdkosketused ==
* [http://www.bahamas.gov.bs/ Bagaman Sariden oficialine sait.] {{ref-en}}

{{Commons|The Bahamas}}
{{Pohjoižamerik}}

[[Kategorii:Bagaman Sared| ]]
