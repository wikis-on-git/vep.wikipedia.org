{{10000}}
{{Valdkund
| Nimi = Bagaman Sariden Ühtnend<br />Commonwealth of the Bahamas
| Valdkundznam = Coat of arms of the Bahamas.svg
| Flag = Flag of the Bahamas.svg
| Valdkundznam text = Bagaman Sariden valdkundznam
| Flag text = Bagaman Sariden flag
| Pälidn = Nassau
| Eläjiden lugu = 332,634<ref>[https://www.cia.gov/library/publications/the-world-factbook/geos/bf.html Bagaman Sariden ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 13,939
| Kart = LocationBahamas.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Minnis Hjubert|Hjubert Minnis]]
| Religii = [[hristanuskond]]
| Valüt = [[Bagaman Sariden dollar]] (BSD)
| Internet-domen = [[.bs]]
| Telefonkod = +1-242
| Aigvö = tal'vel [[UTC]]−5,<br />kezal [[UTC]]−4
}}
'''Bagaman Sared''' ({{lang-en|The Bahamas}} [bəˈhɑːməz]), täuz' oficialine nimituz — '''Bagaman Sariden Ühtnend''' ({{lang-en|Commonwealth of the Bahamas}}), om valdkund ühtennimižil saril [[Pohjoižamerik]]as. Pälidn da kaikiš suremb lidn om [[Nassau]], valdkundan ristitišton läz nelläd videndest eläb siš.

== Istorii ==
Vl 1973 heinkun 10. päiväl Bagaman Sared tedištoitiba ičeze ripmatomudes [[Sur' Britanii|Sures Britanijaspäi]]. Valdkundan konstitucii<ref>[http://laws.bahamas.gov.bs/cms/images/LEGISLATION/PRINCIPAL/1973/1973-1080/TheConstitution_1.pdf Bagaman Sariden Konstitucijan tekst vn 2006 redakcijas ''laws.bahamas.gov.bs''-saital.] {{ref-en}}</ref> tuli väghe sil-žo päiväl.

== Geografijan andmused ==
[[Fail:CIA map of the Bahamas.png|thumb|left|250px|Bagaman Sariden geografine kart.]]
Bagaman Sared sijadase pohjoižpoles [[Kuba]]lpäi da [[Kariban meri|Kariban merelpäi]], suvipäivnouzmpoles [[Amerikan Ühtenzoittud Valdkundad|AÜV:oiden]] [[Florid]]-štataspäi. Kaik om läz seičemed sadad sart sarištos, sured koumekümne niišpäi oma elänzoittud. Valdkundan pind om 13,939 km². Valdkundan randad lainištab [[Atlantine valdmeri]]. Randanpird om 3542 km.

Valdkundan kaikiš korktemb čokkoim om [[Alvernii]]-kukkaz Ket-sarel, 62 m ü.m.t. kortte.

Londuseližed varad oma [[keitandsol]], [[aragonit]], [[mec]], [[kala]], väghine [[mahuz]].

== Politine sistem ==
[[Fail:BahamianParliamentPanorama.jpg|thumb|right|250px|Bagaman Sariden parlamentan panoram [[Nassau]]s.]]
Ohjandusen form om unitarine konstitucine [[monarhii]] parlamentiženke demokratijanke. Valdkundan pämez' om britanine kunigaznaine — [[Elizavet Toine]]. Päministr ({{lang-en|Prime Minister of The Commonwealth of The Bahamas}}) om otnuden tobmut parlamentan alakodiš partijan lider.

Parlament om kaks'kodine. Üläkodi om Senat ({{lang-en|Senate}}) 16 ühtnijanke, jenaral-gubernator vahvištab heid. Alakodi om Suiman Kodi (angl.: ''House of Assembly'') 38 ezitajanke, kaik rahvaz valičeb heid videks vodeks.

Bagaman päjärgvaličendad, sidä kesken parlamentan alakodihe, oliba vl 2017 semendkun 10. päiväl. Nügüdläine [[Smit Kornelius|Kornelius Elvin Smit]]-jenaral-gubernator om radnikuses vs 2019 kezakun 28. päiväspäi. Enzne jenaral-gubernator om [[Pindling Margerit|Margerit Pindling]], hän oli otnu radsijad vozil 2014−2019. Vs 2017 semendkun 11. päiväspäi [[Minnis Hjubert|Hjubert Minnis]] radab päministran. Edeline päministr om [[Kristi Perri|Perri Kristi]] (2002−2007 i 2012−2017).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Bagaman Sariden administrativiž-territorialine jagand]].''

Bagaman Sared jagasoiš 31 ümbrikoks ({{lang-en|district}}).

== Eläjad ==
Bagaman Saril elädas [[bagamalaižed]]. Vl 2009 eläjiden lugu oli 338 956 ristitud, vl 2014 — 321 834 ristitud.

Augotižlibundan mödhe (2010): afrikalaižed — 90,6%, evropalaižed — 4,7%, segoitadud augotižlibundanke (afrikalaižed evropalaižidenke) — 2,1%, toiženke augotižlibundanke — 1,9%, märhapanendata — 0,7%.

Eläjiden tobj pala oma hristanuskojad: [[protestantizm|protestantad]] — 69,9%, riman [[katoline jumalankodikund|katolikad]] — 12%, toižed [[hristanuskond|hristanuskojad]] — 13%, toižed uskojad — 0,6%, religijatomad — 1,9%, märhapanendata — 2,6% (2010).

Toižed sured lidnad (enamba 10 tuh. ristituid vn 2009 rahvahanlugemižen mödhe, surembaspäi penembha): [[Friport (Bagamad)|Friport]], [[Uest End (Bagamad)|Uest End]]. Lidnalaižiden pala om 83,2% (2020).

== Ižanduz ==
Turizm da bankad anttas läz pol't valdkundan kogosüdäiproduktad.

Vl 2009 Bagaman Sariden päeksport oli [[polistiren]] (21%), [[hil'voižim]] da [[nukleinmuiktused]] (18%), [[kala]] da [[merenproduktad]] (11%); toine eksport — [[mašiništ]] (3%), [[kivi|kived]] (3%), [[parfümerii]] (3%), [[keitandsol]] (2%), [[käziinstrument]] (2%), [[raud]] da [[teraz]] (2%), [[avto]]d da [[likutim]]iden varapalad (2%), [[laiv|sodalaivad]] (1%), [[cement]] (1%).

== Homaičendad ==
<references />

== Irdkosketused ==
* [http://www.bahamas.gov.bs/ Bagaman Sariden oficialine sait (''bahamas.gov.bs'').] {{ref-en}}
{{Commons|The Bahamas}}

{{Pohjoižamerik}}

[[Kategorii:Bagaman Sared| ]]
