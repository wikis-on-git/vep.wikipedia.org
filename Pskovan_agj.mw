{{Venälaižen Federacijan subjekt
|Nimi           = Pskovan agj
|Venälaine nimi = Псковская область
|Flag           = [[Fail:Proposed flag of Pskov Oblast.svg|150px|Pskovan agjan planiruidud flag]]
|FSCoA          = [[Fail:Coat of Arms of Pskov Oblast.svg|100px|Pskovan agjan znam]]
|FlagLnk        = Pskovan agjan planiruidud flag
|CoALnk         = Pskovan agjan znam
|FSMap          = [[Fail:Map of Russia - Pskov Oblast.svg|300px]]
|FSCtrWhat      = Pälidn
|FSCtrNm        = [[Pskov]]
|AreaRnk        = 48
|TotArea        = 55399
|WaterPrcnt     = 6.77
|PopRnk         = 68
|Eläjiden lugu  = 636,546
|PopCtDate      = 2018
|PopDens        = 11.49
|GDPRnk         = 70
|GDP            = 144,4
|GDPCtDate      = 2016
|GDP(PPP)       = 224,2
|FedDistrNm     = Lodehline
|EcRegNm        = Lodehline
|OfLangs        = [[venäkel']]
|HeadTtl        = Gubernator
|HeadNm         = [[Vedernikov Mihail|Mihail Vedernikov]] (''velgusentäutai'')
|ViceTtl        = Administracijan pämez'
|ViceNm         = ''hän-žo''
|LegislTtl      = Ezitajiden Suiman ezimez'
|LegislNm       = [[Kotov Aleksandr|Aleksandr Kotov]]
|FSAnthem       = 
|Domain         =
|CadNo          = 60
|MSK            = [[UTC]]+3 ([[MSK]]+0)
}}
'''Pskovan agj''' ({{lang-ru|Псковская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz da kaikiš suremb lidn om [[Pskov]].

== Keled ==
Valdkundkel' om üks'jäine — [[venäkel']].

== Istorii ==
Vozil 910−1348 [[Pskovan ruhtinazkund]] oli olmas, se mülüi [[Uz'lidnanma]]ha. Sid' ruhtinazkund sai avtonomijad da oli olmas vhesai 1510 Pskovan Tazovaldkundaks.

Pskovan agj om olmas vs 1944 elokun 23. päiväspäi. Vn 1957 2. päiväl redukud enččen [[Velikije Lukin agj]]an rajoniden tobmad palad mülütihe Pskovan agjaha.

Pskovan agjan Päkäskuz<ref>[http://constitution.garant.ru/region/ustav_pskov/ Pskovan agjan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2001 29. päiväl keväz'kud Agjan Ezitajiden Suimal, tuli väghe sen-žo voden 12. päiväl sulakud da om väges nügüd' äiluguižidenke vajehtusidenke.

== Geografijan andmused ==
[[Fail:Relief Map of Pskov Oblast.jpg|thumb|left|250px|Pskovan agjan reljefan kart.]]
Agjal om röunoid [[Uz'lidnan agj]]anke da [[Tverin agj]]anke päivnouzmas, [[Smolenskan agj]]anke suvipäivnouzmas, [[Vaugedvenäma]]nke suves (sen [[Vitebskan agj]]anke, 305 km), [[Lätänma]]nke (214 km) da [[Estinma]]nke (270 km) päivlaskmas, [[Leningradan agj]]anke pohjoižes. Pskovan agj om mererandatoi.

Pind om 55 399 nellikkilometrad. [[Mec]] otab territorijan 38%, [[so]]d ottas kümnendest. Znamasižed joged oma [[Sur' (jogi)|Sur']] sen ližajogidenke ([[Iss (Suren ližajogi)|Iss]], [[Čeröh (jogi)|Čeröh]], [[Pskovanjogi]]), sid' [[Lovat']] da [[Šelon']] (lanktas [[Il'men']]-järvhe), [[Plüss (jogi)|Plüss]] agjan pohjoižes om [[Narv (jogi)|Narvan]] ližajogi. Kaik joged mülüdas [[Baltijan meri|Baltijan meren]] basseinha. Znamasine järv om [[Peipusjärv|Peipus da Pskovan]] estin röunal. Nece järv om videnz' surtte Evropas (3558 km²).

Reljef vajehteleb alangoišpäi kukhiže. Kaikiš korktemb čokkoim om [[Bežanicin ülüz|Bežanicin ülüden]] [[Lipnickai]]-mägi (339 m) agjan suvipalas. Kaikiš alahaižemb om Peipusjärven pind (30 m).

Klimat om [[ven vö|ven]] da Baltijan meren valatoitusele alastui.

Londuseližed varad oma [[turbaz]], [[sapropel']], [[sauvondmaterialad]] ([[mouckivi]], [[dolomit]], [[sauvondgips]], [[savi|saved]], [[lete|letked]], [[gravii]]), [[mec]], [[vezi|reskvezi]].

== Tobmuz ==
[[Fail:Дом Советов (Псков).jpg|thumb|right|250px|''Nevondkundoiden pert''' om agjan gubernatoran, Administracijan da Ezitajiden Suiman ištundsija [[Pskov]]as.]]
Agjan pämez' nimitase gubernatoraks. [[Vedernikov Mihail|Mihail Vedernikov]] om pandud radsijha pordaigaližikš prezidentan käskön mödhe vn 2017 12. päiväl redukud, edel händast [[Turčak Andrei|Andrei Turčak]] radoi gubernatoran vll 2009−2017. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Administracijan pämez', hän märičeb sen strukturad da paneb Administracijan valdkundmehid radnikusile. Üks' ezmäine varagubernator da nell' muite varagubernatorad oma hänele abhu.

Pskovan agjan üks'kodine parlament om Ezitajiden Suim. Kaik rahvaz valičeb sen 44 ezitajad videks vodeks. [[Kotov Aleksandr|Aleksandr Kotov]] radab Ezitajiden Suiman ezimeheks vs 2011 tal'vkun 15. päiväspäi kahtenden strokun.

Radonoigendai tobmuz om Pskovan agjan Administracii. Agjan ohjandused, komitetad da laudkundad alištudas Administracijale, se märičeb niiden strukturad.

Vn 2014 14. päiväl sügüz'kud valitihe endišt gubernatorad, [[Turčak Andrei|Andrei Turčak]] sai vägestust ezmäižel tural (78,36% änid) da oli ranu kahtenden strokun. Agjan Ezitajiden Suiman ühtnijoiden järgenduseližed valičendad oliba vn 2016 18. päiväl sügüz'kud (6. kucund).

== Eläjad ==
Vl 2010 Venäman rahvahanlugemižen mödhe eläjiden lugu oli 673 423 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' ristit kümnepäi om lidnalaine.

Kaik om [[Pskovan agjan lidnad|nell'toštkümne lidnad]] agjas da 14 lidnanvuittušt žilod. Toine järed lidn (enamba 90 tuh. ristitud vl 2015) om [[Velikije Luki]]. Vl 2018 kaik om 5 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 91,5%, [[ukrainalaižed]] — 1,3%, [[vaugedvenälaižed]] — 1,0%, [[čiganalaižed]] — 0,5%, toižed rahvahad — 2,0%, rahvahuden ozutandata — 3,7%.

Erased toižed igähižed rahvahad: [[estilaižed]] — 0,09% (625 rist., sidä kesken [[setulaižed]] — 0,02%, 123 rist.); [[latvijalaižed]] — 0,07% (442 rist.).

== Homaičendad ==
<references />

== Irdkosketused ==
* [http://www.pskov.ru/ Pskovan agjan tobmuden valdkundaližiden aluzkundoiden, Administracijan da e-ohjastusen oficialine portal (''pskov.ru'').] {{ref-ru}}
* [http://ведерников.рф/ Pskovan agjan gubernatoran oficialine sait (''ведерников.рф'').] {{ref-ru}}
* [http://sobranie.pskov.ru/ Pskovan agjan Ezitajiden Suiman oficialine sait (''sobranie.pskov.ru'').] {{ref-ru}}
* [http://reg60.ru/ Pskovan agjan municipaližiden ühtnikoiden oficialine portal (''reg60.ru'').] {{ref-ru}}

{{Pskovan agjan lidnad}}
{{Venälaižen Federacijan subjektad}}

[[Kategorii:Pskovan agj| ]]
