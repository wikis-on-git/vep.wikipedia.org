{{Venälaižen Federacijan subjekt
|Nimi           = Pskovan agj
|Venälaine nimi = Псковская область
|Flag           = [[Fail:Proposed flag of Pskov Oblast.svg|150px|Pskovan agjan planiruidud flag]]
|FSCoA          = [[Fail:Coat of Arms of Pskov Oblast.svg|100px|Pskovan agjan znam]]
|FlagLnk        = Pskovan agjan planiruidud flag
|CoALnk         = Pskovan agjan znam
|FSMap          = [[Fail:Map of Russia - Pskov Oblast.svg|300px]]
|FSCtrWhat      = Pälidn
|FSCtrNm        = [[Pskov]]
|AreaRnk        = 48
|TotArea        = 55399 
|WaterPrcnt     = 6
|PopRnk         = 68
|Eläjiden lugu  = 651,108
|PopCtDate      = 2015
|PopDens        = 11.75
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Lodehline
|OfLangs        = [[venäkel']]
|HeadTtl        = Gubernator
|HeadNm         = [[Turčak Andrei|Andrei Turčak]]
|ViceTtl        = Administracijan pämez'
|ViceNm         = ''hän-žo''
|LegislTtl      = Ezitajiden Suiman ezimez'
|LegislNm       = [[Kotov Aleksandr|Aleksandr Kotov]]
|FSAnthem       = 
|Domain         =
|CadNo          = 60
|MSK            = [[UTC]]+3 ([[MSK]]+0)
}}
'''Pskovan agj''' ([[venäkel'|ven]].: ''Псковская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz da surembaine lidn om [[Pskov]].

== Keled ==
Valdkundkel' om üks'jäine — [[venäkel']].

== Istorii ==
Vozil 910 - 1348 Pskovan ruhtinazkund oli, se mülüi [[Uz'lidnanma]]ha. Sid' se sai avtonomijad da oli olmas vhesai 1510 kuti Pskovan Tazovaldkund.

Pskovan agj om olmas vs 1944 elokun 23. päiväspäi. Vl 1957 redukun 2. päiväl enččen [[Velikije Lukin agj]]an rajoniden tobmad palad mülütihe Pskovan agjaha.

Pskovan agjan Päkäskuz<ref>[http://constitution.garant.ru/region/ustav_pskov/ Pskovan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2001 keväz'kun 29. päiväl Agjan Ezitajiden Suimal, tuli väghe sil-žo vodel sulakun 12. päiväl da om väges nügüd' äiluguižiden vajehtusidenke.

== Geografijan andmused ==
[[Fail:Relief Map of Pskov Oblast.jpg|thumb|left|250px|Pskovan agjan reljefan kart.]]
Agjal oma röunad [[Uz'lidnan agj]]anke da [[Tverin agj]]anke päivnouzmas, [[Smolenskan agj]]anke suvipäivnouzmas, [[Vaugedvenäma]]nke suves (sen [[Vitebskan agj]]anke, 305 km), [[Lätänma]]nke (214 km) da [[Estinma]]nke (270 km) päivlaskmas, [[Leningradan agj]]anke pohjoižes. Pskovan agj om mererandatoi.

Pind om 55 399 nellikkilometrad. [[Mec]] otab territorijan 38%, [[so]]d ottas kümnendest. Surembaižed joged oma [[Sur' (jogi)|Sur']] sen ližajogidenke ([[Iss (Suren ližajogi)|Iss]], [[Čeröh (jogi)|Čeröh]], [[Pskovanjogi]]), sid' [[Lovat']] da [[Šelon']] (lanktas [[Il'men']]-järvhe), [[Plüss (jogi)|Plüss]] agjan pohjoižes om [[Narv (jogi)|Narvan]] ližajogi. Kaik joged mülüdas [[Baltijan meri|Baltijan meren]] basseinha. Surembaine järv om [[Peipusjärv|Peipus da Pskovan]] estin röunal. Nece järv om videnz' surtte Evropas (3558 km²).

Reljef vajehteleb alangoišpäi kukhiže. Korktembaine čokkoim om [[Bežanicin ülüz|Bežanicin ülüden]] [[Lipnickaj]]-mägi (339 m) agjan suvipalas. Madalambaine om Peipusjärven pind (30 m).

Klimat om [[ven vö|ven]] da Baltijan meren valatoitusele alastui.

Londuseližed varad oma [[turbaz]], [[sapropel']], [[sauvondmaterialad]] ([[mouckivi]], [[dolomit]], [[sauvondgips]], [[savi]], [[lete]], [[gravii]]), [[mec]], [[reskvezi]].

== Tobmuz ==
[[Fail:Дом Советов (Псков).jpg|thumb|right|250px|''Nevondkundoiden pert''' om agjan gubernatoran, Administracijan da Ezitajiden Suiman ištundsija [[Pskov]]as.]]
Agjan pämez' nimitase gubernatoraks. [[Turčak Andrei|Andrei Turčak]] radab gubernatoran vs 2009 uhokun 27. päiväspäi. Kaik rahvaz änestab händast videks vodeks, enamba kaht strokud jäl'geten ei sa. Gubernator om mugažo agjan Administracijan pämez', hän märičeb sen strukturad da paneb Administracijan valdkundmehid radnikusile. Üks' ezmäine varagubernator da nell' muite varagubernatorad oma hänele abhu.

Pskovan agjan üks'kodine parlament om Ezitajiden Suim. Kaik rahvaz valičeb sen 44 ezitajad videks vodeks. [[Kotov Aleksandr|Aleksandr Kotov]] radab Ezitajiden Suiman ezimeheks vs 2011 tal'vkun 15. päiväspäi.

Radonoigendai tombuz om Pskovan agjan Administracii. Agjan ohjandused, komitetad da laudkundad alištudas Administracijale, se märičeb niiden strukturad.

Vl 2014 sügüz'kun 14. päiväl gubernatorad valitihe, [[Turčak Andrei|nügüdläine gubernator]] sai vägestust ezmäižel tural (78,36% änid) da radab kahtenden strokun. Järgvaličendad Agjan Ezitajiden Suimha oliba vl 2011 tal'vkun 4. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 673 423 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte seičemenz' ristit kümnepäi om lidnalaine.

Agjas om [[Pskovan agjan lidnad|nell'toštkümne lidnad]] da 14 lidnanvuittušt žilod. Toine sur' lidn (enamba 90 tuh. ristitud vl 2015) om [[Velikije Luki]].

Rahvahad (enamba 0,5% vl 2010): [[venälaižed]] (91,5%), [[ukrainalaižed]] (1,3%), [[vaugedvenälaižed]] (1,0%), [[čiganalaižed]] (0,5%), toižed — 2,0%, rahvahuden ozutandata — 3,7%.

Erased toižed igähižed rahvahad: [[estilaižed]] — 0,09% (625 rist., sidä kesken [[setulaižed]] — 0,02%, 123 rist.); [[latvijalaižed]] — 0,07% (442 rist.).

== Homaičendad ==
<references />

== Irdkosketused ==
* [http://www.pskov.ru/ Pskovan agjan tobmuden valdkundaližiden aluskundoiden, Administracijan da e-ohjastusen oficialine portal.] {{ref-ru}}
* [http://turchak.ru/ Pskovan agjan gubernatoran oficialine sait.] {{ref-ru}}
* [http://sobranie.pskov.ru/ Pskovan agjan Ezitajiden Suiman oficialine sait.] {{ref-ru}}
* [http://reg60.ru/ Pskovan agjan municipaližiden ühtnikoiden oficialine portal.] {{ref-ru}}

{{Pskovan agjan lidnad}}
{{Venälaižen Federacijan subjektad}}

[[Kategorii:Pskovan agj| ]]
