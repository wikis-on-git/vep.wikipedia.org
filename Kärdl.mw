{{Eländpunkt
 | Nimi = Kärdl<br />Kärdla
 | Lidnanznam = Kardla coatofarms.png
 | Flag = Kärdla lipp.svg
 | Lidnanznam text = Kärdlan lidnanznam
 | Flag text = Kärdlan flag
 | Valdkund = Estinma
 | Eläjiden lugu = 3,234
 | Voz' = 2019-01-01
 | Pind = 4.5
 | Fail = Kardla, Hiiumaa - panoramio.jpg
 | Pämez' = rr<br />(kku 20—)
 | Telefonkod = +372
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Kärdla linn.png|thumb|left|250px|Lidnan kart (2012).]]
'''Kärdl''' ({{lang-et|Kärdla}} [ˈkærˑ'dlɑ], {{lang-sv|Kärrdal}}, {{lang-de|Kertel}}) om [[Estinma]]n lidn valdkundan päivlaskmas. Se om [[Hiju-makund]]an administrativine keskuz, [[Hijuma]]-saren i makundan üks'jäine lidn.

== Istorii ==
Eländpunkt mainitase ezmäižen kerdan vl 1564 kuti [[ročilaižed|ročilaižiden]] külä. Se oli [[Venäman imperii|Venäman imperijan]] palaks vll 1721−1917 ({{lang-ru|Кертель}}). Vspäi 1830 sobiden omblendfabrik radoi küläs, vspäi 1849 — meriport, molembad oliba pandud mantazole Toižen mail'man sodan aigan. Vl 1920 kätihe žiloks. Vl 1938 Kärdl sai lidnan oiktusid. Vl 2013 ühtenzoittihe lidnan municipalitetad Kirgessaare-volostinke da panihe Hiju-volostin alust. Vn 2017 redukul tehtihe administrativišt reformad, sen jäl'ghe Hiju-volost' om üks'jäine makundas nellän volostin sijas.

Kärdl šingotase kalanpüdandal i turizmal (lapsiden festival' kezakus, [[kofe]]n navedijoiden päiväd elokus). Lidn om maižanduzrajonan keskuseks. Mecan varhapanendan punkt.

== Geografijan andmused ==
Lidn sijadase [[Hijumaa]]-saren pohjoižpäivnouzmaižel randal, [[Baltijan meri|Baltijan meren]] Tareste-lahten merikaranno. Nuutri-jogi i Kärdl-oja jokstas lidnadme i lanktas merhe sen territorijal. Artezianižed vezipurtked oma olmas lidnas. Matkad [[Tallidn]]hasai om 120 km pohjoižpäivnouzmha orhal vai 155 avtotel ehtatimenke. Vspäi 1963 Kärdlan lendimport om avaitud 6 km päivnouzmha lidnaspäi, reisad Tallidnhasai 1..2 kerdad päiveses. Lähembaine lidn om [[Haapsalu]] 44 km päivnouzmha orhal vai 56 km avtotedme ehtatimenke. Ehtatim radab läz 10 kerdad päiväs (28 km, 90 minutad). Ei ole passažirühtenzoitust meredme.

== Eläjad ==
Vl 1939 eläjiden lugu oli 1 524 ristitud, vn 2011 Estinman rahvahanlugemižen mödhe — 3 050 ristitud. Kaikiš suremb lidnan ristitišt oli 4 139 eläjad vl 1989.

Rahvahad (2011, enamba 0,3%): [[estilaižed]] — 98,16%, [[venänikad]] — 0,89%, toižed rahvahad — 0,95%.

Lidnan edeline pämez' om Reili Rand (2015–2017), radab Hiju-makundan pämehen nügüd'.

== Galerei ==
<gallery mode="packed" heights="125px">
Hiiumaa politseijaoskond 2015.jpg|Makundan policijan palakund (2015)
Kärdla kirik*.JPG|Kärdlan lüteranine jumalanpert' (2015)
Hiiumaa Gümnaasiumi ehitus - veebruar 2016.jpg|Makundan gimnazijan leviganduz (2016 uhoku)
Kärdla lennujaam.JPG|Lidnan lendimport (2010)
Muhu Väina Regatt 2014 Kärdla sadamas.jpg|Merivaldmad (2014)
</gallery>

== Irdkosketused ==
* [http://www.polva.ee/ Lidnan da sen volostin oficialine sait (''polva.ee'').] {{ref-et}}
{{Commons|Category:Kärdla}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Hiju-makund|*]]
