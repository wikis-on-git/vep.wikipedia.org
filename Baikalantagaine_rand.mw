{{Venälaižen Federacijan subjekt
|Nimi           = Baikalantagaine rand
|Venälaine nimi = Забайкальский край
|Flag           = [[Fail:Flag of Zabaykalsky Krai.svg|150px|Baikalantagaižen randan flag]]
|FSCoA          = [[Fail:Coat of arms of Zabaykalsky Krai.svg|100px|Baikalantagaižen randan znam]]
|FlagLnk        = Baikalantagaižen randan flag
|CoALnk         = Baikalantagaižen randan znam
|FSMap          = [[Fail:Map of Russia - Zabaykalsky Krai.svg|300px]]
|FSCtrWhat      = Pälidn
|FSCtrNm        = [[Čit]]
|AreaRnk        = 12
|TotArea        = 431892
|WaterPrcnt     = 0.26
|PopRnk         = 47
|Eläjiden lugu  = 1,087,452
|PopCtDate      = 2015
|PopDens        = 2.52
|GDP            = 
|GDPCtDate      =
|GDP(PPP)       = 
|FedDistrNm     = Sibirin
|EcRegNm        = Päivnouzmaižen Sibirin
|CadNo          = 75, 80
|OfLangs        = [[venäkel']]
|HeadTtl        = Gubernator
|HeadNm         = [[Il'kovskii Konstantin|Konstantin Il'kovskii]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Ždanova Natal'ja|Natal'ja Ždanova]]
|FSAnthem       = 
|Domain         = 
|MSK            = [[UTC]]+8 ([[MSK]]+5)
}}
'''Baikalantagaine rand''' ([[venäkel'|ven.]]: ''Забайкальский край'') om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Sibirin federaline ümbrik|Sibirin federaližhe ümbrikho]].

Randan administrativine keskuz da surembaine lidn om [[Čit]].

== Keled ==
Valdkundkel' om üks'jäine — [[venäkel']].

[[Aginskojen Burätan ümbrik]]on territorijal toine kel' om [[burätan kel']], se om kohtaine venäkelenke.

== Istorii ==
Baikalantagaine rand om olmas vl 2008 keväz'kun 1. päivälpäi. Sidä sädihe Čitan agjan da Aginskojen Burätan avtonomižen ümbrikon ühtenzoitusel referenduman satuseks.

Randan Päkäskuz<ref>[http://constitution.garant.ru/region/ustav_zabaikal/ Baikalantagaižen randan Päkäskusen tekst (constitution.garant.ru).] {{ref-ru}}</ref> om vahvištadud vl 2009 uhokun 11. päiväl Käskusenandajan Suiman ezitajil. Se om väges möhembaižiden vajehtusidenke.

== Geografijan andmused ==
[[Fail:Relief Map of Zabaykalsky Krai.png|thumb|left|250px|Baikalantagaižen randan reljefan kart.]]
Randal oma röunad [[Amuran agj]]anke päivnouzmas, [[Kitai]]nke suvipäivnouzmas, [[Mongolii|Mongolijanke]] suves, [[Burätijan Tazovaldkund]]anke suvipäivlaskmas da päivlaskmas, [[Irkutskan agj]]anke da [[Saha (Jakutijan) Tazovaldkund]]anke pohjoižes. Baikalantagaine rand om mererandatoi.

Pind om 431 892 km². [[Mec]]ad ottas territorijan kaks' koumandest. [[Mustma]] otab 32% territorijad. Surembaižed joged oma [[Argun']] da [[Šilk (jogi)|Šilk]], ned sätas [[Amur (jogi)|Amurad]] ühthejoksmusel, mugažo [[Vitim]] ([[Len (jogi)|Lenan]] ližajogi).

Reljef om mägikaz tobjan palan, no om tazangištoid-ki. Korktembaine čokkoim om [[BAM (mägenpä)|BAM]]-mägenpä (3073 m). Madalambaine om [[Amur]]-jogen kendäk (292 m).

Klimat om terav kontinentaline. Keza om lühüd da erašti räk. Heinkun keskmäine lämuz om +20°C suves da +13°C pohjoižes. Tal'v om pit'k vilu, paneb lunt vähän, poud oleleb paksus. Vilukun kesklämuz om -20°C suves da -37°C pohjoižes. Paneb sadegid 200-300 mm suvipalas da 600 mm pohjoižpalas, kezal da sügüzel tobjimalaz.

Londuseližed varad oma [[kivihil']], [[bur hil']], [[metall]]ad ([[raud|raudkivend]], [[vas'k]], [[hobed]], [[tin]], [[litii]], [[vol'fram]], [[tantal]], [[niobii]], [[cirkonii]], [[germanii (himine element)|germanii]], [[uran (himine element)|uran]]), [[antimonii]], [[pöudoline špat]], [[grafit]], sauvondmaterialad ([[lete]], [[savi]]), [[mec]], [[mustma]].

== Tobmuz ==
[[Fail:Площадь Ленина (1).JPG|thumb|right|250px|Baikalantagaižen randan Ohjastusen ištundsija [[Čit]]as.]]
Randan pämez' nimitase gubernatoraks. [[Il'kovskii Konstantin|Konstantin Il'kovskii]] radab gubernatoran vs 2013 keväz'kun 1. päiväspäi. Hän-žo om Randan Ohjastusen ezimez'. Kaik rahvaz änestab händast videks vodeks. Gubernator märičeb ohjastusen strukturad. Hän paneb ministrid radnikusile sättutaden kandidatoid parlamentanke. Ezmäine varapämez' da kuz' muite varapämest oma hänele abhu.

Baikalantagaižen randan parlament om üks'kodine Käskusenandai Suim. Kaik rahvaz valičeb sen 50 ezitajad videks vodeks. [[Ždanova Natal'ja|Natal'ja Ždanova]] radab Suiman ezimeheks vs 2013 sügüz'kun 20. päiväspäi.

Radonoigendai tobmuz om Baikalantagaižen randan Ohjastuz. Randan ministrused, departamentad, radnikoičendad da inspekcijad alištudas Ohjastusele.

Gubernatorad valitihe järgkerdan vl 2013 sügüz'kun 8. päiväl, [[Il'kovskii Konstantin|nügüdläine gubernator]] sai vägestust ezmäižel tural (71,63%). Järgvaličendad Käskusenandajhe Suimha oliba sil-žo päiväl (08.09.2013).

== Eläjad ==
Vl 2010 eläjiden lugu om 1 107 107 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Vl 2015 kaikutte kahtenz' ristit koumespäi om lidnalaine.

Kaikes randas om [[Baikalantagaižen randan lidnad|kümne lidnad]]. Toine sur' lidn (enamba 50 tuh. eläjid vl 2015) om [[Krasnokamensk]].

Rahvahad (enamba 0,5% vl 2010): [[venälaižed]] (88,3%), [[burätalaižed]] (6,7%), [[ukrainalaižed]] (0,6%), [[totarlaižed]] (0,5%); toižed — 2,1%, rahvahuden ozutandata — 1,8%.

Erased toižed rahvahad: [[evenkalaižed]] — 0,13% (1387 rist.), [[kitajalaižed]] — 0,06% (632 rist.), [[mongolalaižed]] — 0,01% (84 rist.).

== Homaičendad ==
<references />

== Irdkosketused ==
* [http://www.e-zab.ru/ Baikalantagaižen randan tobmuden aluskundoiden oficialine portal.] {{ref-ru}}
* [http://губернатор.забайкальскийкрай.рф/ Baikalantagaižen randan gubernatoran oficialine sait.] {{ref-ru}}
* [http://www.zaksobr-chita.ru/ Baikalantagaižen randan Käskusenandajan Suiman oficialine sait.] {{ref-ru}}
* [http://правительство.забайкальскийкрай.рф/ Baikalantagaižen randan Ohjastusen oficialine portal.] {{ref-ru}}

{{Baikalantagaižen randan lidnad}}
{{Venälaižen Federacijan subjektad}}

[[Kategorii:Baikalantagaine rand| ]]
