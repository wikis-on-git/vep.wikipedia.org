{{Venälaižen Federacijan subjekt
|Nimi           = Baikalantagaine rand
|Venälaine nimi = Забайкальский край
|Flag           = [[Fail:Flag of Zabaykalsky Krai.svg|150px|Baikalantagaižen randan flag]]
|FSCoA          = [[Fail:Coat of arms of Zabaykalsky Krai.svg|100px|Baikalantagaižen randan znam]]
|FlagLnk        = Baikalantagaižen randan flag
|CoALnk         = Baikalantagaižen randan znam
|FSMap          = [[Fail:Map of Russia - Zabaykalsky Krai.svg|300px]]
|FSCtrWhat      = Pälidn
|FSCtrNm        = [[Čit]]
|AreaRnk        = 12
|TotArea        = 431892
|WaterPrcnt     = 0.74
|PopRnk         = 49
|Eläjiden lugu  = 1,072,806
|PopCtDate      = 2018
|PopDens        = 2.48
|GDPRnk         = 54
|GDP            = 262,8
|GDPCtDate      = 2016
|GDP(PPP)       = 243,1
|FedDistrNm     = Sibirin
|EcRegNm        = Päivnouzmaižen Sibirin
|CadNo          = 75, 80
|OfLangs        = [[venäkel']]
|HeadTtl        = Gubernator
|HeadNm         = [[Ždanova Natal'ja|Natal'ja Ždanova]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Käskusenandajan Suiman ezimez'
|LegislNm       = [[Lihanov Igor'|Igor' Lihanov]]
|FSAnthem       = 
|Domain         = 
|MSK            = [[UTC]]+9 ([[MSK]]+6)
}}
'''Baikalantagaine rand''' ({{lang-ru|Забайкальский край}}) om üks' [[Venäma|Venälaižen Federacijan]] [[Venälaižen Federacijan subjektad|subjektoišpäi]].

Se mülüb [[Sibirin federaline ümbrik|Sibirin federaližhe ümbrikho]].

Randan administrativine keskuz da kaikiš suremb lidn om [[Čit]].

== Keled ==
Valdkundkel' om üks'jäine — [[venäkel']].

[[Aginskojen Burätan ümbrik]]on territorijal toine kel' om [[burätan kel']], se om kohtaine venäkelenke.

== Istorii ==
Baikalantagaine rand om olmas vs 2008 keväz'kun 1. päiväspäi. Sädihe sidä Čitan agjan da Aginskojen Burätan avtonomižen ümbrikon ühtenzoitusel referenduman satuseks.

Randan Päkäskuz<ref>[http://constitution.garant.ru/region/ustav_zabaikal/ Baikalantagaižen randan Päkäskusen tekst. — ''Constitution.garant.ru''.] {{ref-ru}}</ref> om vahvištadud vn 2009 11. päiväl uhokud Käskusenandajan Suiman ezitajil. Se om väges möhembaižidenke vajehtusidenke.

== Geografijan andmused ==
[[Fail:Relief Map of Zabaykalsky Krai.png|thumb|left|250px|Baikalantagaižen randan reljefan kart.]]
Randal om röunoid [[Amuran agj]]anke päivnouzmas, [[Kitai]]nke suvipäivnouzmas, [[Mongolii|Mongolijanke]] suves, [[Burätijan Tazovaldkund]]anke suvipäivlaskmas da päivlaskmas, [[Irkutskan agj]]anke da [[Saha (Jakutijan) Tazovaldkund]]anke pohjoižes. Baikalantagaine rand om mererandatoi.

Pind om 431 892 km². [[Mec]]ad ottas territorijan kaks' koumandest. [[Mustma]] otab 32% territorijad. Znamasižed joged oma [[Argun']] da [[Šilk (jogi)|Šilk]], ned sätas [[Amur (jogi)|Amurad]] ühthejoksmusel, mugažo [[Vitim]] ([[Len (jogi)|Lenan]] ližajogi).

Reljef om mägikaz tobjan palan, no om tazangištoid-ki. Kaikiš korktemb čokkoim om [[BAM (mägenpä)|BAM-mägenpä]] (3073 m). Kaikiš madalamb om [[Amur]]-jogen kendäk (292 m).

Klimat om terav kontinentaline. Keza om lühüd da erašti räk. Heinkun keskmäine lämuz om +20 C° suves da +13 C° pohjoižes. Tal'v om pit'k vilu, paneb lunt vähän, poud oleleb paksus. Vilukun keskmäine lämuz om −20 C° suves da −37 C° pohjoižes. Paneb sadegid 200..300 mm suvipalas da 600 mm pohjoižpalas, kezal da sügüzel tobjimalaz.

Londuseližed varad oma [[kivihil']], [[bur hil']], [[metall]]ad ([[raud|raudkivend]], [[vas'k]], [[hobed]], [[tin]], [[litii]], [[vol'fram]], [[tantal]], [[niobii]], [[cirkonii]], [[germanii (himine element)|germanii]], [[uran (himine element)|uran]]), [[antimonii]], [[pöudoline špat]], [[grafit]], sauvondmaterialad ([[lete|letked]], [[savi|saved]]), [[mec]], [[mustma]].

== Tobmuz ==
[[Fail:Площадь Ленина (1).JPG|thumb|right|250px|Baikalantagaižen randan Ohjastusen ištundsija [[Čit]]as.]]
Randan pämez' nimitase gubernatoraks. [[Ždanova Natal'ja|Natal'ja Ždanova]] radab gubernatoran vs 2016 uhokun 17. päiväspäi, edel sidä vspäi 2013 oli randan Suiman ezimehen. Hän-žo om Randan Ohjastusen ezimez'. Kaik rahvaz änestab händast videks vodeks. Gubernator märičeb ohjastusen strukturad. Hän paneb ministrid radnikusile sättutaden kandidatoid parlamentanke. Ezmäine varapämez' da kuz' muite varapämest oma hänele abhu.

Baikalantagaižen randan parlament om üks'kodine Käskusenandai Suim. Kaik rahvaz valičeb sen 50 ezitajad videks vodeks. [[Lihanov Igor'|Igor' Lihanov]] radab Suiman ezimeheks vs 2016 sulakun 13. päiväspäi.

Radonoigendai tobmuz om Baikalantagaižen randan Ohjastuz. Randan ministrused, departamentad, radnikoičendad da inspekcijad alištudas Ohjastusele.

Käskusenandajan Suimhan ühtnijoiden järgenduseližed valičendad oliba vn 2013 8. päiväl sügüz'kud (2. kucund). Valitihe gubernatorad edel strokud, vn 2016 18. päiväl sügüz'kud, [[Ždanova Natal'ja|nügüdläine gubernator]] sai vägestust ezmäižel tural (54,39%).

== Eläjad ==
Vn 2010 Venäman rahvahanlugemižen mödhe eläjiden lugu oli 1 107 107 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Vl 2015 kaikutte kahtenz' ristit koumespäi om lidnalaine.

Kaik om [[Baikalantagaižen randan lidnad|kümne lidnad]] randas. Toine järed lidn (enamba 50 tuh. eläjid vl 2015) om [[Krasnokamensk]]. Vl 2017 kaik oli 19 eländpunktad enamba mi 10 tuh. eläjidenke.

Rahvahad (enamba 0,5% vl 2010): [[venälaižed]] — 88,3%, [[burätalaižed]] — 6,7%, [[ukrainalaižed]] — 0,6%, [[totarlaižed]] — 0,5%, toižed rahvahad — 2,1%, rahvahuden ozutandata — 1,8%.

Erased toižed rahvahad: [[evenkalaižed]] — 0,13% (1387 rist.), [[kitajalaižed]] — 0,06% (632 rist.), [[mongolad]] — 0,01% (84 rist.).

== Homaičendad ==
<references />

== Irdkosketused ==
* [http://www.e-zab.ru/ Baikalantagaižen randan tobmuden aluzkundoiden oficialine portal (''e-zab.ru'').] {{ref-ru}}
* [http://губернатор.забайкальскийкрай.рф/ Baikalantagaižen randan gubernatoran oficialine sait (''губернатор.забайкальскийкрай.рф'').] {{ref-ru}}
* [http://www.zaksobr-chita.ru/ Baikalantagaižen randan Käskusenandajan Suiman oficialine sait (''zaksobr-chita.ru'').] {{ref-ru}}
* [http://правительство.забайкальскийкрай.рф/ Baikalantagaižen randan Ohjastusen oficialine portal (''правительство.забайкальскийкрай.рф'').] {{ref-ru}}

{{Baikalantagaižen randan lidnad}}
{{Venälaižen Federacijan subjektad}}

[[Kategorii:Baikalantagaine rand| ]]
