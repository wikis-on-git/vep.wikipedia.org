{{Eländpunkt
 | Nimi = Žukovk<br />Жуковка
 | Lidnanznam = Герб города Жуковка.jpg
 | Flag = 
 | Lidnanznam text = Žukovkan lidnanznam
 | Flag text = 
 | Valdkund = Venäma
 | Eläjiden lugu = 16,953
 | Voz' = 2017
 | Pind = 13
 | Fail = 
 | Pämez' = Galina Šiškareva (2014—)
 | Telefonkod = +7-48334-xx-xxx
 | Avtokod = 32
 | Aigvö = [[UTC]]+3 ([[MSK]]+0)
}}
'''Žukovk''' ({{lang-ru|Жуковка}}) om [[Venäma]]n lidn [[Bränskan agj]]an pohjoižes. Se om [[Žukovkan rajon]]an administrativine keskuz.

== Istorii ==
Eländpunktan aluz om pandud vl 1867 kuti pol'stancii holitamha «Orel — Vitebsk»-raudted. Kätihe raudtestancijaks vl 1871. Saudihe raudanvalamižtegint raudten täht 19. voz'sadan lopus, raudteškolad 20. voz'sadan augotišes. Kätihe tegimišton sijaližeks keskuseks aigan mändes, i sai radnikžilon statusad [[VCIK|VCIK:an]] pätandan mödhe vn 1931 31. päiväl redukud.

Radnikžilo sai lidnan statusad vl 1962. Lidn šingotase «Stels»-[[kvadrocikl]]iden, snegohodoiden da veloramoiden järedal tegimel i sömtegimišton edheotandoil (maidtegim, kombisömäntagim, villänümbriradai kombinat), mugažo tehnologižen mašiništon tegim radab i mecan edheotandad oma väges.

== Geografijan andmused ==
Lidn sijadase [[Desn (Dnepran ližajogi)|Desnan]] hural randal, 150..160 m korktusil. Matkad [[Bränsk]]hasai om 56 km suvipäivnouzmha. Lähembaižed lidnad oma [[Dät'kovo]] 40 km päivnouzmha orhal vai 63 km avtol i [[Sel'co]] 40 km suvipäivnouzmha raudtedme.

Latiši-žilo da kuz' küläd mülüdas lidnankundha Žukovkan ližaks. Lidnankundan pind — 74,4 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu om 18 269 ristitud, rajonan pol'. Kaikiš suremb ristitišt oli 19..20 tuhad eläjid vozil 1989−2005 (vl 1996 — 20 600 rist.). Vl 2017 kaik 17 917 ristitud elädas lidnankundas. [[Hristanuskond]]an ph. Aleksandr Nevalaižen jumalanpert' om saudud vll 1991—1995.

== Irdkosketused ==
* [http://www.zh32.ru/mo/zhukgorpos/ Lidnankundan lehtpoled Žukovkan rajonan tobmuden aluzkundoiden oficialižel saital (''zh32.ru'').] {{ref-ru}}
{{Commons|Category:Zhukovka}}

{{Bränskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Bränskan agjan lidnad]]
[[Kategorii:Žukovkan rajon|*]]
