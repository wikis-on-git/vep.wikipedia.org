{{1000}}
{{Valdkund
| Nimi = Kitain Rahvahaline Tazovaldkund<br />中華人民共和國<br /><small>''(Čžunhua Žen'min' Gunhego)''</small>
| Valdkundznam = National Emblem of the People's Republic of China.svg
| Flag = Flag of the People's Republic of China.svg
| Valdkundznam text = Kitain valdkundznam
| Flag text = Kitain flag
| Pälidn = Pekin
| Eläjiden lugu = 1,384,688,986<ref>[https://www.cia.gov/library/publications/the-world-factbook/geos/ch.html Kitain ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 9,596,960
| Kart = China in its region (claimed hatched).svg
| Kel' = [[kitain kel'|kitain]]
| Valdkundan pämez' = [[Si Сzin'pin]]
| Päministr = [[Li Kecän]]
| Religii = [[ateizm]], [[buddizm]], [[konfucijanuskond]], [[daosizm]]
| Valüt = [[kitain juan']] (CNY) (¥ • 元 • 圆 • 圓)
| Internet-domen = [[.cn]] (k. mug. — [[Kitain internet-domenad]])
| Telefonkod = +86
| Aigvö = [[UTC]]+8
}}
'''Kitai''' (ičeze nimi — {{lang-zh|中國 / 中国}}, [[pin'jin']]: ''Zhōngguó'', vepsän kirjamil ''Čžun Go'' «keskvaldkundad»), täuz' oficialine nimi om '''Kitain Rahvahaline Tazovaldkund''' ({{lang-zh|中華人民共和國}}, [[pin'jin']]: ''Zhōnghuá Rénmín Gònghéguó'', vepsän kirjamil: ''Čžunhua Žen'min' Gunhego'') om valdkund [[Azii|Azijan]] päivnouzmas. Se om kaikiš suremb valdkund mail'mas ristitišton lugun mödhe. Pälidn om [[Pekin]].

Kitai om [[Ühtenzoittud Rahvahiden Organizacii|ÜRO:n]] kaikenaigaine ühtnii sen alusenpanendan aigaspäi. Kitain armii om kaikiš suremb aktivižen mülükundan mödhe (2,035 mln ristituid). KRT kodvi ičeze [[atombomb]]ad vn 1964 redukus. Järed ripmatoi kosmine programm om valdkundal.

== Istorii ==
Vl 221 EME [[Cin' Šihuandi]] ühtenzoiti Kitain maid imperijaks ezmäižen kerdan.

Vn 1912 1. päiväl vilukud [[Kitain Tazovaldkund]]an aluz om pandud (ohjandab [[Taivan' (sar')|Taivan']]-sarel tähäsai).

Vn 1949 1. päiväl redukud tedotihe Kitain Rahvahaližen Tazovaldkundan alusenpanendas. Vll 1966−1976 Kitai eli läbi [[Kul'turrevolücii Kitaiš|kul'turrevolücijas]].

Nügüdläine Konstitucii ({{lang-zh|宪法}}, [[pin'jin']]: ''Xiànfǎ'', vepsän kirjamil ''Sän'fa'') om nellänz' lugul revolücijan jäl'ghe, se om vahvištadud vn 1982 4. päiväl tal'vkud, möhembaižed vajehtused oliba vll 1988, 1993, 1999, 2004 i 2018.<ref>[http://www.npc.gov.cn/englishnpc/Constitution/node_2824.htm KRT:n Konstitucijan tekst valdkundan parlamentan ''npc.gov.cn''-saital.] {{ref-en}}</ref>

== Geografijan andmused ==
[[Fail:China topo1.jpg|thumb|left|250px|Kitain topografine kart.]]
Kitai om mavaldkundröunoiš 14 valdkundanke, ned oma: [[Vjetnam]] (röunan piduz — 1297 km), [[Laos]] (475 km) i [[Mjanmar]] (2129 km) suves, [[Indii]] (2659 km), [[Butan]] (477 km), [[Nepal]] (1389 km) i [[Pakistan]] (438 km) suvipäivlaskmas, [[Afganistan]] (91 km), [[Tadžikistan]] (477 km) i [[Kirgizstan]] (1063 km) päivlaskmas, [[Kazahstan]] lodehes (1765 km), [[Mongolii]] (4630 km) i [[Venäma]] (4179 km) pohjoižes, [[Korejan Rahvahaliž-Demokratine Tazovaldkund|KRDT]] (1352 km) pohjoižpäivlaskmas. Ühthine röunoiden piduz om 22 457 km.

Valdkundan pind om 9 596 960 km² (koumanz' sija mail'mas [[Venäma]]n da [[Kanad]]an jäl'ghe). Kitain päivlaskmaižed randad lainištadas [[Tün' valdmeri|Tünen valdmeren]] [[Kitain Päivnouzmmeri]] da [[Pakuine meri]], suvižed randad — [[Kitain Suvimeri]]. Ühthine randanpird om 14 500 km.

[[Tibetan mägišt]] otab valdkundan suvipäivlaskmpalad. [[Gimalajad]] seištas [[Indii|Indijan]] röunal, niiden kaikiš korktemb čokkoim om kaikiš korktemb [[Ma]]l [[Džomolungm]]-mägenoc (8850 m). Kaikiš madalamb čokkoim om [[Turfanan alang]], −154 m. Znamasižed joged oma [[Janczi]] da [[Huanhe]]. Mecad ottas territorijan 22,3 procentad.

Londuseližed pävarad oma [[kivihil']], metallad ([[raud|raudkivend]], [[alüminii|boksitad]], [[tin]], [[hahktin]], [[cink]], [[vanadii]], [[molibden]], [[vol'fram]], [[artut']], [[uran (himine element)|uran]], harvad [[mametall]]ad), [[kivivoi]], [[londuseline gaz]], [[antimonii]], [[gidroenergii]] (kaikiš suremb mail'mas), [[mahuz]].

== Tobmuz ==
[[Fail:Great Hall Of The People At Night.JPG|thumb|right|250px|Kitain parlamentan pert'kulu [[Pekin]]as.]]
Ohjandusen form om unitarine [[socializm|socialistine]] tazovaldkund dominirujanke partijanke (''Kitain Kommunistine Partii'', ''KKP'') päižeks. Valdkundan pämez' om Kitain ezimez', hän om KKP:n keskuzkomitetan päsekretar', hän-žo om armijan päkäsknik (Keskuzsodanevondkundan ezimez') tobjimalaz. Valdkundaližen Nevondkundan pämez' om ohjastusen ezimez'.

Parlament om üks'kodine Kaiken Kitain Rahvahan Ezitajiden Suim ({{lang-zh|全国人民代表大会}}, [[pin'jin']]: ''Quánguó Rénmín Dàibiǎo Dàhuì'', vepsän kirjamil: ''Cüan'go Žen'min' Daibäo Dahuei'') 2970 ühtnijanke. Kaik rahvaz da azekahad väged valitas heid videks vodeks. Todesine käskusenandai tobmuz om KKP, parlament vaiše vahvištab sen pätandoid. Radonoigendai tobmuz om KRT:n Valdkundaline Nevondkund ({{lang-zh|中华人民共和国国务院}}, [[pin'jin']]: ''Zhōnghuá Rénmín Gònghéguó Guówùyuàn'', vepsän kirjamil: ''Čžunhua Žen'min' Gunhego Goujuan' '') vai Keskuzline rahvahaline ohjastuz ({{lang-zh|中央人民政府}}, [[pin'jin']]: ''Zhōngyāng Rénmín Zhèngfǔ'', vepsän kirjamil: ''Čžunjan Žen'min' Čženfu'').

Kitain ohjandai (ezimez') om [[Si Сzin'pin]] vs 2013 keväz'kun 14. päiväspäi. Vs 2013 keväz'kun 15. päiväspäi [[Li Kecän]] om ohjastusen pämeheks. Parlamentan ühtnijoiden järgenduseližed valičendad oliba vn 2017 redukuspäi vn 2018 uhokuhusai (13. kucund).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Kitain administrativiž-territorialine jagand]].''

Kitai jagase 34 regionha: 23 agjad (provincijad), 5 avtonomišt agjad, 4 lidnad keskuzalištusenke ([[Pekin]], [[Šanhai]], [[Čuncin]], [[Tän'czin']]) da 2 erilišt administrativišt agjad ([[Honkong]] da [[Makao]]). Regionad alajagasoiš 333 ümbrikho, ned — 2853 rajonha.

== Eläjad ==
Vn 2010 Kitain rahvahanlugemižen mödhe eläjiden oficialine (rahvahanikusenke) lugu oli 1 339 724 852 ristitud, vl 2016 — 1 373 541 278 ristitud.

Kitaiš elädas [[kitajalaižed]]. Kaik om 56 etništ gruppad oficialižešti (2010): [[han']] — 91,5%, [[čžuanad]] — 1,3%, toižed rahvahad i rahvahuden ozutandata — 7,2%.

Vn 2018 kezakus kaik oli 675 lidnad kontinentaližes Kitaiš. Lidnad-millionerad (lidnümbrikod enamba 6 mln. ristituid vn 2010 rahvahanlugemižen mödhe, surembaspäi penembha): [[Šanhai]] (ekonomine pälidn), [[Pekin]] (administrativine pälidn), [[Čuncin]], [[Guančžou]], [[Šen'čžen']], [[Tän'czin']], [[Uhan']], [[Dunguan']], [[Honkong]], [[Fošan']], [[Čendu]], [[Nankin]]. Vl 2017 kaik oli 102 lidnümbrikod-millionerad valdkundas kontinental.

== Ižanduz ==
Vl 2010 Kitain kogosüdäiprodukt jäti jäl'gele [[Japonii|Japonijan]] KSP:d, vl 2015 — [[Amerikan Ühtenzoittud Valdkundad|AÜV:oiden]] produktad ostmižmahtusen paritetan mödhe, i nügüd' kaikiš suremb mail'mas. KRT om kaikiš järedamb eksportirui mail'mas, «mail'man fabrik» — materialižiden tavaroiden tegii. Tariž äi torhut da energetižid satandoid ižandusen täht, i se valatoitab lujas mail'man torguindlavoid. Kitai om ezinenas kuldan da valütan varan mödhe.

== Homaičendad ==
<references />

== Irdkosketused ==
* [http://www.npc.gov.cn/ Kaiken Kitain Rahvahan Ezitajiden Suiman oficialine sait (''npc.gov.cn'').] {{ref-zh}} {{ref-en}}
* [http://www.gov.cn/ KRT:n Valdkundaližen Nevondkundan oficialine sait (''gov.cn'').] {{ref-zh}} {{ref-en}}
* [http://www.china.org.cn/ Kitain Rahvahaližen Tazovaldkundan informacine sait (''china.org.cn'').] {{ref-en}} {{ref-zh}} {{ref-fr}} {{ref-de}} {{ref-ja}} {{ref-ru}} {{ref-es}} {{ref-ar}} {{ref-eo}} {{ref-ko}}
{{Commons|China}}

{{Azii}}

[[Kategorii:Kitai| ]]
