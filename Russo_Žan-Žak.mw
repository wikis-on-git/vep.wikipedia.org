{{1000}}{{A10000}}
{{Personalii
| изображение = Jean-Jacques Rousseau (painted portrait).jpg
| описание изображения = Žan-Žak Russon portret 18. voz'sadan koumes nelländeses,<br />tegi francine [[Moris Kanten de Latur]]-pirdai (1704−1788),<br />pastel' bumagal
}}
'''Žan-Žak Russo''' ({{lang-fr|Jean-Jacques Rousseau}} [ʒɑ̃ˈʒak ʁuˈso]; sünd. [[28. kezaku]] [[1712]], [[Ženev]], [[Ženevan Tazovaldkund]] — kol. [[2. heinku]] [[1778]], Ermenonvil'-usadib da žilo läz [[Pariž]]ad, [[Francii]]) oli [[Vauktustadud aig]]an franciž-šveicarine filosof, kirjutai da muzikankirjutai, botanikan sistematizirui. [[Sentimentalizm]]an znamasine ezitai, [[Sur' francine revolücii|Suren francižen revolücijan]] endustai, kucui säta täut sociališt kohtaižust.

== Biografii ==
Žan-Žak oli sündnu Isaak Russo-časuidenmastarin (1672−1747) i Ženevan pastoran Süzanna Bernar-vunukaižen pereheze, mam koli sündutesen aigan. Seičemevozne prihaine oli kanzan navettüd lapseks. Tat nai kahtenden kerdan, i prihaižen kazvatuz jätkustui 11-voččes igäspäi erazvuiččiš kodiš. Radoi lakijan, kodinäradoičijan, kodisekretarin.

Filosof sai tetabut [[Dižon]]an akademijan konkursan vägestajaks: «Tedoiden i čomamahtoiden udessündutand abuti-k mehen taban puhtastandale»-küzundha hän vastsi i ozuti kaik ičeze mail'mannägendad: «vauktustuz om varuline, i kaik kul'tur om kelastuz da ogeruz».

== Sädused ==
Vll 1761−1762 Russo pästi kaks' romanad: «Uz' Eloiza» i «Emil'», sid' pageni Šveicarijha i Anglijha «Emil'»-romanan antireligiozižen südäiolendan tagut. «Diskurs tazotomudes mehiden keskes» (1754) i «Kundaline kožundkirjutez» (1762) oma kaikiš znamasižembad tedotöd.

== Kanz ==
Russo tegi tundmust adivpertin Marija Tereza Levassör-abutajanke (1721−1801) vl 1745. Russon sanoiden mödhe, viž last oli sündnuded sen jäl'ghe (ezmäine — vl 1746), no kaik hö oliba anttud kazvatuzkodihe, mez' oli goll' i ei lugend ičtaze erasiden lapsiden tataks. Russon naind Levassöranke oli tehtud vn 1768 elokus, se oli tühj juridižikš. Marija Tereza kändihe filosofan avtoroiktusiden üks'jäižeks jäl'gnikaks.

== Homaičendad ==
<references />

[[Kategorii:Filosofad]]
[[Kategorii:Botanikantedajad]]
[[Kategorii:Francijan kirjutajad]]
[[Kategorii:Francijan muzikankirjutajad]]
[[Kategorii:Šveicarijan kirjutajad]]
[[Kategorii:Šveicarijan muzikankirjutajad]]
[[Kategorii:Kirjutajad kirjamišton mödhe]]
[[Kategorii:Muzikankirjutajad kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Ženevha]]
[[Kategorii:Kolnuded Francijas]]
