{{Eländpunkt
 | Nimi = Rtiščevo<br />Ртищево
 | Lidnanznam = Coat of Arms of Rtishchevo (Saratov oblast).png
 | Flag = Flag of Rtischevo (Saratov oblast).png
 | Lidnanznam text = Rtiščevon lidnanznam
 | Flag text = Rtiščevon flag
 | Valdkund = Venäma
 | Eläjiden lugu = 39,005
 | Voz' = 2018
 | Pind = 32.95
 | Fail = Rtishchevo is the Crossroad of the Ways 2014.JPG
 | Pämez' = Vladimir Kalämin<br />(sügüz'ku 2018—)
 | Telefonkod = +7-84540-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Rtiščevo''' ({{lang-ru|Рти́щево}}) om [[Venäma]]n lidn, lidnankund da raudtesol'm [[Saratovan agj]]an lodehes. Se om [[Rtiščevon rajon]]an administrativine keskuz.

== Istorii ==
Eländpunktan aluz om pandud 17. voz'sadal, mainitase vspäi 1666. Edel 1723 vot žilon nimituz oli ''Pokrovskoje'', sid' pomeššikoiden Rtiščevad-rodun kanzannimen mödhe, hö oliba žilon pidajikš vhesai 1794. Toine oli Rtiščevo-žilo raudtestancijanno vspäi 1871. Žilo raudtestancijanno sai lidnan statusad vn 1925 6. päiväl kezakud. Ühtištuihe endevanhad Rtiščevo-žilod lidnanke vl 1974.

Rtiščevo šingotase mašinansauvomižen «Argon»-tegimel (elektromagnitižed ajaimed, kaičendsistemad, käroudusen indikatorad, mebel'furnitur, mašinad vaumičemha heinäd da villäd živatoile sötkeks), magaduzsijansobiden da koditekstilin tegimel, sömtegimištol (kanafabrik ümbriradajanke tehmiženke), mugažo asfal'ttegim radab.

== Geografijan andmused ==
Lidn sijadase rajonan keskuzpalas, Ol'šank-jogen ({{lang-ru|Ольшанка}} 42 km pitte) i Iznajir-jogen keskes ({{lang-ru|Изнаир}} 98 km pitte), 210 m ü.m.t. keskmäižel korktusel. Ol'šank-jogi om lidnan pohjoižröunaks, molembad joged oma [[Hopr]]an üläjoksmusen hurad ližajoged. Matkad [[Penzan agj]]hasai om 20 km pohjoižhe orhal, [[Saratov]]hasai om 167 km päivnouzmha-suvipäivnouzmha orhal, 197 km avtotel vai raudtel. Lähembaižed lidnad oma [[Serdobsk]] (Penzan agj) 37 km pohjoižpäivnouzmha orhal, 48 km avtotel vai raudtel, i [[Arkadak]] 41 km suvhe-suvipäivlaskmha orhal, 52 km avtotel vai raudtel. Sodalendimport om 3 km lodeheze lidnaspäi.

Rtiščevo om lidnankundan (municipaližen ühtnikan) üks'jäine eländpunkt. Lidnankundan pind — 32,95 km².

== Eläjad ==
Vn 2010 Venäman rahvahanlugemižen mödhe lidnan da lidnankundan eläjiden lugu oli 41 289 ristitud, rajonan viž seičemendest. Kaikiš suremb lidnan ristitišt oli 44..45 tuhad eläjid vll 1989−2003 (45 100 rist. vll 1996−1998).

Rahvahad (enamba 0,4% vl 2010): [[venälaižed]] — 94,1%, [[ukrainalaižed]] — 0,6%, [[armenijalaižed]] — 0,4%, [[totarlaižed]] — 0,4%, toižed rahvahad i rahvahuden ozutandata — 4,5%.

Professionaližen opendusen aluzkundad oma Rtiščevon politehnine licei i Samaran valdkundaližen raudteiden universitetan filial (ende Rtiščevon raudtetransportan tehnikum).<ref>[http://www.samgups.ru/sveden/struct/struktura_universiteta/filialy/spo/rtishevo_tehnikum/ Rtiščevon filial universitetan ''samgups.ru''-saital.] {{ref-ru}}</ref>

== Galerei ==
<gallery mode="packed" heights="125px">
Rtishchevsky branch of the Southeast railway.jpg|Suvipäivnouzmaižen raudten palakundan sauvuz
Alexandro-Nevskaja cerkov.jpeg|Ph. Aleksandr Nevalaižen jumalanpert'
Swimming pool Delphin Rtishchevo.jpg|Ujundbassein
Dvorec kultury Rtishevo.jpg|Lidnan kul'turkeskuz
Ртищево Здание железнодорожного вокзала 25 сентября 2017 05.jpg|Rtiščevo I-päraudtestancii
</gallery>

== Homaičendad ==
<references />

== Irdkosketused ==
* [http://rtishevo.sarmo.ru/munitsipalnoe-obrazovanie-gorod-rtishchevo/ Lidnankundan lehtpoled rajonan oficialižel ''rtishevo.sarmo.ru''-saital.] {{ref-ru}}
* [http://www.rtishevo.ru/ Lidnan informacine sait (''rtishevo.ru'').] {{ref-ru}}
{{Commons|Category:Rtishchevo}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Rtiščevon rajon|*]]
