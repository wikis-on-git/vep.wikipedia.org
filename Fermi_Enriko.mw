{{1000}}{{A10000}}
{{Personalii
| изображение = Enrico Fermi 1943-49.jpg
| описание изображения = Enriko Fermi fotokuval voziden 1943 i 1949 keskes
}}
'''Enriko Fermi''' ({{lang-it|Enrico Fermi}} [enˈriːko ˈfermi]; sünd. [[29. sügüz'ku]] [[1901]], [[Rim]], [[Italii]], — kol. [[28. kül'mku]], [[1954]], [[Čikago]], [[Illinois]]-štat, [[Amerikan Ühtenzoittud Valdkundad|AÜV]]) oli italijalaine fizikantedomez', šingoti kut teoretižen, muga kodvan-ki fizikad. Sai vn 1938 [[Nobelän premii fizikas|Nobelän premijad fizikas]] sündnuziden neitronsädegoičendal uziden radioaktivižiden elementoiden olendan olmas todestamižes i sidotud sihe [[südäitukuižed reakcijad|südäitukuižiden reakcijoiden]] avaiduses vitkoiden [[neitron]]iden tagut.

== Tedotöd ==
Fermi tegi suren tondan südäitukuižhe fizikha, elementarižiden henegiden fizikha, kvantižen i statistižen mehanikan šingoteshe. Sädi beta-čihodamižen i neitroniden hillendusen teorijoid. Ezmäine [[südäitukuine reaktor]] (Čikago, 1942) oli saudud hänen melen i ohjastusen mödhe. Om [[atombomb]]an ühten sädajišpäi.

== Biografii ==
Oli sündnu raudteradnikan i opendajan kanzha. Sirdi AÜV:oihe perehenke Nobelän premijan samižen jäl'ghe vl 1939, viž universitetad kucuiba Enriko Fermid professoran radnikusele. Sen ližaks, hänen ak oli [[evrejalaižed|evrejalaine]] augotižlibundan mödhe, i sil-žo aigal Italii vahvišti käskusid necidä rahvast vaste.

Fermi da hänen Laura-ak saiba amerikašt rahvahanikust vl 1944. Edel surmad Fermi pördui Evropha da lugi lekcijoid, koli südäikohtun rakaspäi. Sai 14 AÜV:oiden patentad (oma pästtud vll 1940−1961).

== Mušt tedomehes ==
Ned oma nimitadud tedomehen muštoks: himine sadanz' [[fermii]]-element, krater Kudmaižen tagapolel (1970), [[fermi (märičendühtnik)|pidusen märičendühtnik]], [[fermi-gaz]], [[fermi-nozoluz]], [[Fermin tazopind|tazopind]], [[Fermin pind|pind]], [[Fermin paradoks|paradoks]], vn 1955 Riman «EUR Fermi»-metrostancii, vn 2006 [[Turin]]an «Fermi»-metrostancii, Riman üks' irdoišpäi, 2 atomreaktorad Mičigan-štatas i atomelektrostancii 50 km lodeheze Turin-lidnaspäi.

== Homaičendad ==
<references/>

== Irdkosketused ==
* [http://www.centrofermi.it/it/ Fizikan istorijan muzei i Enriko Fermin tedoiduzkeskuz Rimas (''centrofermi.it'')] {{ref-it}} {{ref-en}} [http://www.mostrafermi.it/ Enriko Fermin muzejanke (''mostrafermi.it'').]

[[Kategorii:Fizikantedomehed]]
[[Kategorii:Nobelän premijan laureatad]]
[[Kategorii:Italijan tedomehed]]
[[Kategorii:AÜV:oiden tedomehed]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Kolnuded Čikagos]]
