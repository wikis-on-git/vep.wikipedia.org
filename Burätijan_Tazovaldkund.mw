{{Venälaižen Federacijan subjekt
|Nimi           = Burätijan Tazovaldkund
|Venälaine nimi = Республика Бурятия <small>(ven.)</small><br />Буряад Республика <small>(burät.)</small>
|Flag           = [[Fail:Flag of Buryatia.svg|150px|Burätijan Tazovaldkundan flag]]
|FSCoA          = [[Fail:Coat of Arms of Buryatiya.svg|110px|Burätijan Tazovaldkundan znam]]
|FlagLnk        = Burätijan Tazovaldkundan flag
|CoALnk         = Burätijan Tazovaldkundan znam
|FSMap          = [[Fail:Map of Russia - Buryatia.svg|300px]]
|FSCtrWhat      = Pälidn
|FSCtrNm        = [[Ulan Ude]]
|AreaRnk        = 15
|TotArea        = 351,334
|WaterPrcnt     = 6.0
|PopRnk         = 54
|Eläjiden lugu  = 978,495
|PopCtDate      = 2015
|PopDens        = 2.79
|GDP            = 
|GDPCtDate      = 
|GDP(PPP)       = 
|FedDistrNm     = Sibirin
|EcRegNm        = Päivnouzmaižen Sibirin
|OfLangs        = [[venäkel']], [[burätan kel']]
|HeadTtl        = Tazovaldkundan pämez'
|HeadNm         = [[Nagovicin Väčeslav|Väčeslav Nagovicin]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Rahvahaližen Suiman ezimez'
|LegislNm       = [[Doržijev Ciren-Daši|Ciren-Daši Doržijev]]
|FSAnthem       = ''[[Burätijan Tazovaldkundan gimn|Pajo kodimas]]''
|Domain         = 
|CadNo          = 03
|MSK            = [[UTC]]+8 ([[MSK]]+5)
}}
'''Burätijan Tazovaldkund''' ([[venäkel'|ven.]]: ''Республика Бурятия'', [[burätan kel'|burät.]]: ''Буряад Республика'') om üks' [[Venäma|Venälaižen Federacijan]] [[Venälaižen Federacijan subjektad|tazovaldkundoišpäi]].

Se mülüb [[Sibirin federaline ümbrik|Sibirin federaližhe ümbrikho]].

Tazovaldkundan pälidn da kaikiš suremb lidn om [[Ulan Ude]].

== Keled ==
Valdkundkeled oma [[venäkel']] da [[burätan kel']].

== Istorii ==
Burätijan Tazovaldkund om olmas vl 1923 semendkun 30. päivälpäi. Vhesai 1958 heinkun 7. päivhäsai nimitihe Burät-Mongolijan Avtonomižeks Nevondkundaližeks Socialistižeks Tazovaldkundaks.

Burätijan Tazovaldkundan Konstitucii<ref>[http://constitution.garant.ru/region/cons_buryat/ Burätijan Tazovaldkundan Konstitucijan tekst (constitution.garant.ru).] {{ref-ru}}</ref> om vahvištadud vl 1994 uhokun 22. päiväl tazovaldkundan Ülembaižen Nevondkundan ezitajil da om väges nügüd' äiluguižiden vajehtusidenke. Se vajehti enččen Konstitucijan, kudamb oli vahvištadud vl 1978 semendkun 30. päiväl.

== Geografijan andmused ==
[[Fail:Relief Map of Buryatia.svg|thumb|left|250px|Burätijan Tazovaldkundan reljefan kart.]]
Burätijal om röunoid [[Baikalantagaine rand|Baikalantagaižen randanke]] päivnouzmas da suvipäivnouzmas, [[Mongolii|Mongolijanke]] suves, [[Tuvan Tazovaldkund]]anke suvipäivlaskmas, [[Irkutskan agj]]anke päivlaskmas (sidä kesken [[Baikal]]as üliči) da pohjoižes.

Pind om 351 334 km², [[mec]]ad ottas sen viž kudendest. Znamasižed joged oma [[Seleng]] da [[Vitim]].

Reljef om mägikaz tobjimalaz. Kaikiš korktemb čokkoim om [[Päivnouzmaine Sajan|Päivnouzmaižen Sajanan]] [[Munku Sardik]]-mägenpä tazovaldkundan päivlaskmas, Mongolijanke röunal (3491 m). [[Baikal]]-järven kendäk om kaikiš madalamb (456 m).

Klimat om terav kontinentaline. Paneb sadegid 244 mm vodes keskmäras.

Londuseližed varad oma [[kivihil']], [[bur hil']], [[metall]]ad ([[kuld]], [[cink]], [[vol'fram]], [[uran (himine element)|urankivend]], [[molibden]], [[berillii]], [[tin]], [[hahktin]], [[äimetalližed kivendod]]), [[špat]], [[azbest]], [[nefrit]], [[grafit]], [[mec]].

== Tobmuz ==
[[Fail:Дом советов, Улан-Удэ.jpg|thumb|right|250px|Tazovaldkundan Ohjastusen ištundoiden sija [[Ulan Ude]]s.]]
Tazovaldkundan pämez' ([[burätan kel'|burät.]]: ''Буряад Уласай Толгойлогшо'', [[venäkel'|ven.]]: ''Глава Республики Бурятия'') om [[Nagovicin Väčeslav|Väčeslav Nagovicin]], radab vs 2007 heinkun 10. päiväspäi. Hän-žo om tazovaldkundan Ohjastusen ezimez' Burätijan Konstitucijan mödhe. Edel 2012 vot semendkun 11. päiväd hän oli Tazovaldkundan prezidentaks, sid' läksi erindha. Väčeslav Nagovicin om vahvištadud radnikusele möst Rahvahaližel Suimal vl 2012 semendkun 12. päiväl [[Medvedev Dmitrii|Venäman prezidentan]] taričendan mödhe jo Tazovaldkundan pämeheks, se om toine radnikuz formaližikš. Tulebal aigal kaik rahvaz änestaškandeb händast videks vodeks. Tazovaldkundan pämez' märičeb Ohjastusen strukturad da paneb sen ühtnijoid radnikusile. Ohjastusen ezmäine varaezimez', kuz' Ohjastusen muite varaezimest, Tazovaldkundan pämehen da Ohjastusen Administracii oma hänele abhu.

Burätijan Tazovaldkundan Rahvahaline Suim ([[burätan kel'|burät.]]: ''Буряад Республикын Арадай Хурал'') om tazovaldkundan üks'kodižeks parlamentaks 66 ezitajanke. [[Doržijev Ciren-Daši|Ciren-Daši Doržijev]] radab sen ezimehen vs 2015 elokun 28. päiväspäi.

Radonoigendai tobmuz om Burätijan Tazovaldkundan Ohjastuz ([[burätan kel'|burät.]] ''Буряад Уласай Засагай Газар'', [[venäkel'|ven.]]: ''Правительство Республики Бурятия''). Tazovaldkundan ministrused, ohjandused, tazovaldkundan agentused da tazovaldkundan radnikoičendad alištudas Ohjastusele.

Järgvaličendad Rahvahaližhe Suimha oliba vl 2013 sügüz'kun 8. päiväl.

== Eläjad ==
Vl 2010 eläjiden lugu om 972 021 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Lidnalaižiden eläjiden pala om 59%.

Kaikes tazovaldkundas om [[Burätijan Tazovaldkundan lidnad|kuz' lidnad]], 12 lidnanvuittušt žilod da 631 küläd. Ei ole toižid surid lidnoid. Vl 2015 kaik om 7 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (64,9%), [[burätalaižed]] (29,5%), [[totarlaižed]] (0,7%), [[ukrainalaižed]] (0,6%), [[sojotalaižed]] — (0,4%), toižed — 2,1%, rahvahuden ozutandata — 1,8%.

Erased toižed igähižed rahvahad oma [[evenkalaižed]] — 2974 rist. (0,31%), [[tuvalaižed]] — 909 rist. (0,09%), [[mongolad]] — 395 rist. (0,04%).

== Homaičendad ==
<references />

== Irdkosketused ==
* [http://glava.govrb.ru/ Burätijan Tazovaldkundan pämehen oficialine sait.] {{ref-ru}}
* [http://egov-buryatia.ru/ Burätijan Tazovaldkundan tobmuden aluskundoiden (tazovaldkundan pämehen da e-ohjastusen) oficialine portal.] {{ref-ru}} {{ref-bxr}} {{ref-en}}
* [http://www.hural-buryatia.ru/ Burätijan Rahvahaližen Suiman (Huralan) oficialine portal.] {{ref-ru}} {{ref-bxr}}

{{Burätijan Tazovaldkundan lidnad}}
{{Venälaižen Federacijan subjektad}}

[[Kategorii:Burätijan Tazovaldkund| ]]
