{{Venälaižen Federacijan subjekt
|Nimi           = Burätijan Tazovaldkund
|Venälaine nimi = Республика Бурятия <small>(ven.)</small><br />Буряад Республика <small>(burät.)</small>
|Flag           = [[Fail:Flag of Buryatia.svg|150px|Burätijan Tazovaldkundan flag]]
|FSCoA          = [[Fail:Coat of Arms of Buryatiya.svg|110px|Burätijan Tazovaldkundan znam]]
|FlagLnk        = Burätijan Tazovaldkundan flag
|CoALnk         = Burätijan Tazovaldkundan znam
|FSMap          = [[Fail:Map of Russia - Buryatia.svg|300px]]
|FSCtrWhat      = Pälidn
|FSCtrNm        = [[Ulan Ude]]
|AreaRnk        = 15
|TotArea        = 351,334
|WaterPrcnt     = 6.86
|PopRnk         = 55
|Eläjiden lugu  = 984,511
|PopCtDate      = 2018
|PopDens        = 2.80
|GDPRnk         = 57
|GDP            = 199,2
|GDPCtDate      = 2016
|GDP(PPP)       = 202,6
|FedDistrNm     = Sibirin
|EcRegNm        = Päivnouzmaižen Sibirin
|OfLangs        = [[venäkel']], [[burätan kel']]
|HeadTtl        = Tazovaldkundan pämez'
|HeadNm         = [[Cidenov Aleksei|Aleksei Cidenov]]
|ViceTtl        = Ohjastusen ezimez'
|ViceNm         = ''hän-žo''
|LegislTtl      = Rahvahaližen Suiman ezimez'
|LegislNm       = [[Doržijev Ciren-Daši|Ciren-Daši Doržijev]]
|FSAnthem       = ''[[Burätijan Tazovaldkundan gimn|Pajo kodimas]]''
|Domain         = 
|CadNo          = 03
|MSK            = [[UTC]]+8 ([[MSK]]+5)
}}
'''Burätijan Tazovaldkund''' ({{lang-ru|Республика Бурятия}}, {{lang-bua|Буряад Республика}}) om üks' [[Venäma|Venälaižen Federacijan]] [[Venälaižen Federacijan subjektad|tazovaldkundoišpäi]].

Se mülüb [[Sibirin federaline ümbrik|Sibirin federaližhe ümbrikho]].

Tazovaldkundan pälidn da kaikiš suremb lidn om [[Ulan Ude]].

== Keled ==
Valdkundkeled oma [[venäkel']] i [[burätan kel']].

== Istorii ==
Burätijan Tazovaldkund om olmas vs 1923 semendkun 30. päiväspäi. Vodhe 1958 heinkun 7. päivhäsai nimitihe Burät-Mongolijan Avtonomižeks Nevondkundaližeks Socialistižeks Tazovaldkundaks.

Burätijan Tazovaldkundan Konstitucii<ref>[http://constitution.garant.ru/region/cons_buryat/ Burätijan Tazovaldkundan Konstitucijan tekst. — ''Constitution.garant.ru''.] {{ref-ru}}</ref> om vahvištadud vn 1994 22. päiväl uhokud tazovaldkundan Ülembaižen Nevondkundan ezitajil da om väges nügüd' äiluguižidenke vajehtusidenke. Se vajehti endišt Konstitucijad, kudamb oli vahvištadud vn 1978 30. päiväl semendkud.

== Geografijan andmused ==
[[Fail:Relief Map of Buryatia.svg|thumb|left|250px|Burätijan Tazovaldkundan reljefan kart.]]
Burätijal om röunoid [[Baikalantagaine rand|Baikalantagaižen randanke]] päivnouzmas da suvipäivnouzmas, [[Mongolii|Mongolijanke]] suves, [[Tuvan Tazovaldkund]]anke suvipäivlaskmas, [[Irkutskan agj]]anke päivlaskmas (sidä kesken [[Baikal]]as üliči) da pohjoižes.

Pind om 351 334 km², [[mec]]ad ottas sen viž kudendest. Znamasižed joged oma [[Seleng]] i [[Vitim]].

Reljef om mägikaz tobjimalaz. Kaikiš korktemb čokkoim om [[Päivnouzmaine Sajan|Päivnouzmaižen Sajanan]] [[Munku Sardik]]-mägenpä tazovaldkundan päivlaskmas, Mongolijanke röunal (3491 m). [[Baikal]]-järven kendäk om kaikiš madalamb (456 m).

Klimat om terav kontinentaline, päivoikaz da kuivahk. Kezaline lämuz +26 C°, tal'vel — −25 C°, voden keskmäine lämuz −1,6 C°. Paneb sadegid 244 mm vodes keskmäras, enamba heinkus-elokus.

Londuseližed varad oma [[kivihil']], [[bur hil']], [[metall]]ad ([[kuld]], [[cink]], [[vol'fram]], [[uran (himine element)|urankivend]], [[molibden]], [[berillii]], [[tin]], [[hahktin]], [[äimetalližed kivendod]]), [[špat]], [[azbest]], [[nefrit]], [[grafit]], [[mec]], [[vezi|reskvezi]].

== Tobmuz ==
[[Fail:Дом советов, Улан-Удэ.jpg|thumb|right|250px|Tazovaldkundan Ohjastusen ištundoiden sija [[Ulan Ude]]s.]]
Tazovaldkundan pämez' ({{lang-bua|Буряад Уласай Толгойлогшо}}, {{lang-ru|Глава Республики Бурятия}}) om [[Cidenov Aleksei|Aleksei Cidenov]], radab vs 2017 uhokun 7. päiväspäi. Hän-žo om tazovaldkundan Ohjastusen ezimez' Burätijan Konstitucijan mödhe, om pandud radnikusele [[Putin Vladimir|Venäman prezidentan]] käskön mödhe. Kaik rahvaz änestab Tazovaldkundan pämest videks vodeks. Tazovaldkundan pämez' märičeb Ohjastusen strukturad da paneb sen ühtnijoid radnikusile. Ohjastusen ezmäine varaezimez', kuz' Ohjastusen muite varaezimest, Tazovaldkundan pämehen da Ohjastusen Administracii oma hänele abhu.

Burätijan Tazovaldkundan Rahvahaline Suim ({{lang-bua|Буряад Республикын Арадай Хурал}}) om tazovaldkundan üks'kodižeks parlamentaks 66 ezitajanke. [[Doržijev Ciren-Daši|Ciren-Daši Doržijev]] radab sen ezimehen vs 2015 elokun 28. päiväspäi.

Radonoigendai tobmuz om Burätijan Tazovaldkundan Ohjastuz ({{lang-bua|Буряад Уласай Засагай Газар}}, {{lang-ru|Правительство Республики Бурятия}}). Tazovaldkundan ministrused, ohjandused, tazovaldkundan agentused da tazovaldkundan radnikoičendad alištudas Ohjastusele.

Rahvahaližen Suiman ühtnijoiden järgenduseližed valičendad oliba vn 2013 8. päiväl sügüz'kud (5. kucund). Tazovaldkundan pämehen valičendad oliba vn 2017 10. päiväl sügüz'kud, [[Cidenov Aleksei|nügüdläine pämez']] sai vägestust ezmäižes turas (87,43% änid).

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 972 021 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikiš suremb ristitišt oli 1 052 038 eläjad vl 1991. Vl 2018 lidnalaižiden pala om 59%.

Kaik om [[Burätijan Tazovaldkundan lidnad|kuz' lidnad]] tazovaldkundas, 12 lidnanvuittušt žilod da 631 küläd. Ei ole toižid järedoid lidnoid. Vl 2018 kaik om 7 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 64,9%, [[burätalaižed]] — 29,5%, [[totarlaižed]] — 0,7%, [[ukrainalaižed]] — 0,6%, [[sojotalaižed]] — 0,4%, toižed rahvahad — 2,1%, rahvahuden ozutandata — 1,8%.

Erased toižed igähižed rahvahad oma [[evenkalaižed]] — 2974 rist. (0,31%), [[tuvalaižed]] — 909 rist. (0,09%), [[mongolad]] — 395 rist. (0,04%).

== Homaičendad ==
<references />

== Irdkosketused ==
* [http://egov-buryatia.ru/ Burätijan Tazovaldkundan tobmuden aluzkundoiden (tazovaldkundan pämehen da e-ohjastusen) oficialine portal (''egov-buryatia.ru'').] {{ref-ru}} {{ref-bxr}} {{ref-en}}
* [http://www.hural-buryatia.ru/ Burätijan Rahvahaližen Suiman (Huralan) oficialine portal (''hural-buryatia.ru'').] {{ref-ru}} {{ref-bxr}}

{{Burätijan Tazovaldkundan lidnad}}
{{Venälaižen Federacijan subjektad}}

[[Kategorii:Burätijan Tazovaldkund| ]]
