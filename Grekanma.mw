{{Valdkund
| Nimi = Grekanman Tazovaldkund<br />Ελληνική Δημοκρατία<br /><small>''(Ellīnikī́ Dīmokratía)''</small>
| Valdkundznam = Coat of arms of Greece.svg
| Flag = Flag of Greece.svg
| Valdkundznam text = Grekanman valdkundznam
| Flag text = Grekanman flag
| Pälidn = Afinad
| Eläjiden lugu = 10,775,557<ref>[https://www.cia.gov/library/publications/the-world-factbook/geos/gr.html Grekanman ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 131,597
| Kart = EU-Greece.svg
| Kel' = [[grekan kel'|grekan]]
| Valdkundan pämez' = [[Pavlopulos Prokopis|Prokopis Pavlopulos]]
| Päministr = [[Cipras Aleksis|Aleksis Cipras]]
| Religii = [[hristanuskond]]
| Valüt = [[evro]] (€) (EUR)
| Internet-domen = [[.gr]]<ref>Mugažo [[.eu]] kuti EÜ:n ühtnii.</ref>
| Telefonkod = +30
| Aigvö = tal'vel [[UTC]]+2,<br/>kezal [[UTC]]+3
}}
'''Grekanma''' ([[grekan kel'|grek.]]: Ελλάδα, ''Elláda''), täuz' oficialine nimi — '''Grekanman Tazovaldkund''' ([[grekan kel'|grek.]]: Ελληνική Δημοκρατία, ''Ellīnikī́ Dīmokratía''), om valdkund [[Evrop]]an suves, [[Adriatine meri|Adriatikan]], [[Ionine meri|Ionižen meren]] da [[Keskmeri|Keskmeren]] randoil. [[Afinad]] oma sen pälidnaks, ned oma Grekanman kaikiš suremb lidn.

Valdkund om [[PAKO]]:n ühtnii vspäi 1952 (vozil 1974-1980 oli lähtnu sišpäi), vspäi 1981 om [[EÜ]]:n ühtnii.

== Istorii ==
Vl 1821 keväz'kun 25. päiväl Grekanma tedoti ripmatomut [[Osmanan imperii|Ottomanan imperijaspäi]].

Jäl'gmäine Konstitucii<ref>[https://en.wikisource.org/wiki/Constitution_of_Greece Vn 2001 Grekanman Konstitucii Vikipurtkiš.] {{ref-en}}</ref> ([[grekan kel'|grek.]]: Σύνταγμα της Ελλάδας, ''Sintagma tis Elladas'') om väges vs 1975 kezakun 11. päiväspäi (voziden 1986, 2001 da 2008 znamasižiden vajehtusidenke).

== Geografijan andmused ==
[[Fail:Greece topo.jpg|thumb|left|250px|Grekanman topografine kart.]]
Grekanmal om mavaldkundröunoid [[Albanii|Albanijanke]] lodehes (röunan piduz — 212 km), [[Makedonii|Makedonijan Tazovaldkundanke]] (234 km) da [[Bolgarii|Bolgarijanke]] (472 km) pohjoižes, [[Turcii|Turcijanke]] pohjoižpäivnouzmas (192 km). Ühthine röunoiden piduz om 1110 km. Valdkundan pind — 131 597 km², sidä kesken kahten tuhan saren pind — 25 100 km² (valdkundan territorijan läz videndest). Sen randad lainištadas [[Keskmeri|Keskmeren]] mered: päivlaskmaižed — [[Adriatine meri|Adriatik]] da [[Ionine meri|Ionine]], suvižed — [[Kritan meri|Kritan]] da [[Livijan meri|Livijan]], päivnouzmaižed — [[Egeine meri|Egeine]] da [[Frakine meri|Frakine]]. Ühthine randanpird om 13 676 km.

Grekanma om mägikaz ma. Valdkundan kaikiš korktemb čokkoim om [[Olimp]]-mägen Mitikas-mägenpä (2917 m).

Londuseližed pävarad oma [[kivivoi]], [[bur hil']], [[metall]]ad ([[raud|raudkivend]], [[alüminii|boksitad]], [[cink]], [[nikel']], [[hahktin]], [[magnii]]), [[gidroenergii]]; toižed varad oma [[kivisol]], [[mramor]].

== Politine sistem ==
[[Fail:Hellenic Parliament from high above.jpg|thumb|right|250px|Grekanman parlamentan pert' [[Afinad|Afiniš]].]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident. Parlamentan ühtnijad valitas händast videks vodeks. Prezident om armijan päkäsknik. Hän voib käta käskusid tagaze parlamentha toštkaclendan täht.

Parlament ([[grekan kel'|grek.]]: Βουλή των Ελλήνων, ''Voulí ton Ellínon'') om üks'kodine. Kaik rahvaz valičeb sen 300 ühtnijoid kerdan nelläs vodes. Parlamentan tobmuden partijan lider tegese päministraks.

Käskuzkundaližen tobmuden pä om Areopag ([[grekan kel'|grek.]]: Άρειος Πάγος, ''Arejos Pagos'').

Järgvaličendad valdkundan parlamentha oliba vl 2015 vilukun 25. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Grekanman administrativiž-territorialine jagand]].''

Grekanma alajagase 13 agjaha (üks'lugu [[grekan kel'|grek.]]: περιφέρεια, ''periféreia''). Agjad alajagase 74 agjan ühtnikha (üks'lugu [[grekan kel'|grek.]]: περιφερειακή ενότητα, ''perifereiakí enótita''), niiden kontinentröunoid enččikš nomoikš (54 nomad oliba Grekanman päühtnikoiš edel 2011 vot) jättihe vajehtuseta paksumba kaiked. Agjan ühtnikad jagadas 325 municipaližhe ühtnikho (üks'lugu [[grekan kel'|grek.]]: δήμος, ''dímos''). Periferijad oma seičemen decentraliziruidud administracijan (äilugu [[grekan kel'|grek.]]: αποκεντρωμένες διοικήσεις, ''apokentroménes dioikíseis'') ohjandusen al. Üks'jäine avtonomii — pühä [[Afon]]-mägi grekižes [[Makedonii (Grekanma)|Makedonijas]]. Kaik administrativižed ühtnikad oma ičeohjandusen al.

== Eläjad ==
Grekanmas elädas [[grekalaižed]].

[[Afinad]]-pälidnas elädas 35% valdkundan ristitištod. Toižed sured lidnad (enamba 100 tuh. rist. vn 2011 rahvahanlugemižen mödhe, surembaspäi penembha): [[Salonikid]], [[Patrad]], [[Iraklion]], [[Laris (lidn)|Laris]], [[Volos (lidn)|Volos]], [[Aharnes]]. Vl 2011 kaik oli 65 lidnad enamba mi 14 tuhad eläjidenke valdkundas.

Eläjiden lugu — 10,8 mln. Enamba 97% eläjid vl 2006 oliba [[ortodoksine jumalankodikund|ortodoksižen jumalankodikundan]] [[hristanuskond|hristanuskojad]].

== Ižanduz ==
Grekanman päeksport om [[söm|söndtavarad]] ([[nižu]], [[tabak]], [[kala]], [[sagud]], [[puvoi]], [[fruktad]] da [[maplodud]], [[vin]] da [[vinmarj]] — kaik läz 25%), [[kivivoi]] (9%), erazvuiččed [[sobad]] (läz 8%), [[zell'|zelläd]] (6%); toine eksport — [[polimer]]ad (läz 5%), [[likkuim]]ed ([[lendim]]ed, [[treiler]]ad — 2%), [[vanuim]]ed da [[kabel'|kabeläd]] (2%), [[cement]] (1%). Sen ližaks, [[turizm]], rahvahidenkeskeižed jüguvendad lendimil da laivil todas äi rahoid büdžetha.

== Grekižed pühänikad (praznikad) ==
* [[Raštvad]]
* [[Ripmatomuden päiv (Grekanma)|Ripmatomuden päiv]]

== Homaičendad ==
<references />

== Irdkosketused ==
* [http://www.hellenicparliament.gr/ Grekanman parlamentan oficialine sait.] {{ref-el}} {{ref-en}} {{ref-fr}}
* [http://www.presidency.gr/ Grekan Tazovaldkundan prezidentan oficialine sait.] {{ref-el}}
* [http://www.primeminister.gr/ Grekan Tazovaldkundan ohjastusen päministran oficialine sait.] {{ref-el}} {{ref-en}}

{{Commons|Greece}}
{{Evrop}}

[[Kategorii:Grekanma| ]]
