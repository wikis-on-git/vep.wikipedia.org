{{10000}}{{A10000}}
{{Valdkund
| Nimi = Grekanman Tazovaldkund<br />Ελληνική Δημοκρατία<br /><small>''(Ellīnikī́ Dīmokratía)''</small>
| Valdkundznam = Coat of arms of Greece.svg
| Flag = Flag of Greece.svg
| Valdkundznam text = Grekanman valdkundznam
| Flag text = Grekanman flag
| Pälidn = Afinad
| Eläjiden lugu = 10,569,703<ref>[https://www.cia.gov/the-world-factbook/countries/greece/#people-and-society — ''Cia.gov''.] {{ref-en}}</ref>
| Voz' = 2021
| Pind = 131,597
| Kart = EU-Greece.svg
| Kel' = [[grekan kel'|grekan]]
| Valdkundan pämez' = [[Sakellaropulu Katerina|Katerina Sakellaropulu]]
| Päministr = [[Micotakis Kiriakos|Kiriakos Micotakis]]
| Religii = [[hristanuskond]]
| Valüt = [[evro]] (€) (EUR)
| Internet-domen = [[.gr]]<ref>Mugažo [[.eu]] kuti EÜ:n ühtnii.</ref>
| Telefonkod = +30
| Aigvö = tal'vel [[UTC]]+2,<br/>kezal [[UTC]]+3
}}
'''Grekanma''' ({{lang-el|Ελλάδα}}, ''Elláda''), täuz' oficialine nimi — '''Grekanman Tazovaldkund''' ({{lang-el|Ελληνική Δημοκρατία}}, ''Ellīnikī́ Dīmokratía''), om valdkund [[Evrop]]an i sen [[Balkanan pol'sar'|Balkanan pol'saren]] suves, [[Adriatine meri|Adriatikan]], [[Ionine meri|Ionižen meren]] da [[Keskmeri|Keskmeren]] randoil. [[Afinad]] oma sen pälidn, ned oma Grekanman kaikiš suremb lidn.

Valdkund om [[Pohjoižatlantižen kožundkirjutesen organizacii|PAKO:n]] ühtnii vspäi 1952 (vozil 1974−1980 oli lähtnu sišpäi), vspäi 1981 om [[Evropan Ühtištuz|EÜ:n]] ühtnijan.

== Istorii ==
Grekanman territorii lugese [[Päivlaskmma]]n civilizacijan auguks. [[Amuine Grekanma|Amuižen Grekanman]] i [[Vizantijan imperii|Vizantijan imperijan]] kul'tur levini Keskmeren randoidme. Vn 1821 25. päiväl keväz'kud Grekanma tedištoiti ripmatomut [[Osmanan imperii|Ottomanan imperijaspäi]] i sai sidä vl 1830 voziden 1821−1829 Päzutandsodan jäl'ghe.

Valdkundan ezmäine Konstitucii ({{lang-el|Σύνταγμα της Ελλάδας}}, ''Sintagma tis Elladas'') oli olmas vspäi 1822. Jäl'gmäine 13nz' lugul Konstitucii<ref>[https://en.wikisource.org/wiki/Constitution_of_Greece Vn 2001 Grekanman Konstitucii Vikipurtkiš.] {{ref-en}}</ref><ref>[http://www.constituteproject.org/ontology/Greece?lang=en Grekanman Konstitucijan tekst (2008) ''constituteproject.org''-saital.] {{ref-en}}</ref> om väges vs 1975 kezakun 11. päiväspäi voziden 1986, 2001 da 2008 znamasižidenke vajehtusidenke.

== Geografijan andmused ==
[[Fail:Greece topo.jpg|thumb|left|250px|Grekanman topografine kart.]]
Grekanmal om mavaldkundröunoid [[Albanii|Albanijanke]] lodehes (röunan piduz — 212 km), [[Pohjoižmakedonii|Pohjoižmakedonijan Tazovaldkundanke]] (234 km) da [[Bolgarii|Bolgarijanke]] (472 km) pohjoižes, [[Turcii|Turcijanke]] pohjoižpäivnouzmas (192 km). Ühthine röunoiden piduz om 1110 km. Valdkundan pind — 131 597 km², sidä kesken kahten tuhan saren pind — 25 100 km² (valdkundan territorijan läz videndest). Sen randad lainištadas [[Keskmeri|Keskmeren]] mered: päivlaskmaižed — [[Adriatine meri|Adriatik]] da [[Ionine meri|Ionine]], suvižed — [[Kritan meri|Kritan]] da [[Livijan meri|Livijan]], päivnouzmaižed — [[Egeine meri|Egeine]] da [[Frakine meri|Frakine]]. Ühthine randanpird om 13 676 km.

Grekanma om mägikaz ma. Valdkundan kaikiš korktemb čokkoim om [[Olimp]]-mägen Mitikas-mägenpä (2917 m). Pened tazangištod oma elänzoittud tihedašti. Lujad [[manrehkaiduz|manrehkaidused]] oleldas valdkundan territorijal.

Klimatan koume toižendad oma levitadud tahoidme: Keskmeren, Al'piden i [[ven vö|ven]]. Kontinentaližen palan Pind-mägisel'g valatoitab sadegiden järgendust.

Londuseližed pävarad oma [[kivivoi]], [[bur hil']], [[metall]]ad ([[raud|raudkivend]], [[alüminii|boksitad]], [[cink]], [[nikel']], [[hahktin]], [[magnii]]), [[gidroenergii]]; toižed varad oma [[keitandsol]], [[mramor]].

== Politine sistem ==
[[Fail:Hellenic Parliament from high above.jpg|thumb|right|250px|Grekanman parlamentan pert' [[Afinad|Afiniš]].]]
Ohjandusen form om unitarine konstitucine [[parlamentine tazovaldkund|parlamentine]] tazovaldkund. Valdkundan pämez' om prezident ({{lang-el|Πρόεδρος της Ελληνικής Δημοκρατίας}}, ''Próedros ti̱s Elli̱nikí̱s Di̱mokratías''). Parlamentan ühtnijad valitas händast videks vodeks, enamba kaht strokud jäl'geten ei sa. Prezident om armijan päkäsknik. Hän voib käta käskusid tagaze parlamentha toštkaclendan täht.

Parlament ({{lang-el|Βουλή των Ελλήνων}}, ''Voulí ton Ellínon'') om üks'kodine. Kaik rahvaz valičeb sen 300 ühtnijad kerdan nelläs vodes. Parlamentan tobmuden partijan lider kändase päministraks.

Käskuzkundaližen tobmuden pä om Areopag ({{lang-el|Άρειος Πάγος}}, ''Arejos Pagos'').

Parlamentan ühtnijoiden järgenduseližed valičendad oliba vn 2019 7. päiväl heinkud. Parlament valiči ut [[Sakellaropulu Katerina|Katerina Sakellaropulu]]-prezidentad vn 2020 22. päiväl vilukud (261 än't 300:späi), hän tuleb radho keväz'kun 13. päiväspäi. [[Kiriakos Micotakis]] om päministran vs 2019 heinkun 8. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Grekanman administrativiž-territorialine jagand]].''

Grekanma jagase 13 agjaks (üks'lugu {{lang-el|περιφέρεια}}, ''periféreia''). Agjad alajagasoiš 74 agjan ühtnikha (üks'lugu {{lang-el|περιφερειακή ενότητα}}, ''perifereiakí enótita''), niiden kontinentröunoid enččikš nomoikš (54 nomad oliba Grekanman päühtnikoiš edel 2011 vot) jättihe vajehtuseta paksumba kaiked. Agjan ühtnikad jagasoiš 325 municipaližhe ühtnikha (üks'lugu {{lang-el|δήμος}}, ''dímos''). Periferijad oma seičemen decentraliziruidud administracijan (äilugu {{lang-el|αποκεντρωμένες διοικήσεις}}, ''apokentroménes dioikíseis'') ohjandusen al. Üks'jäine avtonomii — pühä [[Afon]]-mägi grekižes [[Makedonii (Grekanma)|Makedonijas]]. Kaik administrativižed ühtnikad oma ičeohjandusen al.

== Eläjad ==
Grekanmas elädas [[grekalaižed]]. Vl 2014 valdkundan eläjiden lugu oli 10 775 557 ristitud. Eläjiden 99% kodikel' om [[grekan kel']].

Rahvahad (2011): [[grekalaižed]] — 91,6%, [[albanijalaižed]] — 4,4%, toižed rahvahad — 4,0%.

Uskondan mödhe (2015): [[ortodoksine jumalankodikund|ortodoksižen jumalankodikundan]] (oficialine religii) [[hristanuskond|hristanuskojad]] — 81..90% (vl 2006 oli enamba 97%), [[islam]]anuskojad — 2%, toižed uskojad — 3%, religijatomad — 4..15%, märhapanendata — 1%.

[[Afinad]]-pälidnas eläb 35% valdkundan ristitištod. Toižed sured lidnad (enamba 100 tuh. ristituid vn 2011 rahvahanlugemižen mödhe, surembaspäi penembha): [[Salonikid]], [[Patrad]], [[Iraklion]], [[Laris (lidn)|Laris]], [[Volos (lidn)|Volos]], [[Aharnes]]. Vl 2011 kaik oli 65 lidnad enamba mi 14 tuhad eläjidenke valdkundas. Lidnalaižiden pala om 79,7% (2020).

== Ižanduz ==
Grekanman päeksport om [[söm|söndtavarad]] ([[nižu]], [[tabak]], [[kala]], [[sagud]], [[puvoi]], [[fruktad]] da [[maplodud]], [[vin]] da [[vinmarj]] — kaik läz 25%), [[kivivoi]] (9%), erazvuiččed [[sobad]] (läz 8%), [[zell'|zelläd]] (6%); toine eksport — [[polimer]]ad (läz 5%), [[likkuim]]ed ([[lendim]]ed, [[treiler]]ad — 2%), [[vanuim]]ed da [[kabel'|kabeläd]] (2%), [[cement]] (1%). Sen ližaks, [[turizm]], rahvahidenkeskeižed jüguvendad lendimil da laivil todas äi rahoid büdžetha.

== Grekižed pühänikad (praznikad) ==
* [[Raštvad]]
* [[Ripmatomuden päiv (Grekanma)|Ripmatomuden päiv]]

== Homaičendad ==
<references />

== Irdkosketused ==
* [http://www.hellenicparliament.gr/ Grekanman parlamentan oficialine sait (''hellenicparliament.gr'').] {{ref-el}} {{ref-en}} {{ref-fr}}
* [http://www.presidency.gr/ Grekan Tazovaldkundan prezidentan oficialine sait (''presidency.gr'').] {{ref-el}}
* [http://www.primeminister.gr/ Grekan Tazovaldkundan ohjastusen päministran oficialine sait (''primeminister.gr'').] {{ref-el}} {{ref-en}}
{{Commons|Greece}}

{{Evrop}}

[[Kategorii:Grekanma| ]]
