{{Eländpunkt
 | Nimi = Oklahoma Siti<br />Oklahoma City
 | Lidnanznam = Seal of Oklahoma City, Oklahoma.png
 | Flag = Flag of Oklahoma City, Oklahoma.png
 | Lidnanznam text = Oklahoma Sitin lidnanznam
 | Flag text = Oklahoma Sitin flag
 | Valdkund = Amerikan Ühtenzoittud Valdkundad
 | Eläjiden lugu = 655,057
 | Voz' = 2019
 | Pind = 1,607.8
 | Fail = Oklahoma City montage.png
 | Pämez' = Devid Holt<br />(sulaku 2018—.<br />''David Holt'')
 | Telefonkod = +1-405
 | Aigvö = tal'vel [[UTC]]−6,<br />kezal [[UTC]]−5
}}
[[Fail:Oklahoma City, OK.png|thumb|left|250px|Lidnan transportine kart (2018)]]
'''Oklahoma Siti''' ({{lang-en|Oklahoma City}} [oʊkləˌhoʊmə-ˈsidē], lühenduz om ''OKC'') om [[Amerikan Ühtenzoittud Valdkundad|AÜV:oiden]] lidn [[Oklahom]]-štatan keskuzpalas. Se om Oklahoman pälidn da kaikiš suremb lidn eläjiden lugun mödhe, AÜV:oiden 25-nz' lidn eläjiden lugun mödhe. Sijadase Oklahom-ümbrikon territorijal tobjimalaz, sen ližaks koumel lähižel ümbrikol: Kaneidian, Klivlend, Pottavatomi.

== Istorii ==
Eländpunktan aluz om pandud vn 1889 sulakus läz 10 tuhad sirdnikoil homstedan aktan mödhe. Se sai lidnan oficiališt statusad vn 1890 heinkus. Panihe štatan alust enččen indejižen territorijan sijas vl 1907, i kätihe Oklahoma Sitid sen kaikenaigaižeks pälidnaks vl 1910.

Oklahoma Siti šingotase valdkundan i tervhudenkaičendan holitišil, [[londuseline gaz|londuseližen gazan]] i [[kivivoi]]n samižen kompanijoil («Chesapeake Energy», «Devon Energy»), kivivoin ümbriradmižel, kabjživatišton järedal torgusel, «Sonic Drive-In»-restoranverkol, maksmižiden «Paycom»-kompanijal.

== Geografijan andmused ==
Lidn sijadase [[prerii|prerijoiden]] suvipalas, kukhiden čurukivespäi keskes, [[Nort Kaneidian (jogi)|Nort Kaneidian]]-jogen molembil randoil ({{lang-en|North Canadian River}}, 710 km pitte, [[Mississipi]]n oigedpol'ne bassein), sen lanktendan sijas Kaneidian-jogehe, 366 m ü.m.t. keskmäižel korktusel. Jogi nimitase Oklahoma River lidnalaižil, reguliruiše padoseinil i kanaloil lidnan röunoiš. Lidnan ühthine pind om 1607,8 km², sidä kesken kuivma 1570,76 km², vezi 37,04 km².

Kontinentaline [[subtropine vö|subtropine]] klimat pehmdase [[Meksikan laht]]en valatoitusel. Voden keskmäine lämuz om +15,6 C°, absolütine minimum — −27 C°. Paneb sadegid 911 mm vodes, vähemba kül'mkus-uhokus (33..54 mm kus). Lujad tornadod oleldas kezaaigan.

Oklahoma Siti jagase läz 25 susedkundaks (angl. ''neighborhood'').

== Eläjad ==
Vn 2010 AÜV:oiden rahvahanlugemižen mödhe eläjiden lugu oli 580 tuhad ristituid. Kaikiš suremb lidnan ristitišt om nügüd'. Läz 1,4 mln eläjid om ezilidnoidenke (2019, štatan ühtenz' i 41. sija valdkundas).

Mik Kornett radoi edeližen lidnanpämehen (keväz'ku 2004 — sulaku 2018, ''Mick Cornett'').

== Transport ==
Avtobusad oma kundaližeks transportaks lidnas sen ezilidnoidenke. Üks' jonuz ajab [[Fort Uert]]hasai joga päiväl.

Rahvahidenkeskeine civiline lendimport Uill Rodžersan nimed (''OKC'', 4,4 mln passažiroid vl 2019) sijadase 10 km suvipäivlaskmha lidnan keskusespäi. Tehtas passažirreisid AÜV:oiden äjihe järedoihe lidnoihe. Toine Uaili Postan nimed civiline lendimport (''PWA'', 70 tuhad lendahtamižen i ištutandan operacijoid vl 2017) radab privatižiden reisiden täht 13 km lodeheze lidnan azjaližes keskusespäi.

== Homaičendad ==
<references />

== Irdkosketused ==
* [http://www.okc.gov/ Oklahoma Sitin oficialine sait (''okc.gov'').] {{ref-en}}
{{Commons|Oklahoma City}}

{{AÜV:oiden järedad lidnad}}

[[Kategorii:Oklahoma Siti| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
[[Kategorii:Oklahom|*]]
[[Kategorii:Oklahoman lidnad]]
