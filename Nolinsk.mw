{{Eländpunkt
 | Nimi = Nolinsk<br />Нолинск
 | Lidnanznam = Nolinsk COA (2018).gif
 | Flag = Flag of Nolinsk.png
 | Lidnanznam text = Nolinskan lidnanznam
 | Flag text = Nolinskan flag
 | Valdkund = Venäma
 | Eläjiden lugu = 9,722
 | Voz' = 2018
 | Pind = 10
 | Fail = Здание б. духовного училища, ул. Федосеева, 2.jpg
 | Pämez' = Jelena Uspenskaja<br />(kül'mku 2012—)
 | Telefonkod = +7-83368-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Nolinsk''' ({{lang-ru|Ноли́нск}}, {{lang-mhr|Нольо}}) om [[Venäma]]n lidn da lidnankund [[Kirovan agj]]an suvipalas. Se om [[Nolinskan rajon]]an administrativine keskuz.

== Istorii ==
Eländpunktan aluz om pandud vl 1668 kuti Nikol'skoje (Noli)-žilo [[ortodoksine hristanuskond|ortodoksižen hristanuskondan]] ph. Mikulain päjumalanpertinno läz Vätkan Emäganpäivän ph. Trifonan jumalankodid. Sai makundan lidnan statusad vl 1780 nügüdläiženke nimenke. Vll 1940−1957 lidnan nimituz oli '''Molotov''' nevondkundaližen valdkundan [[Väčeslav Molotov]]-šingotajan kanzannimen mödhe.

Nolinsk om ümbärtud maižanduzrajonal. Lidn šingotase kohenduztegimel, puižiden suveniriden edheotandal, sömtegimištol (lihakombinat, voitegim, mineralvezi).

== Geografijan andmused ==
Lidn sijadase rajonan keskuzpalan päivnouzmas, Voi-jogen oiktal randal (174 km pitte, {{lang-ru|Воя}}), 20 kilometras sen lanktendan sijaspäi [[Vätk (jogi)|Vätkha]] huralpäi, 110 m ü.m.t. keskmäižel korktusel. Matkad agjan [[Kirov]]-pälidnhasai om 117 km pohjoižhe orhal vai 140 km R169-avtotedme. Lähembaižed lidnad oma [[Sovetsk (Kirovan agj)|Sovetsk]] 58 km päivlaskmha orhal vai 120 km avtotedme i [[Uržum]] 50 km suvhe orhal vai 58 km avtotedme.

Nolinsk om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 9 554 ristitud, rajonan pol'. Kaikiš suremb lidnan ristitišt oli 11 637 eläjad vl 1979.

Professionaližen opendusen aluzkundad oma Nolinskan maižandusen mehanizacijan tehnikum<ref>[http://www.ntmsh.ru/ Nolinskan maižandusen mehanizacijan tehnikuman sait (''ntmsh.ru'').] {{ref-ru}}</ref> i Nolinskan politehnine tehnikum.<ref>[https://ngptt.ru/ Nolinskan politehnižen tehnikuman sait (''ngptt.ru'').] {{ref-ru}}</ref>

== Galerei ==
<gallery mode="packed" heights="125px">
Военный комиссариат (б. дом П.С. Братухина) на ул. Дзержинского.jpg|Sodakomissariat (2019)
Ансамбль Никольского собора.jpg|Ph. Mikulain päjumalanpert', vn 2021 olend
Ансамбль Успенской церкви, Нолинск.jpg|Emäganpäivän jumalanpert', vn 2019 nägu
Нолинск, ул. Советская, 17.jpg|Tehnikuman norišton keskuz (2019)
</gallery>

== Homaičendad ==
<references />

== Irdkosketused ==
* [http://нолинский.рф/index.php?option=com_content&view=category&id=217&Itemid=745 Lidnankundan lehtpoled rajonan oficialižel ''нолинский.рф''-saital.] {{ref-ru}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Nolinskan rajon|*]]
