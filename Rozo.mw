{{Eländpunkt
 | Nimi = Rozo<br />Roseau <small>(angl. i fr.)</small>
 | Lidnanznam = 
 | Flag = 
 | Lidnanznam text =
 | Flag text =
 | Valdkund = Dominik
 | Eläjiden lugu = 14,725
 | Voz' = 2011
 | Pind = 3
 | Fail = RoseauWide..jpg
 | Pämez' = Sesil' Džozef
 | Telefonkod = +1-767
 | Aigvö = [[UTC]]−4
}}
'''Rozo''' ([[anglijan kel'|angl]]. i {{lang-fr|Roseau}}, sijaline francijan kreoline ''Wozo'') om [[Dominik]]an pälidn da kaikiš suremb lidn.

== Etimologii ==
Jogen ''Roseau''-nimi znamoičeb «rogosine», «rogojogi».

== Istorii ==
Nügüdläižen eländpunktan aluz om pandud [[francijalaižed|francijalaižil]] 17. voz'sadal [[Rozo (jogi, Dominik)|ühtennimižen jogen]] randal amuižen [[indejalaižed|indejižen]] Sairi-žilon sijas. Vspäi 1838 kolonijan parlament keradaškanzihe Rozos [[orjuz|orjusen]] likvidiruindan jäl'ghe. Lidn sai ripmatoman valdkundan pälidnan statusad vl 1978.

Rozo šingotase turizmal i [[bananad|bananoiden]] da [[kakao]]n vendan portal.

== Geografii ==
Rozo sijadase [[Dominik (sar')|Dominik]]-saren päivlaskmaižen randan suves, [[Kariban meri|Kariban meren]] päivnouzmaižel randal, 43 m ü.m.t. keskmäižel korktusel. Om ümbärtud Morn Brüs-mägen ({{lang-en|Morne Bruce}}) mecpautkil.

Klimat om [[tropine vö|tropine]] vihmmecoiden. Kun keskmäine päiväline lämuz om +25..+27 C° vodes ümbri. Paneb sadegid 2575 mm vodes, vähemb uhokus-sulakus (107..135 mm kus).

Rozo jagase läz 80 fartalha.

== Eläjad da transport ==
Vl 2007 lidnan eläjiden lugu oli 16 852 ristitud.

Keinfild-lendimport (''DCF'') i ehtatim ühtenzoittas saren eläjid läheližidenke saridenke (francižed [[Martinik]] i [[Gvadelup]]). Se om märitud peniden lendimiden täht.

Koume sijališt radiostancijad ratas Rozos. [[Brazilii|Brazilijan]], [[Kitai]]n, [[Kuba]]n i [[Venesuel]]an sur'oigenduzkundad oma olmas lidnas.

== Homaičendad ==
<references />

== Irdkosketused ==
* [http://www.domnik.net/photos/roseau/fr/ Rozon fotokuvad ''domnik.net''-saital.]
{{Commons|Category:Roseau}}

{{Pohjoižamerikan pälidnad}}

[[Kategorii:Rozo| ]]
[[Kategorii:Dominikan lidnad]]
[[Kategorii:Eländpunktad kirjamišton mödhe]]
[[Kategorii:Dominik|*]]
[[Kategorii:Pälidnad]]
