{{Eländpunkt
 | Nimi = Izmit<br />İzmit
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Turkanma
 | Eläjiden lugu = 354,464
 | Voz' = 2016
 | Pind = 480
 | Fail = İzmit nightly view.jpg
 | Pämez' = 
 | Telefonkod = +90-(0)262
 | Aigvö = [[UTC]]+3
}}
'''Izmit''' ({{lang-tr|İzmit}}) om lidn [[Turkanma]]n lodehes. Se om [[Kodžaelin agj]]an administrativine keskuz.

== Istorii ==
Kaikenaigaižen eländpunktan ezmäižed todištused datiruišoiš 12. voz'sadal EME. Sil aigal territorii oli frigijalaižiden valdas. Möhemba sirdnikad grekižes Megar-lidnaspäi (''Megara'') sauvoiba Astakos-portlidnut, sijazihe nügüdläižes Bašiksele-rajonas. Frakijan Lisimah-car' mureni lidnut, i letihe ''Nikomedii''-lidnad ({{lang-el|Νικομήδεια}}) sen sijas. Vll 91−94 EME oli alištunu Riman tobmudele, mülüi [[Rimalaine imperii|Rimalaižhe imperijha]]. Vl 284 [[Diokletian]]-imperator kändi Nikomedijad ühteks pälidnoišpäi (imperijan nellänz' surtte), se jäi znamoičendanke pälidnan sirdandan jäl'ghe Konstantinopolihe.

Vspäi 1337 lidn om turkine kaikenaigašti, nimitusen turkan toižendanke. Ižandusen i transportteiden znamasine keskuz.

Izmit šingotase meriportoil, avtosauvomižel i avtopaloiden tehmižel, kivivoinümbriradmižel, alüminijan i bumagan pästandal, sömtegimištol.

== Geografijan andmused ==
Lidn sijadase [[Mramorine meri|Mramorižen meren]] Izmitan lahten päivnouzmaižel randal, kukhil 200 metrhasai kortte, 100 m ü.m.t. keskmäižel korktusel. Om korktoid mägid läz lidnad. Lujad manrehkaidused oleldas, jäl'gmäine znamasine oli vn 1999 elokus. Matkad [[Stambul]]hasai om 85 km päivlaskmha, [[Ankar]]-pälidnhasai om 320 km päivnouzmha avtotedme.

Vn 2011 Turkanman rahvahanlugemižen mödhe lidnan eläjiden lugu oli 300 611 ristitud. Läz 650 tuhad eläjid om ezilidnoidenke.

== Homaičendad ==
<references />

== Irdkosketused ==
* [http://www.izmit.bel.tr/ Lidnan oficialine sait (''izmit.bel.tr'').] {{ref-tr}}
{{Commons|Izmit}}

{{stub}}
[[Kategorii:Turkanman lidnad]]
[[Kategorii:Eländpunktad kirjamišton mödhe]]
[[Kategorii:Kodžaelin agj|*]]
