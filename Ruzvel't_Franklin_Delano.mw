{{1000}}{{A10000}}
{{Personalii
| изображение = FDR 1944 Color Portrait.tif
| описание изображения = Franklin Ruzvel'tan fotoportret vn 1944 valičendkompanijan aigan
}}
'''Franklin Delano Ruzvel't''' ({{lang-en|Franklin Delano Roosevelt}} [ˈfræŋklɪn ˈdɛlənoʊ ˈroʊzəˌvɛlt], anglijankel'ne järgeline lühenduz: ''FDR''; sünd. 30. viluku 1882, Springvud-usadib, Haid Park, [[Nju Jork (štat)|Nju-Jork-štat]], [[Amerikan Ühtenzoittud Valdkundad|AÜV]] — kol. 12. sulaku 1945, Uorm-Springs-rezidencii, [[Džordžii]], AÜV) oli AÜV:oiden 32nz' prezident (4. keväz'ku 1933 — 12. sulaku 1945). Oli [[AÜV:oiden Demokratine partii|Demokratižen partijan]] ühtnijan. Edeline prezident oli [[Gerbert Guver]], jäl'ghine — [[Garri Trumen]].

== Biografii ==
Franklinan kazvatajad oliba štatan aristokratijaspäi, Džeims Ruzvel't-biznesmen (akcijoiden pidai, koli vl 1900) i Sara Enn Delano Ruzvel't. Franklinal Džeims-vell' oli.

Tuleban aigan prezident openui Garvardan kolledžas (1900−1904, bakalavran arv), sid' Kolumbijan universitetan oiktusenškolas (1905−1907), oli pästtud advokataks i zavodi kar'jerad [[Uoll Strit]]an juridižes firmas.

Ruzvel't oli valitud politikanmeheks da radoi [[Nju Jork (štat)|Nju Jork-štatan]] Senatas (1911−1913), oli Nju Jork-štatan gubernatoran (1929−1932) i zavodi verod lodelta valičijoidenke radion kal't («lodud ledenno/hil'mätonno»). Radoi valdkundmehen, vll 1913−1920 oli AÜV:oiden sodamerivägiden ministran abunikaks. Napri valitas AÜV:oiden Kongressha senatoraks vl 1914 i varaprezidentaks vl 1920, no sai kilt. Vspäi 1921 mokičihe periodižes [[ičeze kibu]]späi.

Prezident koli verenviškaidusespäi päaivohe, om mahapandud sündundan tahos.

== Prezidentan strokud ==
Franklin Delano Ruzvel't oli üks'jäine Ühtenzoittud Valdkundoiden prezident, kudambad valitihe enamba mi kahteks strokuks, vll 1932, 1936, 1940 i 1944. Ohjanzi [[Sur' depressii|Suren depressijan]] i [[Toine mail'man soda|Toižen mail'man sodan]] aigan, andoi äi vägid varmitamha gitleranvastašt koalicijad, ezitoti [[Ühtenzoittud Rahvahiden Organizacii|ÜRO:n]] projektad, oli Kahtenden (ekonomižen) billän oiktusiš sädajan (1944, Kongress blokirui).

== Kanz ==
Eleonora Ruzvel't (1884−1962) oli ak vn 1905 17. päiväspäi keväz'kud Franklinan surmhasai. Sündutihe kuz' last, viž poigad: Džeims, Franklin (koli vagahaižel), Elliott, Franklin Delano-noremb, Džon, i Anna-tütär.

== Homaičendad ==
<references/>

== Irdkosketused ==
* [http://fdrlibrary.org/ Franklin Ruzvel'tan kirjišt da muzei (''fdrlibrary.org'').] {{ref-en}}

[[Kategorii:AÜV:oiden prezidentad]]
[[Kategorii:Politikanmehed kirjamišton mödhe]]
[[Kategorii:Personalijad kirjamišton mödhe]]
[[Kategorii:AÜV:oiden Demokratižen partijan ühtnijad]]
[[Kategorii:Sündnuded Nju Jork-štatha]]
[[Kategorii:Kolnuded Džordžijas]]
