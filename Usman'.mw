{{Eländpunkt
 | Nimi = Usman'<br />Усмань
 | Lidnanznam = Coat of arms of Usman (2012).gif
 | Flag = Flag of Usman (Lipetsk oblast).png
 | Lidnanznam text = Usmanin lidnanznam
 | Flag text = Usmanin flag
 | Valdkund = Venäma
 | Eläjiden lugu = 19,956
 | Voz' = 2018-01-01
 | Pind = 12.66
 | Fail = Свято-Успенская церковь (Усмань).jpg
 | Pämez' = Denis Vasil'čenko<br />(keväz'ku 2019—)
 | Telefonkod = +7-47472-xx-xxx
 | Avtokod = 48
 | Aigvö = [[UTC]]+3 ([[MSK]]+0)
}}
[[Fail:Реальное училище Усмань.jpg|thumb|left|250px|Lidnan äiprofil'ne kolledž (2015), realižen školan istorine pert'.]]
'''Usman'''' ({{lang-ru|У́смань}}) om [[Venäma]]n lidn da lidnankund [[Lipeckan agj]]an suves. Se om [[Usmanin rajon]]an administrativine keskuz.

== Istorii ==
Eländpunktan aluz om pandud vl 1645 kuti puine lidnuz makundan lidnan statusanke. Lidnuz oli tarbhaine i oli udessündutadud vl 1684, vaiše rova i pudotez jäiba sišpäi 1780-nzil vozil. Torgovanoiden istorine pertišt om kaičenus hüvin.

Usman' šingotase valamižmašiništon tegimel, tabakfabrikal, sömtegimištol (leibänkombinat), mugažo mebel'- i omblendfabrikad ratas lidnas.

== Geografijan andmused ==
Lidn sijadase rajonan suves, ühtennimižen jogen randal ({{lang-ru|У́смань}} 151 km pitte, [[Don]]an hurapol'ne bassein), 140 m ü.m.t. keskmäižel korktusel. Matkad [[Voronežan agj]]hasai om 15 km suvhe i päivlaskmha orhal. Matkad [[Lipeck]]hasai om 62 km pohjoižhe orhal, 74 km avtotel vai 70 km raudtel. Toižed lähembaižed lidnad oma [[Voronež]] (Voronežan agj) 55 km suvipäivlaskmha orhal, 72 km avtotedme vai 61 km raudtedme, [[Zadonsk]] 67 km lodeheze orhal vai 84 km avtotedme, i [[Gräzi]] 52 km pohjoižhe orhal, 58 km avtol vai 53 km raudtel. ''Usman'''-raudtestancii radab lidnas «Gräzi — Voronež»-keskustal vspäi 1868.

Usman' om lidnankundan üks'jäine eländpunkt. Lidnankundan pind — 12,66 km².

== Eläjad ==
Vl 1897 ristitišt oli 10 000 eläjad, vl 1931 — 13 600 eläjad. Vn 2010 Venäman rahvahanlugemižen mödhe lidnan eläjiden lugu oli 18 685 ristitud, rajonan kaks' videndest. Kaikiš suremb lidnan ristitišt oli 20..21 tuhad eläjid vll 1970−2003 (21 tuh. rist. vl 1992). [[Ortodoksine hristanuskond|Ortodoksižen hristanuskondan]] koume pühäpertid<ref>[http://sobory.ru/geo/locat/6112 Usmanin pühäpertid ''sobory.ru''-saital.] {{ref-ru}}</ref> oma olmas lidnas: Bogojavlenskii-päjumalanpert' (om udessündutadud vll 2000−2015), Jumalanmaman Emäganpäivän jumalanpert' (om saudud tošti vll 1905−1907, enččen Ph. Sofijan naižjumalankodin pala) i ph. Mikulai-čudonsädajan jumalanpert' (om saudud vozil 2016−2020).

Rahvahad (2010): [[venälaižed]] — 98,2%, toižed rahvahad — 1,8%.

Professionaližen opendusen aluzkundad oma Usmanin äiprofil'ne kolledž<ref>[http://усманьколледж.рф/ Usmanin äiprofil'žen kolledžan sait (''усманьколледж.рф'').] {{ref-ru}}</ref> i Usmanin tegimištoliž-tehnologine kolledž<ref>[http://www.usmcollege.ru/ Usmanin tegimištoliž-tehnologižen kolledžan sait (''usmcollege.ru'').] {{ref-ru}}</ref>.

== Homaičendad ==
<references />

== Irdkosketused ==
* [http://usmcity.ru/ Lidnan tobmuden aluzkundoiden sait (''usmcity.ru'').] {{ref-ru}}
* [http://usman48.ru/ Lidnan informacine portal (''usman48.ru'').] {{ref-ru}}
{{Commons|Category:Usman}}

{{Lipeckan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Lipeckan agjan lidnad]]
[[Kategorii:Usmanin rajon|*]]
