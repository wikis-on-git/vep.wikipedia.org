{{Eländpunkt
 | Nimi = Manturovo<br />Мантурово
 | Lidnanznam = Coat of Arms of Manturovo (Kostroma oblast) coat fof arms.png
 | Flag = Flag of Manturovo (Kostroma oblast).png
 | Lidnanznam text = Manturovon lidnanznam
 | Flag text = Manturovon flag
 | Valdkund = Venäma
 | Eläjiden lugu = 15,619
 | Voz' = 2017
 | Pind = 16
 | Fail = Вокзал Мантурово - panoramio.jpg
 | Pämez' = Aleksei Smirnov<br />(heinku 2018—)
 | Telefonkod = +7-49446-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Manturovo''' ({{lang-ru|Мантурово}}) om [[Venäma]]n lidn da lidnümbrik [[Kostroman agj]]an keskuzpalan päivnouzmas. Se om [[Manturovon rajon]]an administrativižeks keskuseks mugažo, ei mülü sihe.

== Istorii ==
Eländpunkt mainitase vl 1617 kuti külä. Pit'kan aigan se oli peneks küläks, no vspäi 1870 [[Kologriv]]an makundan suim päti kerata torgust külän agjas joga nedalil i Nikol'skai-jarmankad kerdan vodes. Vspäi 1906 «[[Vologd]] — [[Kirov|Vätk]]»-raudtekeskust radaškanzi külänno, saudihe nell' mecpilindtegint edel Oktäbrin revolücijad, järed vugonk mäni Unž-jogedme. Nened eländpunktad ühtištuihe külänke: bajarišton koume usadibad, Nikolo-Mokrovskoje-žilo (valdmoidenke), Berežki-külä.

Vspäi 1929 Manturovo om rajonan keskuseks, kätihe radnikžiloks sil-žo vodel. Se sai lidnan statusad vl 1958, ühtenzoittihe Jurovskii-radnikžilonke fanerantegimenno. Lidn lainzi amuist Gradilevo-žilod (1962), Rečkovo-, Vešnäkovo- i Žarihino-külid (1966).

Manturovo šingotase [[mec]]an ümbriradmižel ([[faner]]an kombinat, mecpilindan 22 edheotandad), himižel i medicinižel tegimištol (koume edheotandad), sömtegimištol (mineralveded, lihaproduktad, sagud).

== Geografijan andmused ==
Lidn sijadase [[Unž (Volgan ližajogi)|Unž-jogen]] oiktal randal, 120 m ü.m.t. keskmäižel korktusel. Matkad agjan [[Kostrom]]-pälidnhasai om 234 km päivlaskmha-suvipäivlaskmha orhal, 262 km avtotedme vai raudtedme. Lähembaižed lidnad oma [[Šarj]] 40 km päivnouzmha orhal, 53 km avtotedme vai raudtedme, i [[Nei (lidn)|Nei]] 51 km päivlaskmha orhal i 61 km avtotedme vai [[Transsib]]-raudtedme.

Manturovo om lidnümbrikon üks'jäine eländpunkt.

== Eläjad ==
Vn 2010 Venäman rahvahanlugemižen mödhe eläjiden lugu oli 17 479 ristitud. Kaikiš suremb lidnan ristitišt oli 21..22 tuhad eläjid vll 1970−1998 (22 574 rist. vl 1979).

Manturovon politehnine tehnikum om professionaližen opendusen aluzkundaks.<ref>[http://техникум-мантурово.рф/ Tehnikuman oficialine sait (''техникум-мантурово.рф'').] {{ref-ru}}</ref>

== Galerei ==
<gallery mode="packed" heights="125px">
Водонапорная башня на ст. Мантурово.jpg|Vezičuhunduz raudtestancijanno (2020)
Ncmantyrovo250415.jpg|Ph. Mikulai-čudonsädajan jumalanpert' (1836), vn 2015 nägu
Здание клуба (1).jpg|Kul'turkeskuz (2020)
Станция Мантурово - panoramio.jpg|Manturovo-päraudtestancijan sauvuz vl 2014
</gallery>

== Homaičendad ==
<references />

== Irdkosketused ==
* [http://www.manturovo.org/ Lidnümbrikon oficialine sait (''manturovo.org'').] {{ref-ru}}
{{Commons|Category:Manturovo}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Kostroman agjan lidnümbrikod]]
[[Kategorii:Manturovon rajon|*]]
