{{Eländpunkt
 | Nimi = Vologd<br />Вологда
 | Lidnanznam = Coat of Arms of Vologda (Vologda oblast) (1780).png
 | Flag = Flag of Vologda.png
 | Lidnanznam text = Vologdan lidnanznam
 | Flag text = Vologdan flag
 | Valdkund = Venäma
 | Eläjiden lugu = 313,012<ref>[http://vologdastat.gks.ru/wps/wcm/connect/rosstat_ts/vologdastat/resources/7e006d8042c1a9de8af8be307f2fa3f8/701.htm Vologdan lidnümbrik: Kaikenaigaižen ristitišton lugu 2017.01.01] Vologdastat:an saital (''vologdastat.gks.ru''). {{ref-ru}}</ref>
 | Voz' = 2017
 | Pind = 116
 | Fail = Vologda Kremlin.jpg
 | Pämez' = [[Sapožnikov Jurii|Jurii Sapožnikov]]<br />(sügüz'ku 2016—)
 | Telefonkod = +7-8172-xxx-xxx
 | Avtokod = 35
 | Aigvö = [[UTC]]+3 ([[MSK]]+0)
}}
[[Fail:Vologda (outline map).svg|thumb|left|250px|Lidnan shematine kart]]
[[Fail:VologdaDumaBuilding2013.JPG|thumb|left|250px|Duman pert' lidnan keskuses]]
'''Vologd''' ({{lang-ru|Вологда}}) om lidn da lidnümbrik [[Venäma]]n lodehpoles. Se om [[Vologdan agj]]an administrativine, tedoline da kul'turine keskuz, mugažo [[Vologdan rajon]]an administrativižeks keskuseks (ei ole rajonan palaks).

Oficialižetoi nimi: «Verai Pohjoižmaha».

== Istorii ==
Eländpunkt mainitase ezmäižen kerdan vl 1147 sekundarižiš purtkiš kuti ''Stroican jumalankodin'' alusenpanend. Aigan mändes nimitaškanzihe lidnad jogen mödhe. Lidn alištui [[Uz'lidnan Tazovaldkund]]ale vhesai 1456 formaližikš, tora Tverin, Vladimiran i Moskvan oigenuzidenke jätksi 13. voz'sadaspäi. Vozil 1566−1822 Vologdan kremlin seinäd oliba olmas, nimitihe sidä mugažo ''Nason-lidnaks'' ({{lang-ru|Насон-город}}).

Vodel 1782 Vologd linni [[Vologdan gubernii|Vologdan gubernijan]] keskuseks. Vspäi 1937 Vologd om [[Vologdan agj]]an administrativižeks keskuseks.

== Geografijan andmused ==
Lidn sijadase agjan suves, [[Venäma]]n pohjoižes, 120 m ü.m.t. keskmäižel korktusel. Vologd seižub [[Vologd-jogi|ühtennimižen jogen]] molembil randoil. Matkad [[Moskv]]-pälidnaspäi om 450 kilometrad pohjoižpolehe. Lähembaižed lidnad oma [[Gräzovec]] 42 km suvhe «Holmogorid»-avtotedme (M8) vai raudtel, [[Sokol (lidn)|Sokol]] 42 km pohjoižhe avtotedme vai raudtel i [[Kadnikov]] 40 km pohjoižpäivnouzmha M8-avtotedme.

Klimat om [[ven vö|ven]], sä vajehtub paksus. Paneb sadegid 565 mm vodes, enamba kezal (217 mm) da sügüzel (149 mm). Heinkun keskmäine lämuz om +17,5 C°, vilukun — −10,8 C°. Voden keskmäine lämuz om +3,1 C°. Tal'veline sezon voib olda 5 polenke kud.

Vologdan lidnümbrik om kaikiš suremb agjas eläjiden lugun mödhe — 320 702 ristitud vl 2017. [[Moločnoje (Vologdan agj)|Moločnoje-žilo]] (7 690 rist. vl 2017) mülüb lidnümbrikho mugažo.

== Tobmuz ==
Lidnan pämez' om [[Sapožnikov Jurii|Jurii Sapožnikov]] vs 2016 sügüz'kun 26. päiväspäi. Käskusenandai tobmuz om Lidnan Dum 30 ezitajanke, valitas heid 30 üks'mandatižes valičemižümbrikos. Ezitajiden valdatusiden strok om viž vot. Duman ühtnijoiden järgenduseližed valičendad oliba vn 2014 14. päiväl sügüz'kud.

Radonoigendai tobmuz om Lidnan administracii, kogoneb 7 departamentaspäi. Lidnan administracijan pämez' (mer) radab sen ohjandajaks. Vologdan mer om Sergei Voropanov vs 2017 kül'mkun 23. päiväspäi. Departamentoiden pämehed oma lidnan meran varapämehikš.

== Eläjad ==
Vl 1897 lidnan eläjiden lugu oli 27 705 ristitud, vl 1939 — 95 314 ristitud. Vn 2010 Venäman rahvahanlugemižen mödhe lidnan eläjiden lugu oli 301 755 ristitud, lidnümbrikon — 309 290 ristitud. Kaikiš suremb lidnan ristitišt oli 313 012 eläjad vl 2017.

Rahvahad (2010, ozutadud rahvahudenke): [[venälaižed]] — 97,3%, toižed rahvahad — 2,7%.

Professionaližen opendusen aluzkundad oma 12 kolledžad, raudtetransportan<ref>[http://www.vtgt.ru/ Vologdan raudtetransportan tehnikuman sait (''vtgt.ru'').] {{ref-ru}}</ref> i mašinansauvomižen tehnikumad, üläopendusen aluzkundad: [[Vologdan valdkundaline universitet]], [[Vologdan oiktusen da ekonomikan institut (Venäman UTFR)]], severz'-se filialad (Valdkundaližen radnikoičendan akademii, Moskvan valdkundaline juridine akademii).

== Ižanduz da transport ==
Tarkoiged mašiništonsauvomine da transportmašinoiden tehmine, sömtegimišt i kompjuterprogramiden sarak oma šingotadud lidnas. Kaikiš järedambad edheotandoišpäi oma [[Vologdan pörutügitegim]] i [[Vologdan optiž-mehanine tegim]].

Avtobusad, trolleibusad da taksid oma kundaližeks transportaks lidnas. Lidn om järed raudte- da avtotesol'm Venäman lodehes. Vspäi 2003 avtoümbärten pala om saudud lidnas.

Federaline civiline [[Vologd (lendimport)|Vologd-lendimport]] (''VGD / ВГД'') sijadase lidnan pohjoižröunanno, 10 km pohjoižhe keskusespäi. Sišpäi tehtas reisid [[Moskv]]ha, [[Piter]]ihe, [[Sur' Ustüg|Surhe Ustügha]] da [[Čerepovec]]ha.

== Tetabad sündnuded ==
* [[Šalamov Varlam|Varlam Šalamov]] (1907−1982) — oli Nevondkundaližen Ühtištusen prozan kirjutai da runokirjutai.

== Sebruzlidnad ==
* {{BLR|#}} [[Grodno]], [[Vaugedvenäma]]<ref name="portal-twin-towns">[http://vologda-portal.ru/oficialnaya_vologda/index.php?SECTION_ID=5971 Vologd-lidnan sebruzlidnad] Vologd-lidnan administracijan oficialižes portalas (''vologda-portal.ru''). {{ref-ru}}</ref> (vn 2011 kül'mkuspäi)
* {{FIN|#}} [[Kouvol]], [[Suomenma]]<ref name="portal-twin-towns"/> (vn 2010 uhokuspäi)

=== Partnörlidnad ===
* {{BUL|#}} [[Burgas]], [[Bolgarii]]<ref name="portal-twin-towns"/> (vn 2012 semendkuspäi)
* {{FRA|#}} [[Elankur]], [[Francii]]<ref name="portal-twin-towns"/> (vn 2010 kezakuspäi)
* {{CHN|#}} [[Intan']], [[Czänsi]], [[Kitai]]<ref name="portal-twin-towns"/> (vn 2018 semendkuspäi)
* {{BLR|#}} [[Mogilöv]], [[Vaugedvenäma]]<ref name="portal-twin-towns"/> (vn 2014 elokuspäi)
* {{FRA|#}} [[Strasburg]], [[Francii]]<ref name="portal-twin-towns"/> (vn 2009 tal'vkuspäi)

=== Sebruzlidnad enččes ===
* {{USA|#}} [[Londonderri]], [[Nju Gempšir]], [[Amerikan Ühtenzoittud Valdkundad|AÜV]] (1990-nded voded)
* {{HUN|#}} [[Miškol'c]], [[Mad'jaranma]] (1990-nded voded)
* {{NLD|#}} [[Zvolle]], [[Alamad]] (1990-nded voded)

== Galerei ==
<gallery mode="packed" heights="125px">
Hermitage Hotel.jpg|Lidnan administracijan pert' (merii, 2014), eziauguižešti «Ermitaž»-adivpert'
Вологда. В Кремле.jpg|[[Vologdan Kreml'|Vologdan Kremlin]] südäimes
Vologda Optical and Mechanical Plant 3.jpg|[[Vologdan optiž-mehanine tegim]] vl 2010
Парковка, ПЗ, РИО. Вид зимой на закате. - panoramio.jpg|Nägu päivlaskmha lidnan röunanno,<br />RIO-torguindkeskuz i [[Vologdan pörutügitegim]] oma tagamal (2011)
VSTU Vologda stekl.jpg|[[Vologdan valdkundaline universitet|Vologdan valdkundaližen universitetan]] üks' openduzsauvusišpäi
Vologda sport House 21.jpg|«Vologd»-sportpert'kulu
Z Russia Vologda Spaso-Prilutsky Monastery 79.jpg|Spasan Prilukin Dimitrijan mez'jumalankodi vl 2010
Гаврииловский корпус.jpg|Vologdan muzejan pala — Arhijerein ezitanhan Gavriilan korpus
Vologda Babushkin square.jpg|Transportiž-logistine keskuz Babuškinan torgul: avtostancii (huralpäi kuvan taga), päraudtestancii, počtamt (2009)
</gallery>

== Homaičendad ==
<references />

== Irdkosketused ==
* [http://www.duma-vologda.ru/ Lidnan Duman oficialine sait (''duma-vologda.ru'').] {{ref-ru}}
* [http://vologda-portal.ru/ Lidnan Administracijan oficialine portal (''vologda-portal.ru'').] {{ref-ru}} {{ref-en}}
{{Commons|Vologda}}

{{Vologdan agjan lidnad}}
{{Venälaižen Federacijan subjektoiden pälidnad}}

[[Kategorii:Vologd| ]]
[[Kategorii:Vologdan agjan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Vologdan agjan lidnümbrikod]]
[[Kategorii:Vologdan rajon|*]]
[[Kategorii:Vologdan agj|*]]
