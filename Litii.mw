{{10000}}{{A10000}}
{{Himine element|3|Litii|Li|6,941|Muglmetall|2|1|0|0|0|0|0|}}
[[Fail:Lithium paraffin.jpg|thumb|left|150px|Litijan palaižed karasinas]]
'''Litii''' (''Li'' — ''lithium'' latinan kelel) om koumanz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om ühtendes gruppas (vanhtunuden klassifikacijan mödhe — ühtenden gruppan päalagruppas), tabluden kahtendes periodas.

Litii om harv Man kores — 21 grammad tonnas, südäiolend merivedes 17 mg/L. Ročilaine himik Johann Arfvedson avaiži litijan vl 1817. Nimitihe mineraližen löudandan mödhe ({{lang-grc|λίθος}} «kivi»).
[[Fail:Wie funktioniert eine Lithium-Schwefel-Batterie?.webm|pisi|Litii]]
Metalline litii kucub hibjan poltatesid vedenke reagiruiden.

== Fizižed ičendad ==
Litii om hobedaižvauktan polhe pehmed [[metall|muglmetall]]. Voib vanuda da pressuida sidä.

Atommass — 6,941. Ninevuz (normaližiš arvoimižiš) — 0,534 g/sm³. Suladandlämuz — 453,65 K (180,5 C°). Kehundlämuz — 1603 K (1330 C°).

Londuseline litii kogoneb kahtes stabiližes izotopaspäi: <sup>6</sup>Li (7,5%) i <sup>7</sup>Li (92,5%). Tetas 7 ratud radioaktivišt elementad 4..5, 8..12 atommassanke. Kaks' izomärad om <sup>10</sup>Li-izotopal.

== Himižed ičendad ==
Palab [[hapanik]]as lämbitusel 300 C° da sen enamba. Muigotandmär om +1. Om reakcijoid azotanke, ammiakanke, galogenidenke, hil'nikanke i olanke.

== Kävutand ==
Ottas kävutamižhe stöklan toižendoiden, voižimiden («Litol») tehmižes i akkumulätoriš enamba kaiked. Kävutadas atomreaktoriš lämudenkandajaks, LiBr- i LiCl-solid — kuivadamha il'mad da toižid gazoid. LiOH-gidrohapanduz i Li<sub>2</sub>O<sub>2</sub> regeneriruidas il'man hapanikad sauptud apparatoiš.

Om järedoid löudmižsijid neniš valdkundoiš: [[Bolivii]], [[Čili]], [[Amerikan Ühtenzoittud Valdkundad|AÜV]], [[Argentin]], [[Kongon Demokratine Tazovaldkund]], [[Kitai]], [[Brazilii]], [[Serbii]], [[Avstralii]], [[Venäma]] (Kolan pol'sar'). Vl 2015 saihe 32,5 tuhad tonnoid mail'mas, znamasine samine om Avstralijas, Čiliš i Argentinas.

== Irdkosketused ==
* [http://www.webelements.com/webelements/elements/text/Li/key.html Litii ''webelements.com''-saital.] {{ref-en}}
* [http://n-t.ru/ri/ps/pb003.htm Kirjutuz litijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Lithium}}

{{Periodine tablut}}

[[Kategorii:Himižed elementad kirjamišton mödhe]]
