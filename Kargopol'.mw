{{Eländpunkt
 | Nimi = Kargopol'<br />Каргополь
 | Lidnanznam = Coat of Arms of Kargopol (Arkhangelsk oblast) (1781).png
 | Flag =
 | Lidnanznam text = Kargopolin lidnanznam
 | Flag text = Kargopolin flag
 | Valdkund = Venäma
 | Eläjiden lugu = 10,055
 | Voz' = 2017
 | Pind = 13
 | Fail = Каргополь - соборная площадь.jpg
 | Pämez' = Viktor Ievlev<br />(2016—)
 | Telefonkod = +7-81841-xx-xxx
 | Avtokod = 29
 | Aigvö = [[UTC]]+3 ([[MSK]]+0)
}}
'''Kargopol'''' ({{lang-ru|Каргополь}}) om [[Venäma]]n lidn da lidnankund [[Arhangel'skan agj]]an suvipäivlaskmas. Se om [[Kargopolin rajon]]an administrativine keskuz.

== Istorii ==
1146. voz' lugese lidnan alusenpanendan vodeks oficialižikš, [[Sur' Uz'lidn|Uz'lidnan]] kolonizacijan aigan. [[Gavriil Deržavin]] löuzi aigkirjad Kargopolin ühtes jumalankodišpäi kirjutesenke Belozerskan ruhtinasen toras sijališt ristitištod vaste, kudamb pani lidnust vägestusen jäl'ghe ''Kargino Pole:he'' ({{lang-ru|Каргино Поле}}). Kargopolin tahond mainitase ezmäižen kerdan Nikonan aigkirjas vl 1380, om kirjutadud siš Kargopolin Gleb-ruhtinasen polhe hänen oigetud sodajoukunke [[Kulikovon tora]]n täht.

Eländpunkt mainitase dokumentoiš vspäi 1447 kuti ''Kargo Pole'' ({{lang-ru|Карго Поле}}). Se sai makundan lidnan statusad vl 1784 kuti ''Kargopol' ''. Ezmäi se oli Uz'lidnan gubernijan palaks, vozil 1801−1919 mülüi Oloncan gubernijha, vhesai 1929 — Vologdan gubernijha. Om Arhangel'skan agjan palaks vspäi 1937.

Lidnankundan administracii om tühjitadud vn 2016 7. päiväspäi sügüz'kud, rajonan administracii tegeb sen velgusidme.

== Geografijan andmused ==
Lidn sijadase [[Änižjogi|Änižjogen]] hural randal tobjimalaz (navigacii om jogedme), koumes-vides kilometras pohjoižhe-pohjoižpäivnouzmha [[Lač]]-järvespäi, 78 km matkad lähembaižhe [[Nändom]]-lidnhasai da raudtestancijhasai. Om 493 km matkad [[Arhangel'sk]]ahasai pohjoižhe. Distancii [[Moskv]]hasai om läz tuhad kilometrid.

Pen' Zažigino-külä (7 rist. vl 2010) mülüb lidnankundha Kargopolin ližaks, sijadase lodeheze lidnaspäi. Lidnankundan pind om 38,73 nellikkilometrad.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 10 745 ristitud<ref name=gks2010>[http://www.gks.ru/bgd/regl/b10_109/IssWWW.exe/Stg//%3Cextid%3E/%3Cstoragepath%3E::|tabl-23-10.xls Venälaižen Federacijan kaikenaigaižen ristitišton lugu lidnoin, žiloin da rajonin vn 2010 1. päiväl vilukud // Rosstat (''gks.ru'').] {{ref-ru}}</ref>, rajonan ristitišton nell' seičemendest. Kaikiš suremb lidnan ristitišt oli vl 1996 — 13 300 eläjid.

[[Ortodoksine hristanuskond|Ortodoksižen hristanuskondan]] päjumalanpert' da 10 jumalanpertid<ref>[http://sobory.ru/geo/locat/194 Kargopolin pühäpertid ''sobory.ru''-saital.] {{ref-ru}}</ref> om lidnas, niiden keskes kaks' vaiše jumalanpertid eliba kohenduses läbi da oma väges.

== Ižanduz da transport ==
Ižandusen päsarakod oma mecan ümbriradmine, sömtegimišt (leibtegim, maidkombinat) i rahvahanpramozlad.

Kargopol' ühtenzoitase avtobusoil [[Nändom]]anke, [[Pleseck]]anke, Konevo-žilonke, [[Arhangel'sk]]anke, [[Severodvinsk]]anke, mugažo Kargopolin rajonan eländpunktoidenke. Üks' avtobusan maršrut om lidnadme, taksi om toižeks kundaližeks transportaks. Puižed jogivaldmad oma olmas, avtotesild Änižjoges päliči.

== Galerei ==
<gallery mode="packed" heights="125px">
Дом купца А.А. Вешнякова.jpg|Rajonan administracijan opendusen ohjanduz (2018), ende Vešnäkov-torgovanan pert'
Соборная площадь 1.jpg|Kargopolin 17-nden voz'sadan jumalanpertid oma čomitadud toštmatomal kivižel leiktandal
Kargopol Onega 191 3791.jpg|Pirs Änižjogel (2017)
Kargopol LeningradskayaStreet10 191 5987.jpg|Venäman počtan palakund (2017)
Kargopol BusStation 008 3886.jpg|Avtobusstancii vl 2019
</gallery>

== Tetabad mehed sidoiš Kargopolinke ==
* Baranov Aleksandr Andrejevič — venälaine torgovan, torguindfaktorijoiden alusenpanii [[Venälaine Amerik|Venälaižes Amerikas]], oli sündnu Kargopolihe.
* Gil'ferding Aleksandr Födorovič — venälaine slavižentedai, fol'kloran keradai, kolnu Kargopoliš.
* Gun'kin Genrih Pavlovič — kirjutai, kirjoiden avtor Kargopolin agjas.

== Sebruzlidnad ==
* {{RUS|#}} [[Otradnoje (Moskvan rajon)|Otradnojen rajon]], [[Moskv]], [[Venäma]]

== Homaičendad ==
<references />

== Irdkosketused ==
* [http://www.kargopolland.ru/municipality/kargopolskoe Lidnan municipaližen ühtnikan lehtpoled Kargipolin rajonan oficialižel saital (''kargopolland.ru'').] {{ref-ru}}
* [http://www.kargopol.ru/ Lidnan informacine sait (''kargopol.ru'').] {{ref-ru}} {{ref-en}} {{ref-de}}
{{Commons|Category:Kargopol}}

{{Arhangel'skan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Arhangel'skan agjan lidnad]]
[[Kategorii:Kargopolin rajon|*]]
