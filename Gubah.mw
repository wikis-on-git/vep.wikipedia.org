{{Eländpunkt
 | Nimi = Gubah<br />Губаха
 | Lidnanznam = Gubakha COA (2011).gif
 | Flag = 
 | Lidnanznam text = Gubahan lidnanznam
 | Flag text = 
 | Valdkund = Venäma
 | Eläjiden lugu = 18,825
 | Voz' = 2021
 | Pind = 42.97
 | Fail = Gubakha, Central square.JPG
 | Pämez' = Nikolai Lazeikin<br />(tal'vku 2016—)
 | Telefonkod = +7-34248-xx-xxx
 | Avtokod = 59. 81. 159
 | Aigvö = [[UTC]]+5 ([[MSK]]+2)
}}
'''Gubah''' ([[venän kel'|ven]]. i {{lang-koi|Губаха}}) om [[Venäma]]n lidn [[Permin rand]]an päivnouzmas. Se om [[Gubahan lidnümbrik]]on administrativine keskuz.

== Istorii ==
[[Fail:Coat of Arms of Gubacha (Perm krai) (1972).png|thumb|right|150px|Lidnanznam vll 1972−2011]]
Eländpunktan aluz om pandud vl 1755 samha [[raud|raudkivendod]], vspäi 1825 — [[kivihil']]t-ki. Vl 1879 raudte läbiti lidnad, i kivihilen samine ližadui lujas. Kätihe Gubah-žilod lidnanvuiččeks vl 1928. Vspäi 1936 koksanhimine tegim radab. Ühtenzoittihe Gubahad lähižidenke žiloidenke da anttihe lidnan statusad vl 1941.

Vl 2012 ühtištuihe lidnümbrikho lidnad rajonanke.

Gubah šingotase himižel i koksanhimižel tegimil (organižen himijan levitadud substancijad), [[mouckivi|mouckiven]] samižel, mugažo mecan ümbriradmižen edheotandad i Kizelan GRES № 3 ratas lidnas.

== Geografijan andmused ==
Lidn sijadase Kos'v-jogen randoil ([[Kam (jogi)|Kaman]] hura ližajogi), 300 m ü.m.t. keskmäižel korktusel. Matkad [[Perm'|Permihesai]] om 120 km suvipäivlaskmha orhal vai 210 km avtotedme. Lähembaižed lidnad oma [[Gremäčinsk]] 36 km suvhe orhal vai 44 km avtotedme i [[Kizel]] 25 km pohjoižhe orhal vai avtol.

Lidnanvuiččed Ugleural'skii- (9 109 rist. vl 2017) i Širokovskii-žilod (3 220 rist. vl 2017), nell' muite žilod i kaks' raudtestancijad mülüdas lidnümbrikho Gubahan ližaks. Lidnümbrikon pind — 1009,5 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 28 111 ristitud. Kaikiš suremb lidnan ristitišt oli 36 858 eläjad vl 1989 nügüdläižiš röunoiš. Vl 2017 kaik 20 289 ristitud elihe lidnas i 34 586 ristitud kaikes lidnümbrikos.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/10348 Gubahan pühäpertid ''sobory.ru''-saital.] {{ref-ru}}</ref> oma avaitud lidnas. [[Islam]]an pühäpert' radab lidnas 2000-nziš vozišpäi.

Professionaližen opendusen aluzkundad oma Uralan medicinine kolledž<ref>[http://chusmed.ru/ Uralan medicinižen kolledžan sait (''chusmed.ru'').] {{ref-ru}}</ref> i Uralan himiž-tehnologine kolledž<ref>[http://ухтк59.рф/ Uralan himiž-tehnologižen kolledžan sait (''ухтк59.рф'').] {{ref-ru}}</ref>, molembiden päfaterad sijadasoiš Gubahas.

== Galerei ==
<gallery mode="packed" heights="125px">
Приход церкви владимирской иконы божией матери 2.jpg|Jumalanmaman Vladimiran jumalaižen pühäpert', vn 2008 nägu (om saudud vll 1990−1996)
Приход церкви владимирской иконы божией матери.jpg|Jumalanmaman «Kaikiden gorähižiden ihastuz»-jumalaižen pühäpert', vn 2008 nägu (om saudud vll 2001−2007)
Metafrax.jpg|Himine «Metafraks»-tegim vl 2009
Губахинский коксохимический завод.JPG|Gubahan koksanhimine tegim vl 2015
Gubakha, Central square 2.jpg|Leninan prospekt vl 2012
</gallery>

== Homaičendad ==
<references />

== Irdkosketused ==
* [http://gubakhaokrug.ru/ Lidnümbrikon tobmuden aluzkundoiden oficialine sait (''gubakhaokrug.ru'').] i sen[http://old.gubakhaokrug.ru/ vanh versii (''old.gubakhaokrug.ru'', edel vn 2020 uhokud).] {{ref-ru}}
{{Commons|Category:Gubakha}}

{{Permin randan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Permin randan lidnad]]
[[Kategorii:Gubahan lidnümbrik|*]]
