{{Eländpunkt
 | Nimi = Piltsamaa<br />Põltsamaa
 | Lidnanznam = Põltsamaa linn coatofarms.gif
 | Flag = Flag of Põltsamaa.svg
 | Lidnanznam text = Piltsamaan lidnanznam
 | Flag text = Piltsamaan flag
 | Valdkund = Estinma
 | Eläjiden lugu = 3,891
 | Voz' = 2019-01-01
 | Pind = 5.99
 | Fail = Põltsamaa Kesk tn 2.JPG
 | Pämez' =
 | Telefonkod = +372-xxx-xxxx
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Põltsamaa linn.png|thumb|left|250px|Vn 2012 lidnan kart.]]
'''Piltsamaa''' ({{lang-et|Põltsamaa}}) om [[Estinma]]n lidn valdkundan keskuzpalas. Mülüb [[Jigevan makund]]ha, sen kahtenz' surtte lidn koumespäi, Piltsamaan volostin keskuz.

== Istorii ==
Eländpunkt mainitase dokumentoiš ezmäižen kerdan vl 1234. Edel 1917 vot lidnan oficialine nimituz oli ''Oberpalen'' ({{lang-de|Oberpahlen}}). Se oli marionetižen Livonijan kunigahusen (1570−1578) pälidnaks Livonijan sodan aigan, kunigahuz oli alištunu [[Ivan Grazii]]-carin tobmudele. Žilo sai lidnan statusad vn 1926 30. päiväl kezakud. Vll 1950−1962 lidn oli Piltsamaan rajonan keskuseks. Kadoti municipalitetan statusad vn 2017 reforman jäl'ghe.

Piltsamaa šingotase sömtegimištol (konservtegimed — frukt- da marjsüdäiveded, vinad, maploduiden konservad i painatosed), metallan ümbriradmižel eksportha, kompjuterprogramiden biznesan täht edheotandal, kleidüd pun pästandal iknoiden i uksiden täht, torguindal i turizmal.

== Geografijan andmused ==
Lidn sijadase makundan päivlaskmas, [[Piltsamaa (jogi)|ühtennimižen jogen]] randal ({{lang-et|Põltsamaa jõgi}} 135 km pitte, [[Emajogi|Emajogen]] hurapol'ne bassein), 56..63 m ü.m.t. korktusil. Matkad [[Tallidn]]hasai om 112 km lodeheze orhal vai 127 km avtotel, [[Tartu]]husai om 53 km suvipäivnouzmha orhal vai 60 km avtotedme. Lähembaine lidn om makundan [[Jigev]]-keskuz (raudtestancijanke) 29 km päivnouzmha-pohjoižpäivnouzmha avtotedme. «Tallidn — Tartu»-mante om lidnan pohjoižröunaks.

Koume žilod da 58 küläd alištudas Piltsamaan volostin ({{lang-et|Põltsamaa vald}}) tobmudele vs 2017 redukun 24. päiväspäi. Volostin pind — 890 km².

== Eläjad ==
Vn 2011 Estinman rahvahanlugemižen mödhe lidnan eläjiden lugu oli 4 188 ristitud. Kaikiš suremb lidnan ristitišt oli 5 261 eläjad vl 1989. Kaik 9 752 ristitud elihe Piltsamaan volostiš vl 2019.

Rahvahad (lidnalaižed, vl 2011): [[estilaižed]] — 98,0%, toižed rahvahad — 2,0%.

Lidnan edeline pämez' oli Jaan Aiaots vspäi 2003.

== Galerei ==
<gallery mode="packed" heights="125px">
Põltsamaa linnavalitsus.jpg|Lidnan administracijan pert'<br />(2013)
Põltsamaa linnuse varemed vallikraaviga 1.jpg|Lidnuz da pühäpert'<br />(vn 2007 nägu)
Põltsamaa Felixi kontorihoone.jpg|Sömtavaroiden tegim
Põltsamaa Ühisgümnaasiumi Lille tn koolihoone.JPG|Lidnan gimnazii
Põltsamaa perearstikeskuse hoone.jpg|Kanzaline keskuz
</gallery>

== Homaičendad ==
<references />

== Irdkosketused ==
* [http://www.poltsamaa.ee/ Piltsamaan volostin ohjastusen oficialine sait (''poltsamaa.ee'').] {{ref-et}}
* [http://visitpoltsamaa.com/ Lidnan da volostin turizman sait (''visitpoltsamaa.com'').] {{ref-et}} {{ref-en}} {{ref-fi}}
* [http://www.estonia360.ee/poltsamaa_loss/ Verkkamer Piltsamaan lidnusen päl, täuz' nägu ''estonia360.ee''-saital.]
{{Commons|Category:Põltsamaa}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Jigevan makund]]
