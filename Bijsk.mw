{{Eländpunkt
 | Nimi = Bijsk<br />Бийск
 | Lidnanznam = Coat of Arms of Biysk (Altai krai) (1804).png
 | Flag = 
 | Lidnanznam text = Bijskan lidnanznam
 | Flag text = 
 | Valdkund = Venäma
 | Eläjiden lugu = 198,433
 | Voz' = 2021
 | Pind = 291,67
 | Fail = Biysk225.jpg
 | Pämez' = Aleksandr Studenikin<br />(kezaku 2017—)
 | Telefonkod = +7-3854-xxx-xxx
 | Avtokod = 22
 | Aigvö = [[UTC]]+7 (MSK+4)
}}
'''Bijsk''' ({{lang-ru|Бийск}}) om [[Venäma]]n lidn da municipaline ühtnik (lidnümbrik) [[Sibir'|Sibirin]] suves, [[Altajan rand]]an päivnouzmas. Se om [[Bijskan rajon]]an administrativine keskuz mugažo (ei mülü rajonha). Om lidnaks randan alištusenke, randan kahtenz' surtte lidn eläjiden lugun mödhe, tedolidn, avtoteiden sol'm.

== Istorii ==
Eländpunktan aluz om pandud vl 1709 kuti ''Bikatunin lidnuz'' ({{lang-ru|Бикатунский острог}}) Bij- i Katun'-jogiden ühthejoksmusen randal [[Petr I Sur'|Suren Petran]] käskön mödhe lidnusen sädandas [[Ob'|Obin]] joginiškanno. Vl 1710 džungarijalaižed polttiba lidnust. Vl 1718 uden Bikatunin lidnusen aluz om pandud 20 kilometras Bijan ülezjogen. Vl 1732 udesnimitihe sidä ''Bijan lidnuseks'' oficialižikš faktižen sijadusen mödhe. Se sai lidnan statusad vl 1782 nügüdläiženke nimenke. Alusenpanendan molembad sijad mülüdas lidnümbrikho nügüd'aigan.

Bijsk šingotase himižen i farmaceftižen sarakon tegimil, mašiništonsauvomižel (ladimed, lämbitamižmašiništ), sauvondmaterialiden tehmižel (raudbeton, stekloplastik), sömtegimištol (leib, surmiden fasuimine, voitegim).

== Geografijan andmused ==
Lidn sijadase Bii-jogen randoil ({{lang-ru|Бия}}, [[Obinjogi|Obin]] oiged joginišk), oiktal randal tobjimalaz. Matkad [[Barnaul]]hasai om 131 km orhal lodeheze vai 165 km avtotedme, mugažo raudte ühtenzoitab lidnoid.

Nell' žilod mülüdas lidnümbrikho Bijskan ližaks. Lidnümbrikon pind — 291,67 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 210 115 ristitud, lidnümbrikon — 219 328 ristitud. Kaikiš suremb lidnan ristitišt oli 230..235 tuhad eläjid vozil 1987−1994 (235 tuh. rist. vll 1991−1992). Vl 2018 kaik 201 914 ristitud elihe lidnas i 211 612 ristitud kaikes lidnümbrikos.

== Galerei ==
<gallery mode="packed" heights="125px">
Tulips near Biysk local authority building.jpg|Bijskan tobmuden aluzkundoiden sauvuz (2013)
Советская 4.JPG|Rosreestr:an palakund i «Randevu»-kafe (2015, ende Gilev-torgovanan torguindkodi)
Успенский кафедральный собор (г. Бийск)-2.JPG|Pühän Jumalanmaman Emäganpäivän kafedraline päjumalanpert' (ortodoksine hristanuskond), vn 2013 nägu
EvalarOffice.JPG|Farmaceftižen «Evalar»-kompanijan tegimištoline kompleks vl 2005
Biysk-bti.jpg|Bijskan tehnologine institut, ühtenz' openduzkorpus (2008)
Biysk - Sovetskaya Street.JPG|Lidnan dramteatr om oiktalpäi (2006)
Бийск ГДК.jpg|Lidnan kul'turkeskuz (2012)
Biysk-ab-0003.JPG|Planetarii — Lapsiden tehnižen sädamižen pert' (2008)
Brp-cargo.jpg|Jüguport Bii-jogen randal vl 2012
Biysk-Railroad-Station.jpg|Bijsk-päraudtestancijan sauvuz vl 2010
</gallery>

== Irdkosketused ==
* [http://www.biysk22.ru/ Lidnan tobmuden aluzkundoiden oficialine sait (''biysk22.ru'' vai ''бийск.рф'').] {{ref-ru}}
{{Commons|Category:Biysk}}

{{Altajan randan lidnad}}

[[Kategorii:Bijsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Altajan randan lidnad]]
[[Kategorii:Bijskan rajon|*]]
[[Kategorii:Altajan randan lidnümbrikod]]
[[Kategorii:Tedolidnad]]
