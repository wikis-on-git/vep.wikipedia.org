{{Eländpunkt
 | Nimi = Kamišin<br />Камышин
 | Lidnanznam = Kamyshin gerb big.jpg
 | Flag = Flag of Kamyshin.jpeg
 | Lidnanznam text = Kamišinan lidnanznam
 | Flag text = Kamišinan flag
 | Valdkund = Venäma
 | Eläjiden lugu = 111,775
 | Voz' = 2017
 | Pind = 81
 | Fail = Kamyshin1.JPG
 | Pämez' = Vladimir Ponomaröv<br />(uhoku 2014—)
 | Telefonkod = +7-84457-xx-xxx
 | Avtokod = 34. 134
 | Aigvö = [[UTC]]+3 ([[MSK]]+0)
}}
[[Fail:Kamyshin Historic Museum.JPG|thumb|left|250px|Kamišinan istorine muzei.]]
'''Kamišin''' ({{lang-ru|Камышин}}) om [[Venäma]]n lidn da lidnümbrik [[Volgogradan agj]]an pohjoižpäivnouzmas. Se om agjan koumanz' surtte lidn eläjiden lugun mödhe, mugažo [[Kamišinan rajon]]an administrativižeks keskuseks, ei mülü rajonha.

== Istorii ==
Nügüd'aigaižen eländpunktan aluz om pandud vl 1668 kuti lidnuz. 18. voz'sadan augotišespäi sen nimi oli ''Dmitrijevsk'', ph. Mitrein (Salonikilaižen) nimen mödhe. Vl 1780 se sai lidnan statusad nügüdläiženke nimenke. Om kaičenus äi torgovanoiden vanhid pertid.

== Geografijan andmused ==
Lidn sijadase [[Volgaveren ülüz|Volgaveren ülüdel]], 50 m keskmäižel korktusel valdmeren pindan päl. Reljef om kukhikaz. Kamišin vedase Kamišink-jogensun randištol, pidust' [[Volgogradan vezivaradim]]en ([[Volg]]an) oiktad randad 11 kilometras. Matkad [[Volgograd]]an röunhasai om 180 km suvipäivlaskmha, [[Saratov]]hasai — 194 km pohjoižhe. [[Nikolajevsk (Volgogradan agj)|Nikolajevsk-lidn]] seižub Volgas päliči (5 km), toine lähembaine lidn om [[Petrov Val]] 10 km päivlaskmha raudtel vai avtol.

Kamišin om lidnümbrikon üks'jäine eländpunkt, jagase 23 lidnanlaptha.

== Eläjad ==
Vn 2010 Venäman rahvahanlugemižen mödhe eläjiden lugu oli 119 565 ristitud. Kaikiš suremb ristitišt oli 127..129 tuhad vozil 1993−1998 i 2002−2003.

Rahvahad (enamba 0,4% vl 2010, ozutadud rahvahudenke): [[venälaižed]] — 94,6%, [[ukrainalaižed]] — 1,4%, [[saksalaižed]] — 0,9%, [[armenijalaižed]] — 0,6%, [[totarlaižed]] — 0,5%, toižed rahvahad — 2,0%.

== Ižanduz da transport ==
Ižandusen päsarakod oma valamiž-mehanine (gazkranad, zbrujad), stökoltaran i puvillkanghiden pästand, mugažo valamiž-ferroühthesuladusiden tegim da omblendedheotand oma olmas.

Ehtatimed ujudas Volgas päliči kezal, avtod il'mpölusel — tal'vel. Jogiport om lidnas. Ühtennimine raudtestancii om lopstancii «[[Tambov]] — [[Petrov Val]] — Kamišin»-jonol vspäi 1894. Borodinan avtotesild ühtenzoitab Kamišinkan randoid (vanh lidn da uz' lidn).

== Irdkosketused ==
* [http://www.admkamyshin.info/ Lidnümbrikon tobmuden aluzkundoiden oficialine sait (''admkamyshin.info'').] {{ref-ru}} {{ref-en}} {{ref-de}}
{{Commons|Category:Kamyshin}}

{{Volgogradan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Volgogradan agjan lidnad]]
[[Kategorii:Volgogradan agjan lidnümbrikod]]
[[Kategorii:Kamišinan rajon|*]]
