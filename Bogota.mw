{{10000}}
{{Eländpunkt
 | Nimi = Bogota<br />Bogotá
 | Lidnanznam = Bogota (escudo).svg
 | Flag = Flag of Bogotá.svg
 | Lidnanznam text = Bogotan lidnanznam
 | Flag text = Bogotan flag
 | Valdkund = Kolumbii
 | Eläjiden lugu = 7,980,001
 | Voz' = 2016
 | Pind = 1,578
 | Fail = CollageBogotá.png
 | Pämez' = Enrike Pen'jalosa<br/>(2015—)
 | Telefonkod = +57-1
 | Aigvö = [[UTC]]−5
}}
[[Fail:Bogota Capital District.png|thumb|left|200px|Bogotan administrativine kart.]]
'''Bogota''' ({{lang-es|Bogotá}} [boɣoˈta]) om [[Kolumbii|Kolumbijan]] pälidn da kaikiš suremb lidn, oficialižikš '''Bogota, Pälidnan ümbrik''' (isp. ''Bogotá, Distrito Capital'', lühüdaks ''Bogotá, D.C.'') agjan (departamentan) oiktusidenke. Mugažo se om [[Kundinamark]]-agjan administrativine keskuz. Läz 9,3 mln ristituid elädas lidnaglomeracijas (2016).

Lidn om Kolumbijan politikan da ižandusen keskuz, täs tehtas valdkundan [[kogosüdäiprodukt|KSP:n]] nelländest.

== Istorii ==
Eländpunktan aluz om pandud vl 1538 elokun 6. päiväl ispanijalaižil kuti ''Santa Fe de Bogota'' (isp. ''Santafé de Bogotá'') [[indejalaižed|indejalaižiden]] Bakata-lidnusen sijas, se oli nimitadud indejalaižiden vejan nimel. «Santa Fe de Bogota»-nimituz oli oficialižeks mugažo vozil 1991−2000. Vspäi 1598 Bogota oli ümbriolijoiden maiden pälidnaks kaiken.

== Geografijan andmused ==
Lidn sijadase valdkundan keskuses, seižub [[Andad|Andiden]] Päivnouzmaižen Kordil'jeran päivlaskmaižil pautkil i mägidenkeskeižes katl'uses. Bogotan keskuz sijadase 2640 m korktusel valdmeren pindan päl. Pen' Rio-San-Fransisko-jogi jokseb torvidme, enččel lidnan keskuz oli sen randoil.

Klimat om korktoiden mägiden viluhk vodes läbi. Kun keskmäine lämuz om +13..+14 C° vodes läbi. Paneb sadegid 835 mm vodes, enamba sulakus-semendkus da redukus-kül'mkus (90..100 mm kus). Voib panda halad kaiken, erasti voib panda lunt öidme, kacmata ekvatorialižhe sijadushe. Manrehkaidused oma paksud.

Bogota jagase 20 nimitadud rajonaks (isp. üks'lugu: ''localidad'') kut Pälidnan ümbrik, ned alajagasoiš 1922 ''barrio:ks''.

== Eläjad ==
Vl 1964 ristitišt oli 1 697 311 eläjid. Vl 2011 eläjiden lugu oli 7 451 700 ristitud. Kolumbijan kaikutte kudenz' ristit eläb pälidnas.

Ristitišton enambuz oma ''mestizo'' (vaugedverižiden da indejalaižiden jäl'gelaižed) i katoližen jumalankodikundan uskojad. Rajonad jagasoiš 6 stratha sal'hen mödhe. Elokahad rahvahanikad makstas kal'hid kommunaližid holitišid. Golläd rahvahanikad ei makskoi niid, no ottas kävutamižhe uzid territorijoid mägiden pautkil.

== Transport ==
Kiruhavtobusad (''TransMilenio''-verkon metrobusad) erigoittud teil, penen da kesksuruden avtobusad i velosipedad oma kundaližeks transportaks lidnan südäimes.

Soda- da civiline rahvahidenkeskeine El' Dorado-lendimport (''BOG'', 32,7 mln passažiroid i 741 tuh. jügutonnoid vl 2018) sijadase 15 km päivlaskmha lidnan keskusespäi. Sišpäi tehtas passažirreisid Suviamerikan da Pohjoižamerikan äjihe maihe i Kolumbijadme, mugažo jügureisid kaiked mail'madme.

== Homaičendad ==
<references />

== Irdkosketused ==
* [http://www.bogota.gov.co/ Lidnan tobmuden portal (''bogota.gov.co'').] {{ref-es}}
{{Commons|Bogotá}}

{{Suviamerikan pälidnad}}

[[Kategorii:Bogota| ]]
[[Kategorii:Kolumbijan lidnad]]
[[Kategorii:Eländpunktad kirjamišton mödhe]]
[[Kategorii:Kolumbii|*]]
[[Kategorii:Pälidnad]]
[[Kategorii:Kolumbijan agjad]]
[[Kategorii:Kundinamark|*]]
