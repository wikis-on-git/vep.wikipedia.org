{{1000}}{{A10000}}
{{Personalii
| изображение = Neil Armstrong pose.jpg
| описание изображения = Nil Armstrongan fotoportret «[[NASA|NASA:n]]» kostüm päle vl 1969
}}
'''Nil Olden Armstrong''' ({{lang-en|Neil Alden Armstrong}}; sünd. 5. eloku 1930, [[Uapakonet]]-lidn, [[Ogajo (štat)|Ogajo]], [[Amerikan Ühtenzoittud Valdkundad|AÜV]] — kol. 25. eloku 2012, [[Cincinnati]], Ogajo, AÜV) oli amerikalaine sodamerilendai da astronavt, lendai-kodvii, kosmine inžener da Cincinnnatin universitetan professor. Tegi ezmäšt ristitun haškud [[Kudmaine|Kudmaižen]] pindha (20. heinku 1969) «[[Apollon-11]]»-missijan aigan.

== Biografii ==
Nil oli sündnu Stiven König Armstrong-auditoran ({{lang-en|Stephen Koenig Armstrong}}) i Viola Engelin (angl. ''Viola Louise Engel'') kanzha, šotlandijan i saksan augotižlibundanke. Norembad Džun-sizar i Din-vell' oliba Nilal. Kanz sirdi tatan radon jäl'ghe, oli 16 lidnas, i vl 1944 pördui Uapakonetha.

Armstrong oli pästtud Uapakonet-lidnan keskškolaspäi vl 1947. Sai lendajan licenzijad školas opeten völ, edel avtovedajan oiktust. Oli skautoiden likundan ühtnijan i sai kaikiš korktembad «Eagle scout»-rangad.

== Sodakar'jer ==
Vspäi 1947 Nil Armstrong openui Pördjun universitetas kaks' vot, aviacijan inžiniringan specialižusenke. Valdkund maksoi opendust koumevoččen armijan radnikoičendan arvoimiženke, i Armstrong läksi armijha.

Ühtni [[Korejan soda]]ha, lendi 78 kerdad i oli lodud ühten kerdan. Vl 1955 pästtihe universitetaspäi bakalavraks. Lendi kosmosha kaks' kerdad, ezmäižen kerdan oli «Džemini-8»-missijan käsknikan vn 1966 keväz'kus, tehtihe kahten laivan ühtnendad kosmosas.

== Kanz ==
Armstrong oli naižiš kahtišti. Dženet Šeron oli ezmäine ak vll 1956−1994, erigoitihe, sündutihe Mark- i Erik-poigid, Karen-tütär koli laps'aigan. Kerol Held Nait oli kahtenz' ak vspäi 1994 Nilan surmhasai.

== Homaičendad ==
<references/>

[[Kategorii:AÜV:oiden astronavtad]]
[[Kategorii:AÜV:oiden lendajad]]
[[Kategorii:Kosmonavtad kirjamišton mödhe]]
[[Kategorii:Lendajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Ogajoho]]
[[Kategorii:Kolnuded Cincinnatiš]]
