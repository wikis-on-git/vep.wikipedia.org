{{1000}}{{A10000}}
[[Fail:Olympic rings with white rims.svg|thumb|right|250px|Olimpižiden vändoiden emblem]]
Nügüd'aigaižed '''Olimpižed vändod''' vai '''Olimpiadvändod''' oma kaikiš järedambad rahvahidenkeskeižed kompleksižed [[voibuižed]] [[sport]]an erazvuiččiš toižendoiš. Keratas Olimpiadad kerdan nelläs vodes [[Rahvahidenkeskeine olimpine komitet|Rahvahidenkeskeižen olimpižen komitetan (ROK:an)]] egidan al. Sadud mötalid oma arvokahad lujas, lugetas niid ühtes kaikiš znamasižembiš satusišpäi sportaten.

== Istorii ==
Olimpižiden vändoiden keradandan vero sündui [[Amuine Grekanma|Amuižen Grekanman]] [[Olimpii]]-pühäagjas kuti [[paganuz|paganičiden]] religižen kul'tan pala. Vspäi 776 edel m.e. vhesai 394 meiden erad tegihe 293 Olimpiadad.

19. voz'sadan lopus francijalaine kundaline [[Pjer de Kuberten]]-šingotai udessünduti Olimpiadvändoiden verod, no religižeta palata. Vspäi 1896 kerazihe Vändoid kaikuččes nelläs vodes päiči mail'man sodaaigoiš. Ezmäi kaik Olimpižed vändod oliba [[Kezaližed Olimpiadvändod|kezaližikš]]. Vspäi 1924 zavottihe kerata [[Tal'veližed Olimpiadvändod|tal'veližid-ki vändoid]], vhesai 1992 ned kezaližidenke oliba ühtes vodes. Jäl'geližed Tal'veližed vändod oliba keratud vl 1994, i nügüd'aigan Olimpižed vändod oleskeldas kaikuččes kahtendes vodes.

== Paralimpižed vändod ==
Vspäi 1960 keratas Kezaližid [[Paralimpižed vändod|Paralimpižid vändoid]], vspäi 1976 — Tal'veližid Paralimpižid vändoid. Sätas mugomid vändoid niiden ristituiden täht, kudambiden fizižed voimused oma röunatud. Paralimpižed vändod mändas Olimpiadvändoiden jäl'ghe, zavottäs niid sil-žo sijal ühtes kus Päolimpiadan zavodindan jäl'ghe.

== Kacu mugažo ==
* [[Norišton Olimpižed vändod]]
* [[Azijalaižed vändod]]
* [[Evropižed vändod]]
* [[Kaikafrikanižed vändod]]
* [[Panamerikaižed vändod]]
* [[Panarabižed vändod]]
* [[Pohjoižed vändod]]
* [[Tün'valdmerižed vändod]]
* [[Universiad]]

== Homaičendad ==
<references/>

== Irdkosketused ==
* [http://www.olympic.org/ Rahvahidenkeskeižen olimpižen komitetan oficialine sait (''olympic.org'').] {{ref-en}}
{{Commons|Olympic Games}}

[[Kategorii:Olimpiadad| ]]
[[Kategorii:Tegod]]
