[[Fail:Українці02.jpg|thumb|right|250px|<center>Ukrainalaižed rahvahansädoiš [[Gustav-Teodor Pauli]]n kirjaspäi (1857)]]
'''Ukrainalaižed''' (ičeze nimituz: ''українці'', üks'lugu ''українець'', ''українка'') oma [[indoevropalaižed rahvahad|indoevropalaine]], [[slavižed rahvahad|slavine]] rahvaz. 

Ukrainalaižiden rahvahankel' om [[ukrainan kel']], se om üks' [[indoevropalaižed keled|indoevropalaižiš]], [[slavižed keled|slavižiš kelišpäi]]. Ukrainan ukrainalaižiden znamasine pala om bilingvad, toine kel' om [[venäkel']].

== Leviganduz ==
Rahvahan kodima sijadase [[Dnepr]]-, [[Dnestr]]- da [[Pripät']]- jogiden keskes, se om ukrainalaižiden kodima tähäsai tobman palan.

Ühthine lugu om läz 45 millionad ristituid, koumanz' slavine rahvaz lugumäran mödhe. Ukrainalaižed elädas [[Ukrain]]as (sen ristitišton enambuz), [[Venäma]]s<ref>Kahtenz' surtte rahvahaline vähembuz [[totarlaižed|totarlaižiden]] jäl'ghe, vn 2010 rahvahanlugemine (ozutadud rahvahudenke): 1,4%, 1,9 mln; vn 2002 rahvahanlugemine — 2,0%, 2,9 mln eläjid.</ref>, [[Kanad]]as, [[Brazilii|Brazilijas]], [[Amerikan Ühtenzoittud Valdkundad|AÜV:oiš]], [[Kazahstan]]as, [[Argentin]]as, [[Saksanma]]s, mugažo enččen [[Nevondkundaližiden Socialistižiden Tazovaldkundoiden Ühtištuz|Nevondkundaližen Ühtištusen]] maiš da Päivnouzmaižen Evropan toižiš maiš.

Erased rahvahad — [[poleščuklaižed]] (Ukrainan pohjoižröunanno), [[guculalaižed]] ([[Karpatad|Karpatiden]] pautkil), [[boikalaižed]] (Päivlaskmaine Ukrain) da [[lemkilaižed]] ([[Pol'šanma]], Päivlaskmaine Ukrain) — lugetas ukrainalaižiden etnosikš.

== Religii ==
Religijan mödhe 21. voz'sadan augotišes ukrainalaižiden enambuz oma [[ortodoksine jumalankodikund|ortodoksižed hristanuskojad]] da [[ateizm|ateistad]], om penemba [[katoline jumalankodikund|katoližid hristanuskojid]] i [[protestantižed jumalankodikundad|protestantoid]].

== Keitand ==
Ukrainan keitandan ičevuiččend om produktoiden suren verdan kombiniruidud lämuzümbriradmine ([[boršš]] ozutesikš) i neniden söndtavaroiden velgusine kävutand: [[svökl (heim)|svökl]], [[sigarazv]], [[nižu]][[jauh]] (amuižen aigan rugižjauh oli sen sijas), [[greč]]. Endevanhad ukrainan jomad oma meded, olud, vasad, uzvarad.

Vinan tehmine om levitadud Ukrainas amuižespäi, eziauguižešti oli valdkundan suvipalas.

== Homaičendad ==
<references />

[[Kategorii:Ukrainalaižed| ]]
[[Kategorii:Rahvahad kirjamišton mödhe]]
[[Kategorii:Ukrainan rahvahad]]
[[Kategorii:AÜV:oiden rahvahad]]
[[Kategorii:Brazilijan rahvahad]]
[[Kategorii:Kanadan rahvahad]]
[[Kategorii:Venäman rahvahad]]
