{{Eländpunkt
 | Nimi = Kopeisk<br />Копейск
 | Lidnanznam = Coat of Arms of Kopeysk (Chelyabinsk oblast) (2002).svg
 | Flag = Flag of Kopeysk (Chelyabinsk oblast).svg
 | Lidnanznam text = Kopeiskan lidnanznam
 | Flag text = Kopeiskan flag
 | Valdkund = Venäma
 | Eläjiden lugu = 147,634
 | Voz' = 2020
 | Pind = 236.71
 | Fail = Г. Копейск - panoramio (1).jpg
 | Pämez' = Andrei Faleičik<br />(sulaku 2019—)
 | Telefonkod = +7-35139-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Kopeisk''' ({{lang-ru|Копе́йск}}, mugažo [[totaran kel'|totaran]] i [[baškiran kel'|baškiran]] kelil) om [[Venäma]]n lidn [[Čeläbinskan agj]]an keskuzpalan päivnouzmas, [[Čeläbinsk]]an suvipäivnouzmaine ezilidn. Se om agjan videnz' lidn eläjiden lugun mödhe, Kopeiskan lidnümbrikon administrativine keskuz.

== Istorii ==
Eländpunktan aluz om pandud vl 1907 Tugaikul'-žilon sijas samha [[bur hil'|burad hil't]]. Se sai lidnan statusad vl 1933. Sauptihe kaikid buran hilen kaivuzid 1990-nzil vozil. Vl 2004 mülütihe lähižid kaivuzžiloid lidnha, i sen ristitišt ližadui läz pol'tošt kerdad.

Kopeisk šingotase kaivuzmašinoiden tegimel (kaivuzkombainad, mašinad kaivamha tonnelid), armijan raketoiden i šlibakoiden tegimel, sauvondplastikan edheotandoil (torved, fitingad, polietilenkerteh), mugažo keramižen [[propant]]an tegim, zell'edheotand i äjintorguindkeskused ratas lidnas.

== Geografijan andmused ==
Lidn sijadase lidnümbrikon suvipalas, 200 m ü.m.t. keskmäižel korktusel. Röunatab [[Čeläbinsk]]anke päivlaskmas. Toine lähembaine lidn om [[Korkino]] 28 km suvipäivlaskmha-suvhe orhal, 44 km avtotedme vai raudtedme.

Kopeisk jagase seičemeks territorialižeks palakundaks. Koume žilod mülüdas lidnümbrikho Kopeiskan ližaks: Kalačovo, Zaozörnii, Sineglazovo. Žilod sätas ümbrikon kahesant territoriališt palakundad. Lidnümbrikon pind — 355 km².

== Eläjad ==
Vl 1939 lidnan ristitišt oli 60 tuhad eläjid. Vn 2010 Venäman rahvahanlugemižen mödhe lidnan eläjiden lugu oli 137 601 ristitud, lidnümbrikon — 139 756 ristitud. Kaikiš suremb lidnan ristitišt oli 160..168 tuhad eläjid vll 1959−1967 (168 tuh. rist. vl 1962). Kaik 148 231 ristitud elihe lidnas i 150 383 ristitud kaikes lidnümbrikos vl 2019.

[[Ortodoksine hristanuskond|Ortodoksižen hristanuskondan]] vižtoštkümne pühäpertid<ref>[http://sobory.ru/geo/distr/2524 Kopeiskan lidnümbrikon pühäpertid ''sobory.ru''-saital.] {{ref-ru}}</ref> oma avaitud lidnas da sen ümbrikos: kümne jumalanpertid i viž časounäd. Nell' türmad-kolonijad oma olmas lidnas mugažo.

Rahvahad (2010): [[venälaižed]] — 85,8%, [[totarlaižed]] — 5,7%, [[ukrainalaižed]] — 2,0%, [[saksalaižed]] — 2,0%, [[baškiralaižed]] — 1,6%, toižed rahvahad — 2,9%.

Professionaližen opendusen aluzkundad oma Kopeiskan medicinine tehnikum<ref>[http://kmt74.ru/ Kopeiskan medicinižen tehnikuman sait (''kmt74.ru'').] {{ref-ru}}</ref>, Kopeiskan politehnine kolledž, Suviuralan valdkundaližen universitetan (Čeläbinsk) filial.

== Galerei ==
<gallery mode="packed" heights="125px">
Administration of Kopeysk.jpg|Lidnümbrikon administracijan sauvuz (2008)
Gorzdrav Kopeyska.jpg|Lidnan tervhudenkaičendan ohjanduz i medicinine škol (2009)
Триумфальная арка (2).jpg|Triumfaline bembelüläh, vn 2018 nägu
Г. Копейск - panoramio (10).jpg|Kopeiskan mašinansauvomižen tegim vl 2012
Chelyabinsk-Yuzhny railway station - 02.jpg|Čeläbinsk-Suvine-sortiruindstancii vl 2021
School No7.jpg|Keskškol nomer 7 (2008)
Г. Копейск - panoramio (13).jpg|Lapsiden sädamižen pert'kulu (2012)
Г. Копейск - panoramio (3).jpg|Tegimen S. Kirovan nimed kul'turkeskuz (2012)
Г. Копейск - panoramio (2).jpg|«Slava»-torguimižbobuštuzkompleks (2012, ''Hoštuz'')
Avtovokzal Kopeyska.jpg|Lidnan avtobusstancii vl 2008
</gallery>

== Homaičendad ==
<references />

== Irdkosketused ==
* [http://www.kopeysk-sobranie.ru/ Lidnümbrikon Ezitajiden suiman oficialine sait (''kopeysk-sobranie.ru'').] {{ref-ru}}
* [http://akgo74.ru/ Lidnümbrikon Administracijan oficialine sait (''akgo74.ru'').] {{ref-ru}}
{{Commons|Category:Kopeysk}}

{{Čeläbinskan agjan lidnad}}

[[Kategorii:Kopeisk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
