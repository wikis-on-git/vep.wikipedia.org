{{Rajon
| Nimi          = Jogidenkeskeine rajon<br />Междуреченский район
| Znam          = Gerb-Mezhdurechensky-region.gif
| Flag          = Flag of Mezhdurechensky rayon (Vologda oblast).png
| Znam text     =
| Flag text     =
| Valdkund      = Venäma
| Pälidn        = Šuiskoje (Vologdan agj){{!}}Šuiskoje
| Eläjiden lugu = 5,716
| Year          = 2015
| Pind          = 3,624
| Map           = Vologda-Oblast-Mezhdurechie.png
| Map width     = 
}}
'''Jogidenkeskeine rajon''' ([[venäkel'|ven.]]: ''Междуреченский район'') om [[rajon]] [[Vologdan agj]]as.

Administrativine keskuz da kaikiš suremb eländpunkt om [[Šuiskoje (Vologdan agj)|Šuiskoje]]-külä.

== Istorii ==
Rajonan aluz om pandud vl 1929 heinkun 15. päiväl [[Pohjoine rand|Pohjoižen randan]] [[Vologdan ümbrik]]ho kuti '''Šuiskojen rajon''', vspäi 1931 rajon om nügüdläižen nimenke. Vl 1930 heinkun 30. päiväl heitihe ümbrikod, i vhesai 1936 rajon mülüi Pohjoižhe randha kuti administrativine ühtnik, sid' vozil 1936-1937 — Pohjoižhe agjaha. Vs 1937 sügüz'kun 23. päiväspäi mülüb Vologdan agjaha. Rajon om olmas nügüdläižiš röunoiš vspäi 2004.

== Geografijan andmused ==
Jogidenkeskeine rajon om Vologdan agjan suvine taho. Pind — 3 624 km². [[Mec]] otab territorijan seičeme kümnendest (2553 nellikkilometrad), sidä kesken äi sodunuzid mecoid, lehtezmec (koivikod, habikod) om enambuses. [[So]]d — 14% (509 km²). Saum vezid — 1,1% (34,5 km²).

Om röunoid 5 Venäman rajonanke:
* päivnouzmas [[Kostroman agj]]an [[Soligaličun rajon]]anke;
* suves [[Vologdan agj]]an [[Gräzovecan rajon]]anke;
* päivlaskmas [[Vologdan agj]]an [[Vologdan rajon]]anke;
* lodehes da pohjoižes [[Vologdan agj]]an [[Sokolan rajon (Vologdan agj)|Sokolan rajonanke]];
* pohjoižpäivnouzmas [[Vologdan agj]]an [[Tot'man rajon]]anke.

Znamasine jogi oma [[Suhon]] sen oiktoiden [[Šuj (Suhonan ližajogi)|Šuj]]- da [[Ihalic]] ([[Mizüg]])-ližajogidenke. Läz kaik joged mülüdas [[Suhon]]an ([[Jävaldmeri|Jävaldmeren]]) basseinha. Rajonan suves [[Monz (Kostroman ližajogi)|Monz]] ližajogidenke da erased toižed pened joged mülüdas [[Volg]]an ([[Kaspijan meri|Kaspijan meren]]) basseinha.

Reljef om tazo päpaloin, sokaz sijidme. [[Suhonanveren alangišt]] om pohjoižes. [[Avnegan ülüz]] sijadase rajonan keskuses.

Londuseližed varad oma [[kivivoi]], [[turbaz]], [[sauvondmaterialad]] ([[lete|letked]], [[savi|saved]], [[gravii]]), [[gaž]], [[mec]], [[vezi|reskvezi]].

Vs 2010 kezakun 4. päiväspäi rajonan territorii alajagase 5 municipaližhe ühtnikha (küläkundha).

== Tobmuz ==
Vl 2014 sügüz'kun 14. päiväl [[Šadrin Aleksandr|Aleksandr Šadrin]] oli valitud rajonan da sen administracijan pämehen, vl 2015 tal'vkun 18. päiväl läksi erindha. Hänen sijas oma [[Lukičev Dmitrii|Dmitrii Lukičev]] — rajonan pämehen velgusentäutai, i [[Kiselöv Sergei|Sergei Kiselöv]] — rajonan administracijan pämehen velgusentäutai. Koume administracijan varapämest oma hänele abhu. Koume ohjandust da 1 palakund alištudas rajonan administracijale.

Käskusenandai tobmuz om rajonan parlament — Ezitajiden suim (ven. ''Представительное собрание'') 15 ühtnijanke. Kaik rahvaz valičeb heid videks vodeks. Järgvaličendad sihe oliba vl 2012 keväz'kun 4. päiväl. [[Boines Jurii|Jurii Boines]] radab sen ezimehen vl 2015.

== Eläjad ==
Vn 2010 Venäman rahvahanlugemižen mödhe eläjiden lugu oli 6 112 ristitud.

Kaik om 157 eländpunktad rajonas, sidä kesken 6 žilod da 151 küläd. Toine sur' eländpunkt om [[Turovec (Vologdan agj)|Turovec]]-žilo (1,0 tuh. rist. vl 2002), matkad avtotedme Šuiskoje-keskushesai om 250 km.

== Ižanduz ==
Rajonan ižandusen päsarakod oma mecan varhapanend da ümbriradmine ([[pilindmaterialad]], komplektad pertid sauvomha, [[strub]]ad), tor'vikveimtransport, maižanduz<ref>[http://www.invest35.ru/assets/files/docs/invest_pasporta/Mezhdurechje.pdf Jogidenkeskeižen rajonan investicine pasport (invest35.ru). — 20 lp. — Lp. 8.] {{ref-ru}}</ref>.

== Homaičendad ==
<references />

== Irdkosketused ==
* [http://www.psmr35.ru/ Jogidenkeskeižen rajonan Ezitajiden suiman oficialine sait.] {{ref-ru}}
* [http://www.mr35.ru/ Jogidenkeskeižen rajonan administracijan oficialine sait.] {{ref-ru}}
* [http://vologda-oblast.ru/municipalitety/mezhdurechenskiy_rayon/ Jogidenkeskeižen rajon Vologdan agjan oficialižel saital.] {{ref-ru}} {{ref-en}}

{{Rajonad Vologdan agjas}}

[[Kategorii:Jogidenkeskeine rajon (Vologdan agj)| ]]
