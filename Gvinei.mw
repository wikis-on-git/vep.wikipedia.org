{{Valdkund
| Nimi = Gvinejan Tazovaldkund<br />République de Guinée
| Valdkundznam = Coat of arms of Guinea.svg
| Flag = Flag of Guinea.svg
| Valdkundznam text = Gvinejan valdkundznam
| Flag text = Gvinejan flag
| Pälidn = Konakri
| Eläjiden lugu = 11,474,383<ref>[https://www.cia.gov/library/publications/the-world-factbook/geos/gv.html Gvinejan ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 245,857
| Kart = LocationGuinea.svg
| Kel' = [[francijan kel'|francijan]]
| Valdkundan pämez' = [[Konde Al'fa|Al'fa Konde]]
| Päministr = [[Fofana Mohammed Said|Mohammed Said Fofana]]
| Religii = [[islam]]
| Valüt = [[gvinejan frank]] (GNF)
| Internet-domen = [[.gn]]
| Telefonkod = +224
| Aigvö = [[UTC]]+0
}}
'''Gvinei''', täuz' oficialine nimituz — '''Gvinejan Tazovaldkund''' ([[francijan kel'|franc.]] ''République de Guinée''), om valdkund [[Päivlaskmaine Afrik|Päivlaskmaižes Afrikas]], läz [[Atlantine valdmeri|Atlantižen valdmeren]] randištod. Sen pälidn, kaikiš suremb lidn da port om [[Konakri]].

== Istorii ==
Vl 1958 redukun 2. päiväl Gvinei tedoti ičeze ripmatomudes [[Francii|Francijaspäi]].

Vl 2008 tal'vkun 23. päiväl sodakukerduz oli valdkundas.

Jäl'gmaine Konstitucii<ref>[http://mjp.univ-perp.fr/constit/gn2010.htm Gvinejan Tazovaldkundan Konstitucii. — Mjp.univ-perp.fr.] {{ref-fr}}</ref> oli hüvästadud parlamental vl 2010 semendkun 7. päiväl.

== Geografijan andmused ==
[[Fail:Guinea Topography.png|thumb|left|250px|Gvinejan topografine kart.]]
Gvinei om mavaldkundröunoiš [[Senegal]]anke pohjoižes (röunan piduz — 363 km), [[Mali]]nke pohjoižes da pohjoižpäivnouzmas (1062 km), [[Kot d'Ivuar|Kot d'Ivuaranke]] päivnouzmas (816 km), [[Liberii|Liberijanke]] suves (590 km), [[Sjerra Leone]]nke suvipäivlaskmas (794 km), [[Gvinei-Bisau]]nke lodehes (421 km). Ühthine röunoiden piduz — 4046 km. Valdmererandanpird om 320 km.

Mererandaline tazangišt vajehtab kukhiže da mägihe valdkundan südäimehe ([[Futa Džallon]]-plato). Valdkundan kaikiš korktemb čokkoim om [[Nimb (mägi)|Nimb]]-mägi, 1752 m valdmeren pindan päl.

Surembaine jogi om [[Niger (jogi)|Niger]] sen ližajogidenke. Langenijad merhe toižed joged oma sättujad laivištole severz' kümnid kilometroid ülüižele.

Klimat om [[subekvatorialine vö|subekvatorialine]]. Vodes om kaht sezonad sel'ktoiden aigröunoidenke. Vihmoiden sezonan aigan (kezaku-kül'mku) paneb sadegid 4300 mm mererandpolel. Suvipäivnouzmas om [[savann]]oid. Kuiv sezon vedase tal'vkuspäi semendkuhusai, sen aigan kuiv ''harmatan''-tullei puhub [[Sahar (rahvahatoi ma)|Saharaspäi]], lämuz järgeližiš +24...+27 Cel'sijan gradusaspäi ližadab +38 räkän gradusahasai. Vl 1993 [[mec]]ad ottihe läz 60% territorijad.

Londuseližed pävarad oma [[alüminii|boksitad]] (mail'man varan läz pol't), [[raud|raudkivend]], [[kuld]], [[almaz]]ad, [[gidroenergii]]; toižed oma [[cirkonii|cirkon]], [[rutil]], [[monacit]], [[uran (himine element)|uran]].

== Politine sistem ==
Ohjandusen form om unitarine [[prezidentine tazovaldkund|prezidentine]] tazovaldkund. Valdkundan pämez' om prezident. Hän paneb ohjastusen 28 ministrid radnikusile, mugažo agjoiden pämehid. Konstitucijan mödhe, kaik rahvaz valičeb prezidentad 5 vodeks.

Parlament om üks'kodine Nacionaline Suim ([[francijan kel'|franc.]]: ''Assemblée nationale''), kaik rahvaz valičeb sen 114 ühtnijoid 5 vodeks.

Prezidentan järgvaličendad oliba kahtil turil (vl 2010 27. kezaku da 7. kül'mku). [[Konde Al'fa|Al'fa Konde]] om nügüdläine prezident, sai 52,52%. Nene oliba ezmäižed valičendad tobmuden telustandata. Järgvaličendad parlamentha oliba vl 2013 sügüz'kun 28. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Gvinejan administrativiž-territorialine jagand]].''

Valdkund alajagase 7 agjaha da 1 pälidnha (agjaha tazostadud), agjad — 33 prefekturha. Kaik valdkundas om 38 lidnkundad ([[francijan kel'|fr.]] ''communes urbaines'') da 303 küläkundad ([[francijan kel'|fr.]] ''communautés rurales, sous-préfectures'').

== Eläjad ==
Gvinejas elädas [[gvinejalaižed]]. Kaik om 24 igähišt rahvahad.

Gvinejan toižed sured lidnad (enamba 100 tuh. ristitud vl 2005, surembaspäi penembha): [[Nzerekore]], [[Kindia]], [[Boke (Gvinei)|Boke]], [[Kankan (Gvinejan lidn)|Kankan]], [[Kisidugu]].

== Ižanduz ==
Vl 2012 Gvinejan päeksport oli [[alüminii|alüminiikivend]] (61%), ratud [[korund]] ([[rubin]]ad, [[sapfir]]ad i tž.) (11%), [[kuld]] (6%); toine eksport — [[kofe]] (4%), [[kala]] (4%), [[kivivoi]] (3%), [[almaz]]ad (2%).

== Homaičendad ==
<references />

== Irdkosketused ==
* [http://www.presidence.gov.gn/ Gvinejan prezidentan oficialine sait.] {{ref-fr}}

{{Commons|Guinea}}
{{Afrik}}

[[Kategorii:Gvinei| ]]
