{{Eländpunkt
 | Nimi = Zubcov<br />Зубцов
 | Lidnanznam = Coat of Arms of Zubtsov (Tver oblast).png
 | Flag = Flag of Zubtcov (Tver oblast).svg
 | Lidnanznam text = Zubcovan lidnanznam
 | Flag text = Zubcovan flag
 | Valdkund = Venäma
 | Eläjiden lugu = 6,373
 | Voz' = 2017
 | Pind = 
 | Fail = Volga-Vazuza.jpg
 | Pämez' = Fedor Ovčarenko (2016—)
 | Telefonkod = +7-48262-xx-xxx
 | Avtokod = 69
 | Aigvö = [[UTC]]+3 ([[MSK]]+0)
}}
'''Zubcov''' ({{lang-ru|Зубцов}}) om [[Venäma]]n lidn da lidnankund [[Tverin agj]]an suves. Se om [[Zubcovan rajon]]an administrativine keskuz (vspäi 1935).

== Istorii ==
Eländpunkt mainitase ezmäižen kerdan Uz'lidnan aigkirjas vl 1216 lidnan statusanke. Vozil 1319−1364 da 1426−1460 Zubcov oli [[Zubcovan ruhtinazkund|ühtennimižen ruhtinazkundan]] pälidnaks järedanke lidnusenke. Vspäi 1776 oli Zubcovan makundan lidnaks.

[[Toina mail'man soda|Toižen mail'man sodan]] aigan lidn oli okkupiruidud nacistoil vozil 1941 (11. reduku) — 1942 (23. eloku), sen aigan äi istorižid sauvusid panihe mantazole. 1970-nzil vozil [[Vazuzan vezivaradim]]en gidrotehnine sol'm padoseinänke om saudud läz lidnad varmitamha Moskvad reskvedel, jäihe specialistoid elämha lidnas.

== Geografijan andmused ==
Lidn sijadase [[Vazuz]]-jogensun randoil ([[Volg]]an oiged ližajogi), 170 m ü.m.t. keskmäižel korktusel. Matkad [[Tver'|Tverihesai]] om 116 km pohjoižpäivnouzmha orhal, 164 km avtotedme vai 202 km raudtedme. Matkad [[Moskv]]an [[Rigan päraudtestancii (Moskv)|Rigan päraudtestancijhasai]] om 196 km raudtedme. Lähembaine lidn om [[Ržev]] 18 km lodeheze.

Zubcov om lidnankundan üks'jäine eländpunkt.

== Eläjad da ižanduz ==
Vn 2010 Venäman rahvahanlugemižen mödhe eläjiden lugu oli 6 927 ristitud, rajonan kaks' videndest. Kaikiš suremb ristitišt oli vl 1998 — 8 100 eläjad. [[Ortodoksine hristanuskond|Ortodoksižen hristanuskondan]] Jumalanmaman Emäganpäivän päjumalanpert' om olmas lidnas.

Ižandusen päsarakod oma mašinoidensauvomine da turizm. Ühtennimine raudtestancii (vspäi 1901) sijadase [[Moskv]] — [[Rig]] raudtel.

== Irdkosketused ==
* [http://www.gorod-zubcov.ru/ Lidnan tobmuden aluzkundoiden oficialine sait (''gorod-zubcov.ru'').] {{ref-ru}}
{{Commons|Category:Zubtsov}}

{{Tverin agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tverin agjan lidnad]]
[[Kategorii:Zubcovan rajon|*]]
