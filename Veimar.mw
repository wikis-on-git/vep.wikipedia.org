{{Eländpunkt
 | Nimi = Veimar<br />Weimar
 | Lidnanznam = Wappen Weimar.svg
 | Flag = Flagge Weimar.svg
 | Lidnanznam text = Veimaran lidnanznam
 | Flag text = Veimaran flag
 | Valdkund = Saksanma
 | Eläjiden lugu = 64,131
 | Voz' = 2015
 | Pind = 84.48
 | Fail = Der Ettersberg - Blick vom Jakobskirchturm in Weimar.jpg
 | Pämez' = Peter Kleine<br />(heinku 2018—)
 | Telefonkod = +49-3643. 36453
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Weimar City hall.jpg|thumb|left|250px|Veimar-lidnan ohjastusen pert'.]]
'''Veimar''' vai '''Vaimar''' ({{lang-de|Weimar}} [ˈvaɪmaɐ]) om lidn [[Saksanma]]n keskuses, [[Türingii]]-federacijanmas. Sijadase [[Jen (lidn)|Jenan]] da [[Erfurt]]an keskes.

Vspäi 1998 «Klassine Veimar» mülüb [[UNESCO|UNESCO:n]] mail'man jäl'gusen nimikirjuteshe.

== Istorii ==
Eländpunktan istorii jätktase 10. voz'sadaspäi. Vl 1919 Saksanman uz' konstitucii oli vahvištadud neciš lidnas, i valdkundan istorijan pord (1919−1933) nimitase ''[[Veimaran tazovaldkund]]aks''. Vozil 1920−1946 lidn oli Türingijan pälidnaks, sid' sirtihe sidä lähižhe [[Erfurt]]-lidnha. Vozil 1949−1990 mülüi [[Germanijan Demokratine Tazovaldkund|GDT:ha]].

Veimar šingotase turizmal (650 tuh. ödumišt vl 2012), elektrotehnikan da inžiniringan edheotandoil. Tegimišton järedad kompanijad oma «[[Hydrema]]» (päfater da fabrik, kaikiš järedambad jüguavtod), «[[Bayer]]» (farmaceftine fabrik) i «[[The Coca-Cola Company|Coca-Cola]]» (alkogolitomad jomižed). Municipalitetan pindan pol' otase kävutamižhe maižandusen edheotandoil.

== Geografijan andmused ==
Lidn sijadase Il'm-jogen randal ([[El'b]]an bassein), 200..481 m korktusil valdmeren pindan päl (208 m om keskmäine). Matkad [[Berlin]]hasai om 224 km pohjoižpäivnouzmha orhal, 284 km avtotedme vai raudtedme.

Veimar jagase 10 lidnrajonha (saks. ''Stadtteil'') da 11 külärajonha (saks. ''Ortsteil'').

== Eläjad ==
Vn 2011 [[Evropan Ühtištuz|EÜ:n]] rahvahanlugemižen mödhe eläjiden lugu oli 65 542 ristitud. Kaikiš suremb ristitišt oli 66 675 eläjad vl 1955. Uskojiden mülükund (2011): ateistad — enamba pol't, Keskuzsaksanman evangeližen jumalankodikundan uskojad — 20,3%, katolikad — 6,1%.

== Irdkosketused ==
* [http://www.weimar.de/ Lidnan tobmuden sait (''weimar.de'').] {{ref-de}} {{ref-en}} {{ref-fr}} {{ref-nl}}
{{Commons|Weimar}}

[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Türingii]]
