{{Eländpunkt
 | Nimi = Gatčin<br />Гатчина
 | Lidnanznam = Coat of Arms of Gatchina (v. 1).svg
 | Flag = Flag of Gatchina (v. 1).svg
 | Lidnanznam text = Gatčinan lidnanznam
 | Flag text = Gatčinan flag
 | Valdkund = Venäma
 | Eläjiden lugu = 95,623
 | Voz' = 2016
 | Pind = 28.75
 | Fail = Roschinskaya street.jpg
 | Pämez' = [[Filonenko Vitalii|Vitalii Filonenko]] (2014-)
 | Telefonkod = +7-81371-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Gatčin''' ([[venäkel'|ven]].: ''Гатчина'', [[suomen kel'|suom]].: ''Hatsina'') om [[Venäma]]n lidn [[Leningradan agj]]an keskusen suvipäivlaskmas, [[Gatčinan rajon]]an administrativine keskuz (mülüb rajonha vspäi 2006). Se om [[Piter]]in suvine ezilidn, Leningradan agjan da Gatčinan rajonan kaikiš suremb lidn.

== Istorii ==
Eländpunkt johtutase ezmäižen kerdan kuti ''Hotčino-külä'' Uz'lidnan aigkirjas vl 1500. Vl 1796 ''Gatčino-külä'' sai lidnan statusad.

Vl 1923 lidnad udesnimitihe ''Trock:aks'', vn 1929 elokus — ''Krasnogvardeisk:aks''. Vs 1927 elokun 1. päiväspäi lidn om ühtennimižen rajonan administrativižeks keskuseks. Vozil 1938-2006 Krasnogvardeisk/Gatčin oli alištunu agjan tobmudele oikti. Vs 1944 vilukun 23. päiväspäi lidn om olmas nügüdläižen nimenke.

Lidnankund om olmas nügüdläižiš röunoiš vspäi 2006.

== Geografijan andmused ==
Lidn sijadase suvhe [[Piter]]išpäi, [[Gatčinan rajon]]an pohjoižes. Matkad [[Piter]]in röunhasai om 8 km pohjoižhe, Piterin keskushesai — 42 kilometrad pohjoižhe.

Gatčin seižub [[Lugan da Oredežan ülüz|Lugan da Oredežan ülüdel]] 100 m valdmeren pindan päl keskkorktusel. Reljef om tazo, om madalid kukhid. [[Ižor (jogi)|Ižoranjogi]] ([[Neva]]n hura ližajogi) om lidnan pohjoižröunaks, sen ližajoged jokstas lidnan puištoidme. Viž pen't järved da kaks' sur't uitod om lidnas.

Gatčin-lidn jagase koumhe planiruindrajonha, lidnankund — 11 valičemižümbrikho.

== Tobmuz ==
[[Fail:Administration building of Gatchina.jpg|thumb|right|250px|Gatčin-lidnan tobmuden pert'.]]
Käskusenandai tombuz om Ezitajiden Nevondkund (ven. ''Совет депутатов'') 33 ühtnijanke. Kaik rahvaz valičeb heid videks vodeks. Järgvaličendad sihe oliba vl 2014 sügüz'kun 14. päiväl. [[Filonenko Vitalii|Vitalii Filonenko]] radab sen ezimehen da lidnan pämehen vs 2014 sügüz'kun 25. päiväspäi.

== Ižanduz ==
Ižandusen päsarakod oma sauvond da sauvondmaterialoiden pästand, mašinoidensauvomine, ladimensauvomine laivoiden täht, sömtegimišt, pakuitesen pästand, meblän pästand, atomfizikan tedoinstitutad, turizm.

Gatčin om järed raudtesol'm, kaks' raudted läbitadas lidnad.

Specialižen opendusen aluskundoid om lidnas:
* keskopenduz — pedagogine kolledž;
* üläopenduz — Ekonomikan, rahaazjoiden, oiktusen da tehnologijoiden valdkundaline institut; Piterin irdekonomižiden kontaktoiden institutan filial.

== Eläjad ==
Vl 2010 eläjiden lugu oli 92 937 ristitud.

Ortodoksižen hristanuskondan ph. Pavlan päjumalanpert', Pühän Jumalanmaman Katken päjumalanpert', koume pühäpertid i časoun' oma lidnas. Mugažo lüteranižen hristanuskondan kaks' pühäpertid, katoližen pühäpertin pala da kaks' protestantoiden pühäpertid om Gatčinas.

== Homaičendad ==
<references />

== Irdkosketused ==
* [http://www.gatchina-meria.ru/ Gatčin-lidnankundan tobmuden oficialine sait.] {{ref-ru}}

{{Leningradan agjan lidnad}}

[[Kategorii:Gatčin| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Gatčinan rajon|*]]
