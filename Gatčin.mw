{{Eländpunkt
 | Nimi = Gatčin<br />Гатчина
 | Lidnanznam = Coat of Arms of Gatchina (v. 1).svg
 | Flag = Flag of Gatchina (v. 1).svg
 | Lidnanznam text = Gatčinan lidnanznam
 | Flag text = Gatčinan flag
 | Valdkund = Venäma
 | Eläjiden lugu = 93,710
 | Voz' = 2019
 | Pind = 28.75
 | Fail = Roschinskaya street.jpg
 | Pämez' = Vitalii Filonenko<br />(sügüz'ku 2014—)
 | Telefonkod = +7-81371-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
[[Fail:Gatchina microrayon Center.png|thumb|left|250px|Lidnan kart (2007), Keskuzmikrorajon om ozutadud sandal'žel mujul]]
'''Gatčin''' ({{lang-ru|Гатчина}}, {{lang-fi|Hatsina}}) om [[Venäma]]n lidn da lidnankund [[Leningradan agj]]an keskusen suvipäivlaskmas, agjan (vn 2021 sulakun 5. päiväspäi) i [[Gatčinan rajon]]an administrativine keskuz (mülüb rajonha vspäi 2006). Se om [[Piter]]in suvine ezilidn, Leningradan agjan da Gatčinan rajonan kaikiš suremb lidn.

== Istorii ==
Eländpunkt mainitase ezmäižen kerdan kuti ''Hotčino-külä'' Uz'lidnan aigkirjas vl 1500. Vodel 1796 ''Gatčino-külä'' sai lidnan statusad.

Vl 1923 lidnad udesnimitihe ''Trock:aks'', vn 1929 elokus — ''Krasnogvardeisk:aks''. Vs 1927 elokun 1. päiväspäi lidn om ühtennimižen rajonan administrativižeks keskuseks. Vozil 1938−2006 Krasnogvardeisk/Gatčin oli alištunu agjan tobmudele oikti. Vs 1944 vilukun 23. päiväspäi lidn om olmas nügüdläiženke nimenke.

Lidnankund om olmas nügüdläižiš röunoiš vspäi 2006.

== Geografijan andmused ==
Lidn sijadase suvhe [[Piter]]išpäi, [[Gatčinan rajon]]an pohjoižes. Matkad [[Piter]]in röunhasai om 8 km pohjoižhe, Piterin keskushesai — 42 kilometrad pohjoižhe.

Gatčin seižub [[Lugan da Oredežan ülüz|Lugan da Oredežan ülüdel]] 100 m ü.m.t. keskmäižel korktusel. Reljef om tazo, om madalid kukhid. [[Ižor (jogi)|Ižoranjogi]] ([[Neva]]n hura ližajogi) om lidnan pohjoižröunaks, sen ližajoged jokstas lidnan puištoidme. Viž pen't järved da kaks' sur't uitod om lidnas.

Lidn om lidnankundan üks'jäine eländpunkt. Gatčin-lidn jagase koumeks planiruindrajonaks, lidnankund — 11 valičemižümbrikoks.

== Tobmuz ==
[[Fail:Administration building of Gatchina.jpg|thumb|right|250px|Gatčin-lidnan tobmuden pert'.]]
Käskusenandai tobmuz om Ezitajiden Nevondkund ({{lang-ru|Совет депутатов}}) 33 ühtnijanke. Kaik rahvaz valičeb heid videks vodeks. Järgenduseližed valičendad sihe oliba vn 2019 8. päiväl sügüz'kud (nellänz' kucund).

Vitalii Filonenko radab sen ezimehen da lidnan pämehen vs 2014 sügüz'kun 25. päiväspäi.

== Eläjad ==
Vn 2010 Venäman rahvahanlugemižen mödhe eläjiden lugu oli 92 937 ristitud. Kaikiš suremb lidnan ristitišt oli 96 334 eläjad vl 2015.

Rahvahad (2010): [[venälaižed]] — 93,0%, [[ukrainalaižed]] — 2,0%, [[vaugedvenälaižed]] — 1,0%, toižed rahvahad — 4,0%.

[[Ortodoksine hristanuskond|Ortodoksižen hristanuskondan]] ph. Pauloin päjumalanpert', Pühän Jumalanmaman Katken päjumalanpert' i kümne jumalanpertid<ref>[https://sobory.ru/geo/locat/86 Gatčinan pühäpertid ''sobory.ru''-saital.] {{ref-ru}}</ref> oma olmas lidnas. Mugažo [[lüteranine jumalankodikund|lüteranižen hristanuskondan]] kaks' pühäpertid, [[katoline jumalankodikund|katoližen]] pühäpertin pala da kaks' [[protestantizm|protestantoiden]] pühäpertid om Gatčinas.

== Ižanduz ==
Ižandusen päsarakod oma sauvond da sauvondmaterialoiden pästand, mašinoidensauvomine, ladimensauvomine laivoiden täht, sömtegimišt, pakuitesen pästand, meblän pästand, [[atomfizik]]an tedoinstitutad, turizm.

Gatčin om järed raudtesol'm, kaks' raudted läbitadas lidnad.

Om specialižen opendusen aluzkundoid lidnas:
* keskopenduz — pedagogine kolledž<ref>[http://college-gatchina.ru/ Gatčinan pedagogižen kolledžan sait (''college-gatchina.ru'').] {{ref-ru}}</ref>;
* üläopenduz — Ekonomikan, rahaazjoiden, oiktusen da tehnologijoiden valdkundaline institut; Piterin irdekonomižiden kontaktoiden institutan filial.

== Galerei ==
<gallery mode="packed" heights="125px">
Gatchina Palace at restoration.jpg|Suren Gatčinan pert'kulun ühthine nägu (2021)
2012-07-11 Гатчинский Павловский собор.jpg|Ph. Pauloi-apostolan päjumalanpert' vl 2012
School № 8 in Gatchina.jpg|Škol nomer kahesa
Baltic rail terminal (Gatchina).jpg|Gatčin-Passažirskai-Baltijskai-päraudtestancii
Гатчина Варш. Вокзал.jpg|Gatčin-Varšavskai-päraudtestancii
</gallery>

== Homaičendad ==
<references />

== Irdkosketused ==
* [http://www.gatchina-meria.ru/ Lidnankundan tobmuden aluzkundoiden oficialine sait (''gatchina-meria.ru'').] {{ref-ru}}
{{Commons|Gatchina}}

{{Leningradan agjan lidnad}}
{{Venälaižen Federacijan subjektoiden pälidnad}}

[[Kategorii:Gatčin| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agj|*]]
[[Kategorii:Leningradan agjan lidnad]]
[[Kategorii:Gatčinan rajon|*]]
