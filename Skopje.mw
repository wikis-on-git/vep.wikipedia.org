{{Eländpunkt
 | Nimi = Skopje<br />Скопје
 | Lidnanznam = Coat of arms of Skopje.svg
 | Flag = Flag of Skopje.png
 | Lidnanznam text = Skopjen lidnanznam
 | Flag text = Skopjen flag
 | Valdkund = Pohjoižmakedonii
 | Eläjiden lugu = 544,086
 | Voz' = 2015
 | Pind = 571.46
 | Fail = Skopje landmarks.jpg
 | Pämez' = Petre Šilegov (2017—)
 | Telefonkod = +389-2
 | Aigvö = tal'vel [[UTC]]+1,<br />kezal [[UTC]]+2
}}
[[Fail:City of Skopje Municipality EN.png|thumb|left|250px|Lidnan kümne kundad.]]
'''Skopje''' ({{lang-mk|Скопје}} [ˈskɔpjɛ], {{lang-sq|Shkupi}}) om [[Pohjoižmakedonii|Pohjoižmakedonijan]] pälidn da kaikiš suremb lidn.

== Istorii ==
Eländpunktan aluz om pandud 1. voz'sadan meiden erad lopus kuti [[Rimalaine imperii|rimalaine]] ''Flavia Aelia Scupi''- vai ''Flavia Scupinorum''-kolonii, paginoiš ''Skupi'' ({{lang-la|Scupi}} i ''Scuiris''). Amuižiden pertiden alused oma kaičenus. Voz'sadoiden hätkte oli Vizantijan i Serbijan tobmuden al. Ezmäižen Bolgarijan car'kundan Samuil-ohjandai ümbärzi lidnad seinil 10. i 11. voz'sadoiden röunal, nügüd'aigan nähtas niid kuti Skopjen lidnuz-zamk ({{lang-mk|Скопско Кале}}). Vspäi 1392 vhesai 1912 oli [[Osmananan imperii|Osmanan imperijan]] palaks ''Üsküp''-nimenke. Vspäi 1944 oli Makedonijan Tazovaldkundan pälidnaks, oli [[Jugoslavii|Jugoslavijan]] palaks vhesai 1992.

Vozil 518, 1555, 1904 i 1963 [[manrehkaiduz|manrehkaidused]] paniba lidnad mantazole. Vl 1689 avstrijalaine E. Pikkolomini-jenaral polti Skopjed lophu holeran pošavan tagut.

== Geografijan andmused ==
Lidn sijadase valdkundan pohjoižes, mägidenkeskeižes kalt'uses, Vardar-jogen randoil (388 km, maked. ''Вардар'', lankteb [[Egeine meri|Egeižhe merhe]]), 238 m ü.m.t. keskmäižel korktusel. Vodno-mägi om lidnan kaikiš korktemb čokkoim, 1066 m kortte. Lujad manrehkaidused oleldas sen tahondas.

Klimat om [[ven vö|ven]] Keskmeren penen valatoitusenke. Heinkun i elokun lämuz om +23,8 C°, vilukun — +0,1 C°, voden keskmäine lämuz +12,4 C°. Paneb sadegid 483 mm vodes, 29..54 mm kuidme. Tal'v oleleb sumosine i läz lumeta. Tullei oleskeleb harvoin.

== Eläjad ==
Vl 2002 eläjiden lugu oli 506 926 ristitud, valdkundan ristitišton nelländez. Kaikiš suremb ristitišt om nügüd'.

Rahvahad (2002): [[makedonijalaižed]] — 66,7%, [[albanijalaižed]] — 20,4%, [[čiganalaižed]] — 4,6%, [[serbalaižed]] — 2,8%, [[turkad]] — 1,7%, [[bosnijalaižed]] — 1,5%, toižed rahvahad — 2,3%.

== Transport ==
Kaks'žiruižed avtobusad i miniavtobusad (vspäi 2014) oma kundaližeks transportaks lidnas, tramvain jono om sauvomas. Jonused ühtenzoittas lähižidenke Evropan pälidnoidenke.

Rahvahidenkeskeine soda- da civiline lendimport (''SKP'', 1,8 mln matknikoid vl 2017) sijadase 17 km suvipäivnouzmha lidnaspäi Petrovec-žilos. Tehtas reisid Evropan maiden pälidnoihe i Persijan lahten lidnoihe, om čarterreisid Turkanman i Egiptan lebutahoiže.

== Irdkosketused ==
* [http://www.skopje.gov.mk/ Lidnan oficialine sait (''skopje.gov.mk'').] {{ref-mk}} {{ref-en}} {{ref-sq}}
{{Commons|Skopje}}

{{Evropan pälidnad}}

[[Kategorii:Skopje| ]]
[[Kategorii:Makedonijan lidnad]]
[[Kategorii:Eländpunktad kirjamišton mödhe]]
[[Kategorii:Pohjoižmakedonii|*]]
[[Kategorii:Pälidnad]]
