{{Eländpunkt
 | Nimi = Zlatoust<br />Златоуст
 | Lidnanznam = Coat of Arms of Zlatoust.svg
 | Flag = Flag of Zlatoust.svg
 | Lidnanznam text = Zlatoustan lidnanznam
 | Flag text = Zlatoustan flag
 | Valdkund = Venäma
 | Eläjiden lugu = 163,919
 | Voz' = 2020
 | Pind = 118.2
 | Fail = Zlatoust2011.jpg
 | Pämez' = Maksim Pekarskii<br />(reduku 2019—)
 | Telefonkod = +7-3513-xxx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Zlatoust''' ({{lang-ru|Златоу́ст}}, {{lang-ba|Златоуст / Алтынтамаҡ}}, {{lang-tt|Зылатаус}}) om [[Venäma]]n lidn [[Čeläbinskan agj]]an päivlaskmas. Se om agjan koumanz' lidn eläjiden lugun mödhe, Zlatoustan lidnümbrikon administrativine keskuz.

== Istorii ==
Venälaižed ectihe [[kuld]]ad niiš tahoiš 17. voz'sadal, no saihe kilt. Nügüdläižen eländpunktan aluz om pandud osttud [[baškiralaižed|baškiralaižil]] maihe vl 1754 kuti žilo [[raud|raudkivendon]] löudmižsijanno sauvomha da holitamha Zlatoustovskii-tegint, nimitihe ph. Johann-Kuldansun mödhe. Valdkund osti tegint vl 1811, i radnikžilo sai lidnan statusad sil-žo vodel. Vspäi 1815 vilun azegišton fabrik radaškanzi, vspäi 1857 — terazjuraižimiden tegim. Vl 1890 raudte ühtenzoiti Venäman evropižen palan keskusenke. [[Toine mail'man soda|Toižen mail'man sodan]] aigan evakuiruihe sihe enamba 20 edheotandad: Tulan azegišton, Podol'skan mehanine, Ezmäine Moskvan časuiden da toižed tegimed.

Zlatoust šingotase elektrometallurgižel tegimel, raketkompleksoiden tegimel, sauvondmašiništon tehmižel (vibropressad, betontegimed), sauvondmaterialiden pästandal (abrazivad, metalližkonstrukcijad), časuiden tegimel, vilun azegišton fabrikal, sömtegimištol (jomad, lihaproduktad), mugažo omblendfabrik, vedimdepo i Uralan tegimištoližiden edheotandoiden projektine institut ratas lidnas.

== Geografijan andmused ==
Lidn sijadase lidnümbrikon keskuzpalas, [[Ai (jogi)|Ai-jogen]] alangišton randoil ({{lang-ba|Әй}} 549 km pitte, [[Kam (jogi)|Kaman]] hurapol'ne bassein) sen ližajogidenke, 400..600 m korktusil, 538 m ü.m.t. keskmäižel korktusel, [[Uralmäged|Suviuralan]] evropižes palas. Rel'jef om mägikaz, lidn om ümbärtud mägisel'gil da kavag'mecoil. Zlatoustan uit (4,2 km², 413 m ü.m.t.) om saudud lidnan keskuses. Matkad [[Čeläbinsk]]hasai om 109 km päivnouzmha orhal, 143 km avtotel vai 161 km raudtel. Lähembaižed lidnad oma [[Karabaš]] 49 km pohjoižpäivnouzmha orhal, 83 km avtotel vai 230 km raudtel, i [[Miass]] 30 km päivnouzmha-suvipäivnouzmha orhal, 40 km avtotedme vai raudtedme.

«Čeläbinsk — [[Uf]]»-raudte läbitab lidnan pohjoižpalad i om päivnouzmaižeks röunaks, Zlatoust-stancii radab lidnas. Ural-avtote (M5-trass) mäneb 3..6 km suvipäivlaskmha lidnan röunaspäi.

Kahesa pen't žilod i üks' žilo raudtestancijanno mülüdas lidnümbrikho Zlatoustan ližaks. Lidnümbrikon pind — 1895 km².

== Eläjad ==
Vl 1939 lidnan ristitišt oli 99 tuhad eläjid. Vn 2010 Venäman rahvahanlugemižen mödhe lidnan eläjiden lugu oli 174 962 ristitud, lidnümbrikon — 177 155 ristitud. Kaikiš suremb lidnan ristitišt oli 200..208 tuhad eläjid vll 1982−1998 (208 tuh. rist. vll 1991−1992). Kaik 167 464 ristitud elihe lidnümbrikos vl 2019.

Nened pühäpertid oma avaitud lidnas: [[ortodoksine hristanuskond|ortodoksižen hristanuskondan]] viž jumalapertid i kaks' časounäd, [[islam]]an pämečet' i Mahallä-pühäpert' nomer 938.

Professionaližen opendusen aluzkundad oma Zlatoustan tehnologijan da ekonomikan tehnikum<ref>[http://www.ztte.ru/ Zlatoustan tehnologijan da ekonomikan tehnikuman sait (''ztte.ru'').] {{ref-ru}} ''(+ äikel'ne avtomatine känduz)''</ref>, Zlatoustan medicinine tehnikum, pedagogine i industrialine kolledžad, üläopendusen aluzkundoiden (Čeläbinsk, Jekaterinburg) koume filialad.

== Galerei ==
<gallery mode="packed" heights="125px">
Памятник металлургу Аносову П.П..JPG|Muštnik Pavel Anosov-metallurgale (2014)
Дом начальника горного округа.JPG|Kodirandantedištandmuzei (2013)
Кафедральный собор Серафима Саровского.jpg|Ph. Serafim Sarovalaižen kafedraline päjumalanpert', vn 2016 nägu
Храм во имя Святого праведного Симеона Верхотурского Чудолтворца.jpg|Ph. Simeon Verhoturjelaižen-čudonsädajan jumalanpert' läz päraudtestancijad, vn 2010 nägu
Здание оружейной фабрики 2.JPG|Azegišton fabrikan istorine sauvuz vl 2013
Дом городского общества (ныне часовой завод).JPG|Časuiden tegim vl 2011<br />(lidnan kundan istorine sauvuz)
Златоуст, Таганайская улица, 2.jpg|Zlatoustan industrialine kolledž (tehnikum vl 2008)
Здание дворца культуры машиностроителей1.JPG|Mašinansauvojiden kul'turkeskuz (2014)
Zlatoust. The place where the Merchant's Mansion was located, Zlatoustovskaya Street, 4.jpg|«Agat»-torguimižbobuštuzkeskuz (2021)
Zlatoust station.JPG|Zlatoust-päraudtestancijan sauvuz vl 2008
</gallery>

== Homaičendad ==
<references />

== Irdkosketused ==
* [http://www.zlat-go.ru/ Lidnümbrikon oficialine sait (''zlat-go.ru'').] {{ref-ru}}
{{Commons|Zlatoust}}

{{Čeläbinskan agjan lidnad}}

[[Kategorii:Zlatoust| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Čeläbinskan agjan lidnümbrikod]]
