{{Valdkund
| Nimi = Lihtenšteinan Ruhtinazkund<br />Fürstentum Liechtenstein
| Valdkundznam = Staatswappen-Liechtensteins.svg
| Flag = Flag of Liechtenstein.svg
| Valdkundznam text = Lihtenšteinan valdkundznam
| Flag text = Lihtenšteinan flag
| Pälidn = Vaduc
| Eläjiden lugu = 38,547<ref>[https://www.cia.gov/library/publications/the-world-factbook/geos/ls.html Lihtenšteinan ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 160
| Kart = Location Liechtenstein Europe.png
| Kel' = [[saksan kel'|saksan]]
| Valdkundan pämez' = [[Hans Adam II]]
| Päministr = [[Hasler Adrian|Adrian Hasler]]
| Religii = [[hristanuskond]]
| Valüt = [[šveicarijan frank]] (CHF) (₣. Fr. sFr)
| Internet-domen = [[.li]]
| Telefonkod = +423
| Aigvö = tal'vel [[UTC]]+1,<br />kezal [[UTC]]+2
}}
'''Lihtenštein''' ({{lang-de|Liechtenstein}}), täuz' oficialine nimi — '''Lihtenšteinan Ruhtinazkund''' ({{lang-de|Fürstentum Liechtenstein}}), om pen' mererandatoi valdkund [[Evrop]]an keskuses [[Šveicarii|Šveicarijanke]] associacijoiš. Pälidn om [[Vaduc]].

Valdkund ei ole [[Evropan Ühtištuz|EÜ:n]] ühtnijan, no mülüb [[Evropan Ekonomine Zon|Evropan Ekonomižhe Zonha]]. Ei ole olmas ičeze azekhid vägid.

== Istorii ==
Vl 1866 Lihtenštein tedoti ičeze ripmatomudes [[Saksanman Ühtištuz|Saksanman Ühtištusespäi]].

Jäl'gmäine Konstitucii<ref>[http://www1.umn.edu/humanrts/research/liechtenstein-constitution.pdf Lihtenšteinan Konstitucijan tekst (2003) ''umn.edu''-saital.] {{ref-en}}</ref> ({{lang-de|Verfassung}}) om väges vs 1921 redukun 5. päiväspäi. Voziden mändes äi vajehtusid oli, vl 2003 kaikiš znamasižembad oliba niišpäi.

== Geografijan andmused ==
Lihtenšteinal oma mavaldkundröunad [[Šveicarii|Šveicarijanke]] suves da päivlaskmas (röunan piduz — 41 km), [[Avstrii|Avstrijanke]] pohjoižes da päivnouzmas (34 km). Ühthine röunoiden piduz om 75 km. Lihtenštein om mererandatoi valdkund.

Ruhtinazkund sijadase [[Al'pad|Al'piden]] sarakoil. Kaikiš korktemb valdkundan čokkoim om [[Graušpic]]-mägi (2599 m). [[Rein]]-jogi om päivlaskmaižeks röunaks [[Šveicarii|Šveicarijanke]]. Mecad ottas läz nelländest man territorijad ([[kuz']], [[tamm]], [[bukpu]]). [[Subal'pine vö|Subal'pižed]] da [[al'pine vö|al'pižed nitud]] oma mägil.

Lihtenšteinan üks'jäine järv om [[Gampriner Zele]]. Valdkundan saum vezid — 2,4%.

Klimat om [[ven vö|ven]]. Paneb sadegid 700..1200 mm vodes, tal'vel vihmub paksus vai paneb lunt.

Londuseližed varad oma [[gidroenergii]] da [[mahuz]].

== Politine sistem ==
[[Fail:Landtag Liechtenstein 1.jpg|thumb|right|250px|Parlamentan (''[[Landtag]]:an'') sauvused [[Vaduc]]as.]]
Ohjandusen form om unitarine konstitucine parlamentine [[monarhii]] kaks'partiženke sistemanke.

Valdkundan pämez' om [[Hans Adam II]]-ruhtinaz (vspäi 1989), hänen tobmuden valdatused oma läz absolütižen monarhan kartte. Ruhtinaz voib panda radsijha ohjastusen ühtnijoid, sudijoid, da heitta heid radmaspäi. Hän voib iče säta da otta tarbhaižid käskusid, voib panda kel'dod parlamentan käskusihe.

Parlament nimitadas [[Landtag]]aks. Rahvaz valičeb sen 25 deputatad nelläks vodeks. Radonoigendai tobmuz om ohjastuz ({{lang-de|Regierung}}), se kogoneb pämehespäi (saks. ''Regierungschef'') da hänen nevojišpäi.

Parlamentan ühtnijoiden järgenduseližed valičendad oliba vn 2017 5. päiväl uhokud. Vs 2013 keväz'kun 27. päiväspäi [[Adrian Hasler]] om nügüdläižeks päministraks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Lihtenšteinan administrativiž-territorialine jagand]].''

Lihtenštein jagase 11 kommunha (üks'lugu {{lang-de|Gemeinde}}) üks'jäiženke lidnanke päpaloin. Kaks' valičendümbrikod om valdkundas: Ülälihtenštein kuden kommunanke da Alalihtenštein (viž kommunad).

== Eläjad ==
Lihtenšteinan elädas [[lihtenšteinalaižed]] (alemannalaižed) (65,6% vn 2000 rahvahanlugemižen mödhe), mugažo [[italijalaižed]], [[šveicarijalaižed]], [[avstrijalaižed]].

Kaikiš järedambad lidnad (läz 5 tuh. ristituid vl 2010, surembaspäi penembha) oma [[Šan (Lihtenštein)|Šan]], [[Vaduc]] da [[Trizen]].

== Ižanduz ==
Lihtenšteinan eksport om elektromašiništ, varapalad [[avto]]iden täht, optižed ladimed.

Valdkundan pätorguindpartnörad oma [[Amerikan Ühtenzoittud Valdkundad|AÜV]], [[Saksanma]] da [[Šveicarii]]. Eksportan pol' oigendase nenihe koumhe valdkundha; importan kudendez' tuleb Šveicarijaspäi.

Lihtenštein om rahaazjoiden znamasine keskuz.

== Homaičendad ==
<references />

== Irdkosketused ==
* [http://www.liechtenstein.li/ Lihtenšteinan Ruhtinazkundan oficialine portal (''liechtenstein.li'').] {{ref-de}} {{ref-en}} {{ref-fr}}
* [http://www.fuerstenhaus.li/ Lihtenšteinan Ruhtinazkodin oficialine sait (''fuerstenhaus.li'').] {{ref-de}} {{ref-en}}
* [http://www.landtag.li/ Lihtenšteinan parlamentan oficialine sait (''landtag.li'').] {{ref-de}} {{ref-en}}
* [http://www.regierung.li/ Lihtenšteinan ohjastusen oficialine portal (''regierung.li'').] {{ref-de}} {{ref-en}}
* [http://www.as.llv.li/ Lihtenšteinan Statistižen informacijan keskusen andmused (''as.llv.li'').] {{ref-de}}

{{Commons|Liechtenstein}}
{{Evrop}}

[[Kategorii:Lihtenštein| ]]
