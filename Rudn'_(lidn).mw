{{Eländpunkt
 | Nimi = Rudn'<br/>Рудня
 | Lidnanznam =
 | Flag =
 | Lidnanznam text = Rudnän lidnanznam
 | Flag text =
 | Valdkund = Venäma
 | Eläjiden lugu = 9,484
 | Voz' = 2018-01-01
 | Pind = 14.79
 | Fail = Коллаж Рудня.jpg
 | Pämez' = Sergei Kostin<br />(sügüz'ku 2015—)
 | Telefonkod = +7-48141-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Rudn' ''' ({{lang-ru|Ру́дня}}) om [[Venäma]]n lidn da lidnankund [[Smolenskan agj]]an päivlaskmas. Se om [[Rudnän rajon (Smolenskan agj)|Rudnän rajonan]] administrativine keskuz.

== Istorii ==
Eländpunkt mainitase ezmäižen kerdan vl 1323 kuti Rodn' ({{lang-ru|Ро́дня}}, {{lang-pl|rodny}} «väghine, kazvateline»). Nügüdläine lidnan nimi libub Rudn'-jogen nimitusespäi ({{lang-ru|Рудня}} vedenke rostken mujun). Vl 1856 «[[Vitebsk]] — Smolensk»-trakt läbiti žilod, vspäi 1868 «[[Rig]] — [[Orel]]»-raudte mäneb eländpunktanno. Žilo sai lidnan statusad vl 1926. [[Toine mail'man soda|Toižen mail'man sodan]] aigan lidn oli okkupiruidud (14. heinku 1941 — 29. sügüz'ku 1943).

Rudn' šingotase stökoltegimel (himižed astjad i termometrad, pol'kalližarvoižed ratud kived, bankad) i sömtegimištol (maidkonservtegim, leibänkombinat). Se om živatvodindan rajonan keskuz.

== Geografijan andmused ==
Lidn sijadase Pen' Berezin-jogen randoil ({{lang-ru|Малая Березина}}, [[Dnepr]]an oigedpol'ne bassein), 190 m ü.m.t. keskmäižel korktusel. Matkad [[Vaugedvenäma]]n röunhasai ([[Vitebskan agj]]) om 6 km lodeheze orhal, [[Smolensk]]hasai om 55 km päivnouzmha-suvipäivnouzmha orhal, 59 km avtotel vai raudtel. Toižed lähembaižed lidnad oma [[Demidov (lidn)|Demidov]] 45 km pohjoižpäivnouzmha orhal vai 48 km avtotedme, [[Vitebsk]] (Vaugedvenäma) 60 km lodeheze orhal, 62 km avtotedme vai raudtedme, i [[Orš]] (Vaugedvenäma) 64 km suvipäivlaskmha orhal, 91 km avtotedme vai 130 km raudtedme. «Vitebsk — Smolensk»-mante ümbärdab lidnad pohjoižröunaks. Rudn'-raudtestancii radab lidnan keskuzpalan päivlaskmas.

Rudn' om lidnankundan üks'jäine eländpunkt. Lidnankundan pind — 14,79 km².

== Eläjad ==
Vl 1939 lidnan ristitišt oli 7 347 eläjad. Vn 2010 Venäman rahvahalugemižen mödhe lidnan eläjiden lugu oli 9 300 ristitud, rajonan kaks' videndest. Kaikiš suremb lidnan ristitišt oli enamba 10..11 tuhad eläjid vll 1970−2001 (11 032 rist. vl 1989). [[Ortodoksine hristanuskond|Ortodoksižen hristanuskondan]] Jumalanmaman Kazanin jumalaižen pühäpert' om olmas lidnas.

Rahvahad (2010): [[venälaižed]] — 95,1%, [[vaugedvenälaižed]] — 1,7%, [[armenijalaižed]] — 1,0%, toižed rahvahad — 2,2%.

Professionaližen opendusen aluzkund om privatine Rudnän nügüd'aigaižiden tehnologijoiden kolledž. Valdkundaližed profopendusen aluzkundad ratas lähembaižiš lidnoiš.

== Homaičendad ==
<references />

== Irdkosketused ==
* [http://rudnya.admin-smolensk.ru/ Lidnankundan tobmuden aluzkundoiden sait (''rudnya.admin-smolensk.ru'').] {{ref-ru}}
{{Commons|Category:Rudnya}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Rudnän rajon (Smolenskan agj)|*]]
