{{1000}}{{A10000}}
{{Personalii
| изображение = Einstein 1921 portrait2.jpg
| описание изображения = Al'bert Einštein vl 1921
}}
'''Al'bert Einštein''' ({{lang-de|Albert Einstein}} ['albɛɐ̯t 'aɪnʃtaɪn]; sünd. 14. keväz'ku 1879, [[Ul'm]], [[Vürtemberg (kunigahuz)|Vürtemberg-kunigahuz]], [[Saksanma]] — kol. 18. sulaku 1955, [[Prinston]], [[Nju Džersi]], [[Amerikan Ühtenzoittud Valdkundad|AÜV]]) — üks' nügüdläižen [[teoretine fizik|teoretižen fizikan]] sädajišpäi, [[Nobelän premii fizikas|Nobelän premijan fizikas]] laureat (vl 1921), kundaline šingotai-[[gumanist]]. Eli [[Saksanma]]s (1879−1893, 1914−1933), [[Šveicarii|Šveicarijas]] (1893−1914) da [[Amerikan Ühtenzoittud Valdkundad|AÜV:oiš]] (1933−1955). Oli mail'man äjiden päuniversitetoiden arvostuzdoktoraks, äjiden Tedoakademijoiden ühtnijaks.

== Sädused ==
Einštein om 300 tedotön sädai fizikas, 150 tedotön [[tedon istorii|istorijas]] da [[tedon filosofii|tedon filosofijas]] avtor. 
Hän om neniden tedoteorijoiden sädai:
* [[Specialine relätivižusen teorii]] (1905).
* [[Ühthine relätivižusen teorii]] (1907−1916).
* [[Fotoeffekt]]an da [[lämudenmülü]]n [[kvantine teorii]].
* [[Einšteinan — Bozen kvantine statistik]].
* [[Braunan kobaiduz|Braunan kobaidusen]] statistine teorii.
* [[Induciruidud sädegoičend]]an teorii.

Tegii andoi ičeze avtoroiktust, kaik kirjeižid i tedotöiden käzikirjutesid Evrejan universitetale ([[Jerusalim]]).

== Biografii da kanz ==
Al'bert oli sündnu German Einštein-edheotajan (1847−1902) i Paulina Einštein-kodiemägen (neiččel Koh, 1858−1920) kanzha. Maja-sizar (1881−1951) oli tedomehel mugažo. Al'bert openui Cürihan tehnižes üläškolas (1896−1900), pästtihe sišpäi rata školopendajan voimusenke.

Oli naižiš kaks' kerdad, akad: Mileva Marič (vspäi 1896, kol. 1948) i El'za Einštein (vspäi 1919, kol. 1936). Koume last sünduihe ezmäižes naimiželos: Lizerl'-tütär (1902, kol. vagahaižel), Gans Al'bert-poig (1904) i Eduard-poig (1910).

== Mušt ==
Oma nimitadud londuses tedomehen muštoks:
* fotoniden lugumäran märičendühtnik fotohimijas;
* [[einšteinii]] — himine element nomer 99;
* Asteroid (2001) i Kudmaižen krater, «[[Einšteinan Rist]]»-kvazar Pegas-tähthištos;
* Gravitacijan linzoiden effekt — Einšteinan renghad.

== Homaičendad ==
<references/>

== Irdkosketused ==
* [http://www.bhm.ch/en/exhibitions/einstein-museum/ Einšteinan elon ozutelend Bernan istorižes muzejas (''bhm.ch'').] {{ref-en}} {{ref-de}} {{ref-fr}}
{{Commons|Albert Einstein}}

[[Kategorii:Saksanman fizikantedomehed]]
[[Kategorii:Šveicarijan fizikantedomehed]]
[[Kategorii:AÜV:oiden fizikantedomehed]]
[[Kategorii:Nobelän premijan laureatad]]
[[Kategorii:Saksanman tedomehed]]
[[Kategorii:Šveicarijan tedomehed]]
[[Kategorii:AÜV:oiden tedomehed]]
[[Kategorii:Fizikantedomehed kirjamišton mödhe]]
[[Kategorii:Tedomehed kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Ul'mha]]
[[Kategorii:Kolnuded Nju Džersiš]]
