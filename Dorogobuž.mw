{{Eländpunkt
 | Nimi = Dorogobuž<br/>Дорогобуж
 | Lidnanznam = Dorogobuzh COA (2000).jpg
 | Flag = Flag of Dorogobuzh (Smolensk oblast).svg
 | Lidnanznam text = Dorogobužan lidnanznam
 | Flag text = Dorogobužan flag
 | Valdkund = Venäma
 | Eläjiden lugu = 9,793
 | Voz' = 2018-01-01
 | Pind = 13.84
 | Fail = Парижской Коммуны, 3 Кон. XIX в.jpg
 | Pämez' = Irina Bahmat<br />(reduku 2015—)
 | Telefonkod = +7-48144-xx-xxx
 | Avtokod = 67
 | Aigvö = [[UTC]]+3 ([[MSK]]+0)
}}
'''Dorogobuž''' ({{lang-ru|Дорогобу́ж}}) om [[Venäma]]n lidn da lidnankund [[Smolenskan agj]]an keskuzpalas. Se om [[Dorogobužan rajon]]an administrativine keskuz i kahtenz' surtte eländpunkt.

== Istorii ==
Eländpunkt mainitase ezmäižen kerdan 13. voz'sadan augotišes [[Venä]]n arhijerejan «О погородии»-kirjeižes («Lidnoiden mödhe»). Sen aluz om pandud kuti lidn kaičemha Smolenskan ruhtinazkundan päivnouzmad londoišpäi. Nimituz libub amuižvenän kelen ''дороги бужать''-sanoišpäi «sildatada teid», ''буж'' znamoiči «mägi» mugažo. Vll 1404−1503 lidn oli [[Sur' Litvanman ruhtinazkund|Suren Litvanman ruhtinazkundan]] palaks. Sid' lidn oli makundan keskuseks Venäs, puine lidnuz oli saudud siš. Vl 1530 järedan Boldinon mez'jumalankodin aluz om pandud 13 kilometras päivnouzmha lidnaspäi, lidnusenke. Lidnan territorii oli sodaridan objektaks [[Pol'šanma]]n i Venäman keskes 17. voz'sadan ühtendel polel. Dorogobuž eli läbi lujiš lämoipaloiš vll 1763 i 1812. [[Toine mail'man soda|Toižen mail'man sodan]] aigan lidn oli okkupiruidud (5. reduku 1941 — 15. uhoku 1942, 7. kezaku 1942 — 1. sügüz'ku 1943) i muretud läz täuzin, Boldinon jumalankodi oli pandud mantazole.

Dorogobuž šingotase himižel tegimel<ref>[http://www.acron.ru/the-geography-of-business/dorogobuzh/ Tegimen lehtpoled ''acron.ru''-saital.] {{ref-ru}} {{ref-en}}</ref> (mineraližed heretused i niiden substancijad) 6 km päivnouzmha lidnaspäi i avtodromal.

== Geografijan andmused ==
Lidn sijadase [[Dnepr]]-jogen üläjoksmusen molembil randoil, 210 m ü.m.t. keskmäižel korktusel. Matkad [[Smolensk]]hasai om 80 km päivlaskmha orhal vai 87 km avtotel. Lähembaižed lidnad oma [[Jel'n']] (raudtestancii) 38 km suvhe orhal vai 41 km avtotedme, [[Jarcevo]] (raudtestancii) 42 km lodeheze orhal vai 63 km avtotedme, i [[Safonovo (lidn)|Safonovo]] (lähembaine passažirraudtestancii) 22 km pohjoižhe orhal vai 24 km avtotedme. Kaks' avtotesildad Dnepras päliči. Raudtesarak tuleb lidnha Safonovo-lidnaspäi, se radab vaiše jüguiden täht. Rajonan znamasine lidnanvuitte Verhnedneprovskii-žilo om 10 km pohjoižhe-pohjoižpäivnouzmha.

Dorogobuž om lidnankundan üks'jäine eländpunkt. Lidnankundan pind — 13,84 km².

== Eläjad ==
Vl 1939 lidnan ristitišt oli 8 522 eläjad. Vn 2010 Venäman rahvahalugemižen mödhe lidnan eläjiden lugu oli 11 100 ristitud, rajonan kaks' videndest. Kaikiš suremb lidnan ristitišt oli enamba 13 tuhad eläjid vll 1913, 1992−2000 (13 600 rist. vl 1996). [[Ortodoksine hristanuskond|Ortodoksižen hristanuskondan]] Pedroin da Pauloin pühäpert' om olmas lidnas.

Rahvahad (2010): [[venälaižed]] — 96,1%, [[ukrainalaižed]] — 1,4%, toižed rahvahad — 2,5%.

Lähembaine professionaližen opendusen aluzkund om Verhnedneprovskijan tehnologine tehnikum.

== Homaičendad ==
<references />

== Irdkosketused ==
* [http://dorogobyzh.admin-smolensk.ru/struktura/gorodskie-i-selskie-poseleniya/dorogobuzhskoe-gorodskoe-poselen/ Lidnankundan lehtpoled rajonan tobmuden aluzkundoiden oficialižel ''dorogobyzh.admin-smolensk.ru''-saital.] {{ref-ru}}
{{Commons|Category:Dorogobuzh}}

{{Smolenskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Smolenskan agjan lidnad]]
[[Kategorii:Dorogobužan rajon|*]]
