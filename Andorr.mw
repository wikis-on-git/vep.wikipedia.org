{{Valdkund
| Nimi = Andorran Ruhtinazkund<br />Principat d'Andorra
| Valdkundznam = Coat of arms of Andorra.svg
| Flag = Flag of Andorra.svg
| Valdkundznam text = Andorran valdkundznam
| Flag text = Andorran flag
| Pälidn = Andorr la Vel'j
| Eläjiden lugu = 85,458<ref>[https://www.cia.gov/library/publications/the-world-factbook/geos/an.html Andorran ristitišton endustuz vl 2014 heinkus. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 468
| Kart = Location Andorra Europe.png
| Kel' = [[katalanan kel'|katalanan]]<ref>Valdkundan konstitucijan mödhe, [[ispanijan kel'|ispanijan]], [[portugalijan kel'|portugalijan]] da [[francijan kel'|francijan]] keled mugažo kävutadas avaras.</ref>
| Valdkundan pämez' = [[Olland Fransua|Fransua Olland]]<br />[[Vives-i-Sisilja Žoan Enrik|Žoan Enrik Vives-i-Sisilja]]
| Päministr = [[Marti Petit Antoni|Antoni Marti Petit]]
| Religii = [[hristanuskond]]
| Valüt = [[evro]] (€) (EUR)<ref>Ottud vaiše üks'pol'žikš, Andorr ei mülü evron zonha.</ref>
| Internet-domen = [[.ad]]
| Telefonkod = +376
| Aigvö = tal'vel [[UTC]]+1,<br />kezal [[UTC]]+2
}}
'''Andorr''', täuz oficialine form — '''Andorran Ruhtinazkund''' ([[katalanan kel'|kat.]]: ''Principat d'Andorra'', [[ispanijan kel'|isp.]]: ''Principado de Andorra'', [[francijan kel'|fr.]]: ''Principauté d'Andorre''), om pen' mererandatoi valdkund [[Evrop]]an suves. Sen pälidn, kaikiš suremb da üks'jäine lidn om [[Andorr la Vel'j]].

Valdkund om associacijoiš [[Francii|Francijanke]] da [[Ispanii|Ispanijanke]] ühtes.

== Etimologii ==
Valdkundan nimi sündui [[baskan kel'|baskan kelen]] ''andurrial''-sanaspäi «pustolän» znamoičendanke.

== Istorii ==
Vl 1278 Andorran aluz oli pandud.

Jäl'gmäine Konstitucii<ref>[https://en.wikisource.org/wiki/Constitution_of_Andorra Andorran Konstitucii (1993) Vikipurtkiš.] {{ref-en}}</ref> oli vahvištadud parlamentas vl 1993 uhokun 2. päiväl, hüvästadud kaiken rahvahan referendumal sil-žo vodel keväz'kun 14. päiväl, da tuli väghe publikoičendan päiväl (28. sulaku).

== Geografijan andmused ==
[[Fail:Andorra topographic map-en.svg|thumb|left|250px|Andorran topografine kart.]]
Andorr om mavaldkundröunoiš [[Francii|Francijanke]] pohjoižes da päivnouzmas (röunan piduz — 55 km), [[Ispanii|Ispanijanke]] suves da päivlaskmas (63 km). Ühthine röunoiden piduz — 118 km. Andorr om mererandatoi valdkund. Valdkundan pind — 468 km².

Reljef om mägikaz, valdkund sijadase [[Pirenejad|Pirenejiden]] pautkil, kall'oikahad mäged vajehtadas süvihe jogialangištoihe. Valdkundan kaikiš korktemb čokkoim om [[Koma Pedros]]-mägenpä (2946 m). Kaik om 65 mägenpäd valdkundas. Kaikiš madalamb om [[Valir (jogi)|Valir]]-jogen pind (840 m) Ispanijan röunal. Pened kaks'ballaižed [[manrehkaiduz|manrehkaidused]] oma paksud.

Klimat om [[al'pine vö|al'pine]] da kontinentaline. Tal'vel om pakaižid da äi lunt, keza om viluhk.

Londuseližed varad oma [[raud|raudkivend]], [[hahktin]], [[gidroenergii]], [[mec]], [[mineraline vezi|mineraližed purtked]].

== Politine sistem ==
[[Fail:Andorralavella03.jpg|thumb|right|250px|Valdkundan parlament [[Andorr la Vel'j|Andorr la Vel'jas]].]]
Ohjandusen form om unitarine konstitucine parlamentine dualistine [[monarhii]] äjiden partijoiden sistemanke. Kaiken aigan om kaks' monarhad nominaližen tobmudenke — Francijan pämez' da ispanižen Uržel'-eparhijan pämez' (arhijerei). Päministr om radonoigendajan tobmuden faktine pä.

Parlament om üks'kodine Pänevondkund ([[katalananan kel'|katalan.]]: ''Consell General d'Andorra'') 28 ühtnijanke. Kaik rahvaz valičeb heid nelläks vodeks.

Ülembaine Käskuzkund om käskuzkundaližen tobmuden pä, se kogoneb vit sudijad.

Järgvaličendad parlamentha oliba vl 2015 keväz'kun 1. päiväl.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Andorran administrativiž-territorialine jagand]].''

Andorr alajagase 7 tulendha ([[katalanan kel'|katalanaks]] ''parròquies'').

== Eläjad ==
Andorras elädas [[andorralaižed]]. Äi personid [[rahvahanikuz|rahvahanikuseta]] eläb valdkundas.

Toižed sured eländpunktad (enamba 5 tuh. rist. vl 2014<ref>[http://www.estadistica.ad/serveiestudis/web/banc_dades4.asp?lang=1&codi_tema=2&codi_divisio=16&codi_subtemes=8 Andorran ristitišt statistikan ühtnikoiden mödhe (2009-2014, jogavodel). — Andorran Statistikan departament (estadistica.ad).] {{ref-ca}}</ref>, surembaspäi penembha): [[Eskal'des Engordan']], [[Enkam]], [[Sent Žulia de Lorii]], [[La Masan]]. Om 44 oficiališt eländpunktad valdkundas (üks'lugu [[katalanan kel'|katalan.]]: ''poble'' znamoičeb «külä», ''vila'' — «lidnut»), sen ližaks toižed pened küläd oma.

Vl 2009 eläjiden lugu oli 84 082 ristitud.

== Ižanduz ==
[[Turizm]] om ekonomikan aluz, andab kogosüdäiproduktan 4/5. Kaikuččes vodes 9 mln turistad tuldas valdkundha.

Vl 2009 Andorran eksport oli [[avto]]d, [[juguavto]]d, [[mašiništ]] da sen palad (kaik oli läz 20%), [[konservad]] (8%), [[kala]] (7%); toine eksport — toižed [[söndtavarad]] (5%), [[raud]] da [[teraz]] (4%), [[ortopedižed ladlused]] (3%), [[kivivoi]] (2%), [[džem]] da [[marmelad]] (2%).

== Homaičendad ==
<references />

== Irdkosketused ==
* [http://www.govern.ad/ Andorran Ruhtinazkundan ohjastusen oficialine sait.] {{ref-ca}}
* [http://www.consellgeneral.ad/ Andorran parlamentan oficialine sait.] {{ref-ca}}

{{Commons|Andorra}}
{{Evrop}}

[[Kategorii:Andorr| ]]
