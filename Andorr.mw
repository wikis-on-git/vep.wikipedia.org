{{10000}}
{{Valdkund
| Nimi = Andorran Ruhtinazkund<br />Principat d'Andorra
| Valdkundznam = Coat of arms of Andorra.svg
| Flag = Flag of Andorra.svg
| Valdkundznam text = Andorran valdkundznam
| Flag text = Andorran flag
| Pälidn = Andorr la Vel'j
| Eläjiden lugu = 85,708<ref>[https://www.cia.gov/library/publications/the-world-factbook/geos/an.html Andorran ristitišton endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 468
| Kart = Location Andorra Europe.png
| Kel' = [[katalanan kel'|katalanan]]<ref>Valdkundan konstitucijan mödhe, [[ispanijan kel'|ispanijan]], [[portugalijan kel'|portugalijan]] i [[francijan kel'|francijan]] keled mugažo kävutadas avaras.</ref>
| Valdkundan pämez' = [[Makron Emmanuel'|Emmanuel' Makron]]<br />[[Vives-i-Sisilja Žoan Enrik|Žoan Enrik Vives-i-Sisilja]]
| Päministr = [[Havjer Espot Samora]]
| Religii = [[hristanuskond]]
| Valüt = [[evro]] (€) (EUR)<ref>Ottud vaiše üks'pol'žikš, Andorr ei mülü evron zonha.</ref>
| Internet-domen = [[.ad]]
| Telefonkod = +376
| Aigvö = tal'vel [[UTC]]+1,<br />kezal [[UTC]]+2
}}
'''Andorr''' ({{lang-ca|Andorra}} [ənˈdorə]), täuz oficialine form — '''Andorran Ruhtinazkund''' ({{lang-ca|Principat d'Andorra}}, {{lang-es|Principado de Andorra}}, {{lang-fr|Principauté d'Andorre}}), om pen' mererandatoi valdkund [[Evrop]]an suvipäivlaskmas. Sen pälidn, kaikiš suremb da üks'jäine lidn om [[Andorr la Vel'j]].

Valdkund om associacijoiš [[Francii|Francijanke]] da [[Ispanii|Ispanijanke]] ühtes.

== Etimologii ==
Valdkundan nimi sündui [[baskan kel'|baskan kelen]] ''andurrial''-sanaspäi «pustolän» znamoičendanke.

== Istorii ==
Vl 1278 Andorran aluz om pandud.

Valdkundan üks'jäine Konstitucii<ref>[http://en.wikisource.org/wiki/Constitution_of_Andorra Andorran Konstitucii (1993) Vikipurtkiš.] {{ref-en}}</ref><ref>[http://www.constituteproject.org/ontology/Andorra?lang=en Andorran Konstitucijan tekst ''constituteproject.org''-saital.] {{ref-en}}</ref> ({{lang-ca|Constitució}}) om vahvištadud parlamentas vn 1993 2. päiväl uhokud, om hüvästadud kaiken rahvahan referendumal sen-žo voden 14. päiväl keväz'kud, da tuli väghe publikoičendan päiväl (28. sulaku). Se om väges vajehtusita.

== Geografijan andmused ==
[[Fail:Andorra topographic map-en.svg|thumb|left|250px|Andorran topografine kart.]]
Andorr om mavaldkundröunoiš [[Francii|Francijanke]] pohjoižes da päivnouzmas (röunan piduz — 55 km), [[Ispanii|Ispanijanke]] suves da päivlaskmas (63 km). Ühthine röunoiden piduz — 118 km. Andorr om mererandatoi valdkund. Valdkundan pind — 468 km².

Reljef om mägikaz, valdkund sijadase [[Pirenejad|Pirenejiden]] pautkil, kall'oikahad mäged vajehtasoiš süvihe jogialangištoihe. Valdkundan kaikiš korktemb čokkoim om [[Koma Pedros]]-mägenpä (2946 m). Kaik om 65 mägenpäd valdkundas. Kaikiš madalamb om [[Valir (jogi)|Valir]]-jogen pind (840 m) Ispanijan röunal. Pened kaks'ballaižed [[manrehkaiduz|manrehkaidused]] oma paksud.

Klimat om [[al'pine vö|al'pine]] da kontinentaline. Tal'vel om pakaižid da äi lunt, keza om viluhk.

Londuseližed varad oma [[raud|raudkivend]], [[hahktin]], [[gidroenergii]], [[mec]], [[mineraline vezi|mineraližed purtked]].

== Politine sistem ==
[[Fail:Andorralavella03.jpg|thumb|right|250px|Valdkundan parlament [[Andorr la Vel'j|Andorr la Vel'jas]].]]
Ohjandusen form om unitarine konstitucine parlamentine dualistine [[monarhii]] äjiden partijoiden sistemanke. Kaiken aigan om kaks' monarhad nominaliženke tobmudenke — Francijan pämez' da ispanižen Uržel'-eparhijan pämez' (arhijerei). Päministr ({{lang-ca|Cap de Govern}}) om radonoigendajan tobmuden faktine pä.

Parlament om üks'kodine (Alangištoiden) Pänevondkund ({{lang-ca|Consell General d'Andorra}} vai ''Consell General de les Valls'') 28 ühtnijanke. Kaik rahvaz valičeb heid nelläks vodeks.

Ülembaine Käskuzkund om käskuzkundaližen tobmuden pä, se kogoneb vides sudijaspäi.

Parlamentan ühtnijoiden järgenduseližed valičendad oliba vn 2019 7. päiväl sulakud. [[Havjer Espot Samora]] radab päministran vs 2019 semendkun 10. päiväspäi. Edeline päministr om [[Antoni Marti Petit]], radoi kaks' strokud (2011−2019).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Andorran administrativiž-territorialine jagand]].''

Andorr jagase seičemeks tulendaks ([[katalanan kel'|katalanaks]] ''parròquies'').

== Eläjad ==
Vl 2009 eläjiden lugu oli 84 082 ristitud. Kaikiš suremb ristitišt oli 85,015 eläjad vn 2010 rahvahanlugemižen mödhe i om nügüd'. Uskondan mödhe hö oma riman [[katoline jumalankodikund|katolikad]] tobjimalaz.

Rahvahad (2017): [[andorralaižed]] — 45,5%, [[ispanijalaižed]] — 26,6%, [[portugalijalaižed]] — 12,9%, [[francijalaižed]] — 5,2%, toižed rahvahad — 9,8%. Äi personid eläb valdkundas [[rahvahanikuz|rahvahanikuseta]].

Toižed sured eländpunktad (enamba 5 tuh. ristituid vl 2014<ref>[http://www.estadistica.ad/serveiestudis/web/banc_dades4.asp?lang=1&codi_tema=2&codi_divisio=16&codi_subtemes=8 Andorran ristitišt statistikan ühtnikoiden mödhe (2009−2014, jogavodel). — Andorran Statistikan departament (''estadistica.ad'').] {{ref-ca}}</ref>, surembaspäi penembha): [[Eskal'des Engordan']], [[Enkam]], [[Sent Žulia de Lorii]], [[La Masan]]. Kaik om 44 oficiališt eländpunktad valdkundas (üks'lugu {{lang-ca|poble}} znamoičeb «külä», ''vila'' — «lidnut»), sen ližaks toižed pened küläd oma. Kahesa eläjad ühesaspäi oma lidnalaižed (2020).

== Ižanduz ==
[[Turizm]] om ekonomikan aluz, andab kogosüdäiproduktan nell' videndest. Kaikuččes vodes 9 mln turistoid tuldas valdkundha.

Vl 2009 Andorran eksport oli [[avto]]d, [[jüguavto]]d, [[mašiništ]] da sen palad (kaik oli läz 20%), [[konservad]] (8%), [[kala]] (7%); toine eksport — toižed [[söndtavarad]] (5%), [[raud]] da [[teraz]] (4%), [[ortopedižed ladlused]] (3%), [[kivivoi]] (2%), [[džem]] da [[marmelad]] (2%).

== Homaičendad ==
<references />

== Irdkosketused ==
* [http://www.consellgeneral.ad/ Andorran parlamentan oficialine sait (''consellgeneral.ad'').] {{ref-ca}}
* [http://www.govern.ad/ Andorran Ruhtinazkundan ohjastusen oficialine sait (''govern.ad'').] {{ref-ca}}
{{Commons|Andorra}}

{{Evrop}}

[[Kategorii:Andorr| ]]
