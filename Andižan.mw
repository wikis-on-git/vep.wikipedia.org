{{Eländpunkt
 | Nimi = Andižan<br />Andijon
 | Lidnanznam = 
 | Flag = 
 | Lidnanznam text = 
 | Flag text = 
 | Valdkund = Uzbekistan
 | Eläjiden lugu = 441,700
 | Voz' = 2020
 | Pind = 74
 | Fail = Devonaboy Jome Mosque in Andijan.jpg
 | Pämez' = 
 | Telefonkod = +998-74
 | Aigvö = [[UTC]]+5
}}
'''Andižan''' ({{lang-uz|Andijon}}) om [[Uzbekistan]]an lidn valdkundan päivnouzmas. Se om valdkundan nellänz' lidn eläjiden lugun mödhe, [[Andižanan agj]]an administrativine keskuz.

== Istorii ==
Eländpunktan aluz om pandud 6.-4. voz'sadal edel meiden erad arheologijan andmusiden mödhe, oli znamasižeks keskuseks [[Šuukte]]l. Lidn mainitase 9. voz'sadaspäi m.e kuti ''Andukan'', 15. voz'sadal — feodaližen valdkundan ''Andigan''-pälidn. Nimitadas nügüdläižikš 16. voz'sadaspäi.

Andižan šingotase äjil tegimil, niiden tobj pala om valdkundaline, sidä kesken neniš ižandusen sarakoiš: mašinansauvomine (äjad avtopalad «[[General Motors]]»-korporacijan avtotegimen täht [[Asak]]-ezilidnas, mašiništ maižandusen, kivivoin da gazan sarakon täht, inženerižed instrumentad, kaläskad mehile), elektrotehnine (likutimed, pompad, koditehnik), kaikenvuitte tekstiline tegimišt (puvillan, villan da šuukan ümbriradmine, kangaz- i omblendfabrikad, kengiden edheotandad), sauvondmaterialiden tegimed (sidä kesken cementan i stöklan), sömtegimišt (20 tegint da kombinatad), himižiden substancijoiden i meblin pästand.

== Geografijan andmused ==
Lidn sijadase [[Ferganan alangišt]]os, 490 m ü.m.t. keskmäižel korktusel. Matkad [[Taškent]]hasai om 260 km päivlaskmha-lodeheze orhal vai 360 km avtotedme. Lähembaine järed lidn om [[Oš (lidn, Kirgizstan)|Oš]] (Kirgizstan) 40 km suvipäivnouzmha.

Vl 2008 eläjiden lugu oli 350 300 ristitud, vl 2017 — 425 500 ristitud. Kaikiš suremb lidnan ristitišt om nügüd'. Enamba 700 tuhad ristituid elädas ezilidnoidenke.

== Homaičendad ==
<references />

== Irdkosketused ==
* [http://andijan.uz/ Andižanan agjan tobmuden oficialine sait (''andijan.uz'').] {{ref-uz}}
{{Commons|Andijan, Uzbekistan}}

[[Kategorii:Uzbekistanan lidnad]]
[[Kategorii:Eländpunktad kirjamišton mödhe]]
[[Kategorii:Andižanan agj|*]]
