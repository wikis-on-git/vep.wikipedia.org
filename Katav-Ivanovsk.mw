{{Eländpunkt
 | Nimi = Katav-Ivanovsk<br />Катав-Ивановск
 | Lidnanznam = Coat of Arms of Katav-Ivanovsk (Chelyabinsk oblast).png
 | Flag = Flag of Katav-Ivanovsk (Chelyabinsk oblast).png
 | Lidnanznam text = Katav-Ivanovskan lidnanznam
 | Flag text = Katav-Ivanovskan flag
 | Valdkund = Venäma
 | Eläjiden lugu = 16,088
 | Voz' = 2017
 | Pind = 24.7
 | Fail = Памятник В.И.Ленину у ДК Цементников , Катав-Ивановск, Челябинская область - panoramio.jpg
 | Pämez' = Ivan Norko<br />(keväz'ku 2017—)
 | Telefonkod = +7-35147-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Katav-Ivanovsk''' ({{lang-ru|Ката́в-Ива́новск}}, {{lang-tt|Кытау-Ивановск}}, {{lang-ba|Ҡытау-Ивановск}}) om [[Venäma]]n lidn da lidnankund [[Čeläbinskan agj]]an päivlaskmaižes sarakos. Se om [[Katav-Ivanovskan rajon]]an administrativine keskuz i kaikiš suremb lidn.

== Istorii ==
Eländpunktan aluz om pandud vl 1755 kuti žilo sauvomha da holitamha raudtegint, nimitihe Katav-jogen mödhe i torgovanoiden-alusenpanijoiden nimiden mödhe: Ivan Tverdišev i Ivan Mäsnikov. Tehtihe [[rel's]]oid edel Oktäbrin revolücijad. Oli radnikžiloks vspäi 1933, sai lidnan statusad vn 1939 27. päiväl elokud. Rajonan keskuz vspäi 1935.

Katav-Ivanovsk šingotase cementantegimel, navigacijan laivladimiden tegimel, valamižtegimel (mašiništ i varapalad tegimišton täht), räkištadud semniden edheotandal.

== Geografijan andmused ==
Lidn sijadase rajonan keskuzpalan pohjoižes, Katav-jogen randoil ({{lang-ba|Ҡытау}} 111 km pitte, [[Kam (jogi)|Kaman]] hurapol'ne bassein), [[Uralmäged|Suviuralan]] pautkil, 477 m ü.m.t. keskmäižel korktusel. Katav-Ivanovskan uit (1,6 km²) om olmas 18. voz'sadaspäi, se om saudud päivnouzmha lidnan keskusespäi. Matkad [[Čeläbinsk]]hasai om 209 km päivnouzmha orhal, 257 km avtotedme vai raudtedme. Lähembaižed lidnad oma [[Ust'-Katav]] 19 km pohjoižhe orhal, 28 km avtotedme vai 45 km raudtedme, [[Jurüzan' (lidn)|Jurüzan']] 19 km pohjoižpäivnouzmha orhal, 23 km avtotedme vai raudtedme, i [[Tröhgornii]] (SATÜ) 18 km päivnouzmha-pohjoižpäivnouzmha orhal vai 27 km avtotel.

Manrehkaidused 5..6 magnitudanke oleldas harvoin. Katav-raudtestancii (edel 1963 vot ''Katav-Ivanovskii Tegim'') om olmas vspäi 1905, se om lopstancijaks sarakol «Čeläbinsk — [[Uf]]»-keskustaspäi.

Polovink-žilo ({{lang-ru|Половинка}}, 154 rist. vl 2010) i Nil'skii-žilo (kaikenaigaižeta ristitištota vl 2010) mülüdas lidnankundha Katav-Ivanovskan ližaks.

== Eläjad ==
Vl 1939 lidnan ristitišt oli 14 300 eläjad. Vn 2010 Venäman rahvahanlugemižen mödhe lidnan eläjiden lugu oli 17 630 ristitud, lidnankundan — 17 784 ristitud, rajonan pol'. Kaikiš suremb lidnan ristitišt oli 22..24 tuhad eläjid vll 1979−1998 (24 972 rist. vl 1989). Kaik 16 210 ristitud elihe lidnankundas vl 2017.

Rahvahad (2010): [[venälaižed]] — 90,2%, [[totarlaižed]] — 3,6%, [[baškiralaižed]] — 3,3%, toižed rahvahad — 2,9%.

Professionaližen opendusen aluzkund om Katav-Ivanovskan industrialine tehnikum.<ref>[http://k-iit74.ru/ Katav-Ivanovskan industrialižen tehnikuman sait (''k-iit74.ru'').] {{ref-ru}} <small>''(+ äikel'ne avtomatine känduz)''</small></ref>

== Homaičendad ==
<references />

== Irdkosketused ==
* [http://www.katavivan.ru/taxonomy/term/1 Lidnankundan lehtpoled rajonan oficialižel ''katavivan.ru''-saital.] {{ref-ru}}
{{Commons|Category:Katav-Ivanovsk}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Katav-Ivanovskan rajon|*]]
