{{Eländpunkt
 | Nimi = Bogorodsk<br/>Богородск
 | Lidnanznam = Coats of arms of Bogorodsk.gif
 | Flag =
 | Lidnanznam text = Bogorodskan lidnanznam
 | Flag text =
 | Valdkund = Venäma
 | Eläjiden lugu = 33,244
 | Voz' = 2021
 | Pind = 39.22
 | Fail = Bogorodsk. Red Square (2012).jpg
 | Pämez' =
 | Telefonkod = +7-83170-xx-xxx
 | Avtokod = 52. 152
 | Aigvö = [[UTC]]+3 ([[MSK]]+0)
}}
{{Znamoičendad|Bogorodsk (znamoičendad)}}
'''Bogorodsk''' ({{lang-ru|Богоро́дск}}) om [[Venäma]]n lidn [[Alalidnan agj]]an keskuzpalan päivlaskmas. Se om [[Alauz'lidn]]an suvipäivnouzmaine ezilidn, [[Bogorodskan rajon]]an administrativine keskuz, mülüb sihe. Ümbrik om sätud rajonan territorijal vn 2020 semendkus.

== Istorii ==
Edel 12. voz'sadad [[muromalaižed]], [[mordvinalaižed]] i [[marilaižed]] oliba enambuses lidnan sijas. Eländpunkt mainitase ezmäižen kerdan vn 1561 Venäman Grigorii Zabolotskii-kirjutelijan ümbrikirjutandas kuti ''Bogorodskoje-žilo'', nimitihe Pühän [[Jumalanmam]]an pühäpertin mödhe. Žilo oli tetab kuti ''Bogorodičnoje'' i ''Bogorodickoje'' mugažo. Vl 1614 [[Mihail Födorovič]]-car' andoi žilod ühesanke külänke [[Kuz'ma Minin]]-bajarile «Moskvan puhtastandas» i radnikoičendas. Žilo eli londuseližen nahkasižen torhuden ümbriradmižen keskuseks 17. voz'sadaspäi. Se sai lidnan statusad nügüdläiženke nimitusenke vl 1923.

Bogorodsk šingotase [[nahk (material)|nahkantegimel]], nahkasižen galanterejan edheotandal, pälembaižiden naižsobiden omblendfabrikal, meblin, kengiden i konditerižiden tegesiden fabrikoil. Trass avtovoibuižiden täht (''Alalidnan rengaz'', ''NRing'') om saudud i avaitud lidnas vl 2010.

== Geografijan andmused ==
Lidn sijadase rajonan lodehes, 130 m ü.m.t. keskmäižel korktusel. Severz'-se jogid augotadas lidnan territorijal, ned mülüdas [[Okanjogi|Okan]] oigedpol'žhe basseinha. Raudtestancii om ''Koževennoje'' «Alauz'lidn — [[Pavlovo]]»-jonol. «Alauz'lidn — [[Murom]]»-avtote om lidnan suviröunaks. Matkad [[Alauz'lidn]]an röunhasai om 15 km pohjoižpäivnouzmha orhal, 20 km avtotedme vai raudtedme, keskushesai — 39 km orhal vai 44 km avtotedme. Toižed lähembaižed lidnad oma [[Vorsm]] 20 km suvipäivlaskmha orhal, 23 km avtotedme vai raudtedme, [[Volodarsk]] 22 km lodeheze orhal, 72 km avtotedme vai raudtedme, i [[Dzeržinsk (Venäma)|Dzeržinsk]] 15 km pohjoižhe orhal, 44 km avtotedme vai raudtedme.

Bogorodsk oli lidnankundan üks'jäine eländpunkt edel sen tühjitust vodele 2021.

== Eläjad ==
Vn 2010 Venäman rahvahanlugemižen mödhe eläjiden lugu oli 35 499 ristitud, rajonan pol'. Kaikiš suremb lidnan ristitišt oli 37..38 tuhad eläjid vll 1979−1999 (38 401 ristitud vl 1989).

Rahvahad (2010): [[venälaižed]] — 97,8%, toižed rahvahad — 2,2%.

[[Ortodoksine hristanuskond|Ortodoksižen hristanuskondan]] kuz' pühäpertid<ref>[http://sobory.ru/geo/locat/8156 Bogorodskan pühäpertid ''sobory.ru''-saital.] {{ref-ru}}</ref> oma avaitud lidnas: koume jumalanpertid i koume časounäd.

Professionaližen opendusen aluzkund om Bogorodskan politehnine tehnikum<ref>[http://gbou-bpt.ru/ Bogorodskan politehnižen tehnikuman sait (''gbou-bpt.ru'').] {{ref-ru}}</ref>, mugažo Alalidnan medicinižen kolledžan Bogorodskan filial.

Lidnan jäl'gmäine pämez' om Andrei Rezväkov (sügüz'ku 2015 — 2020).

== Galerei ==
<gallery mode="packed" heights="125px">
Bogorodsk. Town Hall.jpg|Lidnan i ümbrikon tobmuden sauvuz (2012)
Церковь Покрова Пресвятой Богородицы-03344.jpg|Pühän Jumalanmaman Katken jumalanpert', vn 2020 nägu
Церковь Успения Пресвятой Богородицы, 1816 год-03238-2.jpg|Pühän Jumalanmaman Emäganpäivän jumalanpert', vn 2020 nägu
Bogorodsk. Third Town Secondary School.jpg|Keskškol nomer 3 (2012)
Дом Головастикова.jpg|Fontan i ofissauvuz (2014, V. Golovastikov-torgovanan istorine pert')
Кожевенное.jpg|Koževennoje-päraudtestancijan sauvuz vl 2010
</gallery>

== Homaičendad ==
<references />

== Irdkosketused ==
* [http://bg-adm.ru/ Bogorodskan municipaližen ümbrikon tobmuden sait (''bg-adm.ru'').] {{ref-ru}}
{{Commons|Category:Bogorodsk}}

{{Alalidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Alalidnan agjan lidnad]]
[[Kategorii:Bogorodskan rajon|*]]
