{{Valdkund
| Nimi = Filippinoiden Tazovaldkund<br />Republika ng Pilipinas <small>(tagal.)</small><br />Republic of the Philippines <small>(angl.)</small>
| Valdkundznam = Coat of Arms of the Philippines.svg
| Flag = Flag of the Philippines.svg
| Valdkundznam text = Filippinoiden valdkundznam
| Flag text = Filippinoiden flag
| Pälidn = Manil
| Eläjiden lugu = 105,893,381<ref>[https://www.cia.gov/library/publications/the-world-factbook/geos/rp.html Filippinoiden ristitišton lugun endustuz vn 2018 heinkus // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 299,764
| Kart = Philippines in its region.svg
| Kel' = [[filippinoiden kel'|filippinoiden]], [[anglijan kel'|anglijan]]
| Valdkundan pämez' = [[Duterte Roa Rodrigo|Rodrigo Roa Duterte]]
| Päministr = [[Robredo Leni|Leni Robredo]]
| Religii = [[hristanuskond]]
| Valüt = [[filippinoiden peso]] (PHP) (₱)
| Internet-domen = [[.ph]]
| Telefonkod = +63
| Aigvö = [[UTC]]+8
}}
'''Filippinad''', oficialine valdkundan nimi om '''Filippinoiden Tazovaldkund''' ({{lang-tl|Republika ng Pilipinas}}, {{lang-en|Republic of the Philippines}}) om sar'hine valdkund [[Suvipäivnouzmpol'ne Azii|Suvipäivnouzmpol'žes Azijas]]. Sen pälidn om [[Manil]].

== Istorii ==
Vn 1946 4. päiväl heinkud Filippinad saiba ripmatomut [[Amerikan Ühtenzoittud Valdkundad|AÜV:oišpäi]].

Nügüdläine Konstitucii ({{lang-tl|Saligang Batas}} vai ''Konstitusyon'', {{lang-en|Constitution}}) tuli väghe vn 1987 2. päiväl uhokud.

== Geografijan andmused ==
[[Fail:Philippines relief location map.jpg|thumb|left|250px|Filippinoiden reljefan kart.]]
Filippinad ottas [[Filippinoiden sared|Filippinoiden sarid]], niid om enamba 7100, läz 2 tuhad sarid oma elänzoittud. Sared sijadasoiš [[Vjetnam]]aspäi päivnouzmpolehe. Sariden päivlaskmaižed randad lainištab [[Tün' valdmeri|Tünen valdmeren]] [[Kitain suvimeri]], pohjoižed randad — [[Baši (sal'm)|Baši-sal'm]] (sen kal't om [[Kitai]]n [[Taivan']]-sar'), päivnouzmaižed randad — [[Filippinoiden meri]], suvirandad — [[Sulavesin meri]], suvipäivlaskmaižed randad — [[Sulumeri]]. Randanpird om 36,3 tuhad kilometrid.

Kaikiš korktemb čokkoim om [[Apo]]-vulkan Mindanao-sarel, 2954 m valdmeren pindan päl.

Londuseližed pävarad oma [[kivivoi]], metallad ([[kuld]], [[hobed]], [[vas'k]], [[nikel']], [[kobal't (himine element)|kobal't]]), toižed varad — [[mec]], [[keitandsol]].

== Politine sistem ==
[[Fail:Malacanang palace view.jpg|thumb|right|250px|Malakanjang-pert'kulu (tagal. ''Palacyo ng Malakanyang'') om valdkundan prezidentan radsija.]]
Filippinad oma unitarine konstitucine [[prezidentine tazovaldkund|prezidentine]] tazovaldkund. Valdkundan pämez' om prezident ({{lang-fil|Pangulo ng Pilipinas}}, {{lang-en|President of the Philippines}}). Varaprezident om kahtenz' surtte person valdkundas. Kaik rahvaz änestab heid da valičeb kudeks vodeks. Vspäi 1986 ei ole päministran radnikust valdkundas.

Parlament om kaks'kodine Kongress ({{lang-fil|Kongreso}}, {{lang-en|Congress}}). Üläkodi om Filippinoiden Senat ({{lang-fil|Senado}} vai ''Mataas na Kapulungan'', {{lang-en|Senate}}) 24 ühtnijanke kudeks vodeks, heiden pol' valičese kaikuččes koumes vodes, enamba kaht strokud ei sa. Alakodi om Filippinoiden Ezitajiden Kodi (filipp.: ''Kapulungan ng mga Kinatawan'', angl.: ''House of Representatives'') 297 deputatanke, heiden valdatusiden strok om koume vot, enamba koumed strokud ei sa.

Valdkundan järgenduseližed pävaličendad oliba vn 2016 9. päiväl semendkud. [[Rodrigo Roa Duterte]] kändihe prezidentaks ([[Davao]]-lidnan enzne pämez', sai 39%), [[Leni Robredo]] — varaprezidentaks (35,1% änid oli necen naižen poles). Molembad tuliba radho vs 2016 kezakun 30. päiväspäi. Mugažo valitihe möst Senatan pol't i kaik Ezitajiden Kodin ühtnijoid (17. kucund).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Filippinoiden administrativiž-territorialine jagand]].''

Filippinad jagase 80 agjaha (provincijha, {{lang-tg|lalawigan / probinsya}}). Agjad alajagasoiš municipaližihe ühtnikoihe da ühtnetud lidnoihe.

Ühtenzoittas agjoid 17 statistižhe regionha, regionid — koumhe sariden joukhu: [[Luson]], [[Visajad]], [[Mindanao (sar')|Mindanao]].

== Eläjad ==
Vn 2015 Filippinoiden rahvahanlugemižen mödhe eläjiden lugu oli 100,981,437 ristitud. Kaikiš suremb ristitišt om nügüd'.

Filippinoil elädas [[filippinalaižed]], heiden etnine augotižlibund om erazvuitte.

Filippinoiden lidnad-millionerad (2007<ref>[http://www.census.gov.ph/data/sectordata/2007/municipality.pdf Population and Annual Growth Rates by Region, Province, and City/Municipality: 1995, 2000, 2007. — National Statistics Office (''census.gov.ph'').] {{ref-en}}</ref>): [[Keson Siti]], [[Manil]], [[Kalookan]], [[Davao]]. Vl 2009 kaik oli 138 lidnad valdkundas.

== Ižanduz ==
Vl 2012 päeksport valdkundaspäi oli digitaližed [[mikroshem]]ad (40%), [[elektromašiništ]] da elektropalad (läz 20%), [[kompjuter]]ad (7%); toine eksport — [[banan]]ad, [[kuld]], [[nikel']], [[sobad]].

== Homaičendad ==
<references />

== Irdkosketused ==
* [http://www.gov.ph/ Filippinoiden valdkundaline oficialine portal (''gov.ph'').] {{ref-en}}
* [http://op-proper.gov.ph/ Filippinoiden prezidentan ofisan oficialine sait (''op-proper.gov.ph'').] {{ref-en}}
* [http://www.senate.gov.ph/ Filippinoiden Parlamentan Üläkodin oficialine sait (''senate.gov.ph'').] {{ref-en}}
* [http://www.congress.gov.ph/ Filippinoiden Parlamentan Alakodin oficialine sait (''congress.gov.ph'').] {{ref-en}}
{{Commons|The Philippines}}

{{Azii}}

[[Kategorii:Filippinad| ]]
