{{Eländpunkt
 | Nimi = Visokovsk<br />Высоковск
 | Lidnanznam = Coat of Arms of Vysokovsk (Moscow oblast) (1997).png
 | Flag = Flag of Vysokovsk (Moscow oblast).png
 | Lidnanznam text = Visokovskan lidnanznam
 | Flag text = Visokovskan flag
 | Valdkund = Venäma
 | Eläjiden lugu = 10,362
 | Voz' = 2020-01-01
 | Pind = 4
 | Fail = Высоковск.jpg
 | Pämez' =
 | Telefonkod = +7-49624-6-xx-xx
 | Avtokod = 50. 90. 150. 190. 750
 | Aigvö = [[UTC]]+3 ([[MSK]]+0)
}}
'''Visokovsk''' ({{lang-ru|Высо́ковск}}) om [[Venäma]]n lidn [[Moskvan agj]]an lodehes. Mülüb [[Klinan lidnümbrik]]ho.

== Istorii ==
Eländpunktan aluz om pandud vl 1864. Šingotaškanzihe kanghiden manufaktural vspäi 1877. Kätihe ''Visokovskii''-radnikžiloks vl 1928. Se sai lidnan statusad nügüdläiženke nimitusenke vl 1940. Lidn oli okkupiruidud nacistoil [[Toine mail'man soda|Toižen mail'man sodan]] aigan vl 1941 (25. kül'mku — 16. tal'vku), manufaktur oli muretud lujas. Lidn oli Visokovskan rajonan keskuseks, oli olmas vll 1939−1957. Vl 2009 tekstil'tegim tuli bankrotnendannoks i lopi radod, sauvused oma okaidud.

Visokovsk šingotase sauvondmaterialiden pästandal (metalližed konstrukcijad, asfal'ttegim), čomitesiden tegimel Uden Voden kuzen täht, leibän edheotandal.

== Geografijan andmused ==
Lidn sijadase lidnümbrikon keskuzpalas, Väz-jogen randal ({{lang-ru|Вяз}}, [[Volg]]an üläjoksmusen oigedpol'ne bassein), 200 m ü.m.t. keskmäižel korktusel. Matkad [[Tverin agj]]hasai om 20 km lodeheze orhal. Matkad [[Moskv]]an röunhasai ([[Moskvan rengazavtote]]hesai) om 92 km suvipäivnouzmha orhal, avtotel vai raudtel. Lähembaine lidn om [[Klin (lidn)|Klin]] 11 km päivnouzmha orhal, avtotedme vai raudtedme.

Raudtestancii om 10-kilometrižen sarakon Klinaspäi lopstancijaks. Maksline «Neva»-mante (M11-trass) mäneb 5 km päivnouzmha lidnaspäi.

== Eläjad ==
Vl 1897 žilon ristitišt oli 3 700 eläjad, vl 1939 — 11 485 eläjad. Vn 2010 Venäman rahvahanlugemižen mödhe lidnan eläjiden lugu oli 10 635 ristitud, rajonan (nüg. lidnümbrik) üks'toštkümnendez. Kaikiš suremb lidnan ristitišt oli 12 230 eläjad vl 1970. [[Ortodoksine hristanuskond|Ortodoksižen hristanuskondan]] Oleksii-carinpoigan jumalanpert'<ref>[http://sobory.ru/geo/locat/5075 Visokovskan pühäpertid ''sobory.ru''-saital.] {{ref-ru}}</ref> om olmas lidnas vspäi 2000.

Rahvahad (2010): [[venälaižed]] — 95,7%, [[ukrainalaižed]] — 1,1%, toižed rahvahad — 3,2%.

Lähembaižed professionaližen opendusen aluzkundad ratas lidnümbrikon Klin-keskuses.

== Homaičendad ==
<references />

== Irdkosketused ==
* [http://klincity.ru/vysokovsk/ Informacii lidnas lidnümbrikon tobmuden aluzkundoiden oficialižel ''klincity.ru''-saital.] {{ref-ru}}
* [http://vysokovsk.narod.ru/ Lidnan informacine portal (''vysokovsk.narod.ru'').] {{ref-ru}}
{{Commons|Category:Vysokovsk}}

{{Moskvan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Moskvan agjan lidnad]]
[[Kategorii:Klinan lidnümbrik]]
