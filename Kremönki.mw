{{Eländpunkt
 | Nimi = Kremönki<br />Кремёнки
 | Lidnanznam = Coat of Arms of Kremenki (Kaluga oblast).png
 | Flag = Flag of Kremenki (Kaluga oblast).png
 | Lidnanznam text = Kremönkin lidnanznam
 | Flag text = Kremönkin flag
 | Valdkund = Venäma
 | Eläjiden lugu = 10,587
 | Voz' = 2018-01-01
 | Pind = 2.22
 | Fail = Kremenki 20190320 135221.jpg
 | Pämez' = Kristina Karpenko<br />(reduku 2015—)
 | Telefonkod = +7-48432-xx-xxx
 | Avtokod = 40
 | Aigvö = [[UTC]]+3 ([[MSK]]+0)
}}
'''Kremönki''' ({{lang-ru|Кремёнки}}) om [[Venäma]]n lidn da lidnankund [[Kalugan agj]]an pohjoižpäivnouzmas. Mülüb [[Žukovan rajon]]ha, sen kahtenz' lidn eläjiden lugun mödhe koumen kesken.

== Istorii ==
Eländpunkt mainitase ezmäižen kerdan voziden 1721−1722 revizijas kuti Kremönki-külä. Kätihe žilod lidnanvuiččeks vl 1989. Vs 2004 tal'vkun 28. päiväspäi om lidnan statusanke.

Kremönki šingotase lämuzizoläcijan krepindoiden tegimel, kalan da meren produktoiden ümbriradmižen fabrikal, lebuturizmal, mugažo Serpuhovan i Protvinon «lidnaks-magaduzsijaks».

== Geografijan andmused ==
Lidn sijadase rajonan suvipäivnouzmaižes čogas, [[Protv]]-jogen hural randal ({{lang-ru|Протва́}} 282 km pitte, [[Okanjogi|Okan]] hurapol'ne bassein), 130 m ü.m.t. keskmäižel korktusel. Borovn-jogi ({{lang-ru|Боровна}} 15 km pitte) lankteb Protvha lidnan päivnouzmaižen röunan taga. Matkad [[Moskvan agj]]hasai om 3 km päivnouzmha, [[Žukov (lidn)|Žukov]]-rajonkeskushesai om 29 km lodeheze orhal vai 34 km avtotedme. Matkad [[Kalug]]hasai om 65 km suvipäivlaskmha orhal vai 105 km avtotel. Lähembaižed lidnad oma [[Protvino]] (Moskvan agj) 6 km päivnouzmha orhal vai avtotedme, [[Serpuhov]] (raudtestancii, Moskvan agj) 20 km päivnouzmha orhal vai 22 km avtotedme, i [[Tarus]] 18 km suvhe orhal vai 26 km avtotedme.

Kremönki om lidnankundan üks'jäine eländpunkt. Lidnankundan pind — 2,22 km².

== Eläjad ==
Vl 1993 lidnanvuiččen žilon ristitišt oli 11 400 eläjad. Vn 2010 Venäman rahvahanlugemižen mödhe lidnan eläjiden lugu oli 11 582 ristitud, rajonan videndez. Kaikiš suremb ristitišt oli 12..12,2 tuhad eläjid vll 2000−2008. [[Ortodoksine hristanuskond|Ortodoksižen hristanuskondan]] carin rodun moknikoiden pühäpert' om saudud lidnas vll 2013−2017.<ref>[http://hram-kremenki.ru/ Kremönkin pühäpertin sait (''hram-kremenki.ru'').] {{ref-ru}}</ref>

Rahvahad (2010): [[venälaižed]] — 90,2%, [[ukrainalaižed]] — 3,3%, [[totarlaižed]] — 1,7%, [[mordvinalaižed]] — 1,0%, toižed rahvahad — 3,8%.

Lähembaižed professionaližen opendusen aluzkundad sijadasoiš lähižiš lidnoiš.

== Homaičendad ==
<references/>

== Irdkosketused ==
* [http://mo-kremenki.ru/ Lidnankundan tobmuden aluzkundoiden sait (''mo-kremenki.ru'').] {{ref-ru}}

{{Commons|Category:Kremenki}}

{{Kalugan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kalugan agjan lidnad]]
[[Kategorii:Žukovan rajon]]
