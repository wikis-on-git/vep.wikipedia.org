{{Eländpunkt
 | Nimi = Volgorečensk<br />Волгореченск
 | Lidnanznam = Coat of Arms of Volgorechensk (Kostroma oblast).svg
 | Flag = Flag of Volgorechensk (Kostroma oblast).svg
 | Lidnanznam text = Volgorečenskan lidnanznam
 | Flag text = Volgorečenskan flag
 | Valdkund = Venäma
 | Eläjiden lugu = 16,653
 | Voz' = 2017
 | Pind = 17.83
 | Fail = Church in Volgorechensk.jpg
 | Pämez' = Vladimir Baldin<br />(sügüz'ku 2015—)
 | Telefonkod = +7-49453-xx-xxx
 | Avtokod = 44
 | Aigvö = [[UTC]]+3 ([[MSK]]+0)
}}
'''Volgorečensk''' ({{lang-ru|Волгоре́ченск}}) om [[Venäma]]n lidn da lidnümbrik [[Kostroman agj]]an suvipäivlaskmas.

== Istorii ==
Eländpunktan aluz om pandud vl 1964 kuti lidnanvuitte žilo sauvomha da holitamha Kostroman GRES:ad, samha [[elektruz|elektrust]]. Oli alištunu Kostrom-lidnan tobmudele. Žilo sai lidnan statusad vl 1994.

Volgorečensk šingotase GRES:al, kalankazvatandal (osötr, karp), [[Gazprom]]-kompanijan torviden metallurgižel tegimel.

== Geografijan andmused ==
Lidn sijadase [[Volg]]an [[Gor'kijan vezivaradim]]en oiktal randal, 110 m ü.m.t. keskmäižel korktusel. Röunatab [[Ivanovon agj]]anke suves. Matkad agjan [[Kostrom]]-pälidnhasai om 40 km pohjoižhe orhal, avtotedme vai jogedme. Lähembaižed lidnad oma Ivanovon agjas: [[Privolžsk]] 6 km suvipäivnouzmha orhal vai 10 km avtotedme i [[Furmanov (lidn)|Furmanov]] 17 km suvhe orhal vai 24 km avtotedme. Üks'raižuine raudte ühtenzoitab lidnad Furmanovanke.

Volgorečensk om lidnümbrikon üks'jäine eländpunkt. Lidnümbrik röunatab agjan [[Krasnosel'skii rajon (Kostroman agj)|Krasnosel'skii-rajonanke]] pohjoižes i päivnouzmas, [[Nerehtan rajon]]anke päivlaskmas.

== Eläjad ==
Vn 2010 Venäman rahvahanlugemižen mödhe eläjiden lugu oli 17 104 ristitud. Kaikiš suremb lidnan ristitišt oli 19 tuhad eläjid vl 2001.

Volgorečenskan tegimištoline tehnikum<ref>[http://vpt-44.ru/ Volgorečenskan tegimištoližen tehnikuman sait (''vpt-44.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Собор преподобного Тихона Луховского.jpg|Ph. Tihon Luhalaižen jumalanpert' (om saudud vll 1996−2006), vn 2019 nägu
Enceladus i Kostromskaya GRES.jpg|Kostroman GRES tagamal vl 2017
Р.Волга. Волгореченск. Островок у электростанции. - panoramio.jpg|Sar' Volgas läz elektrostancijad
</gallery>

== Homaičendad ==
<references />

== Irdkosketused ==
* [http://www.go-volgorechensk.ru/ Lidnümbrikon oficialine portal (''go-volgorechensk.ru'').] {{ref-ru}}
{{Commons|Category:Volgorechensk}}

{{Kostroman agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kostroman agjan lidnad]]
[[Kategorii:Kostroman agjan lidnümbrikod]]
