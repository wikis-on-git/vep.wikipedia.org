{{Znamoičendad|Beliz (znamoičendad)}}
{{Valdkund
| Nimi = Beliz<br />Belize
| Valdkundznam = Coat of arms of Belize.svg
| Flag = Flag of Belize.svg
| Valdkundznam text = Belizan valdkundznam
| Flag text = Belizan flag
| Pälidn = Bel'mopan
| Eläjiden lugu = 340,844<ref name="ciabh">[https://www.cia.gov/library/publications/the-world-factbook/geos/bh.html Beliz. — Mail'man faktoiden kirj. — Cia.gov.] {{ref-en}}</ref>
| Voz' = 2014
| Pind = 22,966<ref name="ciabh"/>
| Kart = Belize in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Barrou Din|Din Barrou]]
| Religii = [[hristanuskond]], [[ateizm]]
| Valüt = [[belizan dollar]] (BZD)
| Internet-domen = [[.bz]]
| Telefonkod = +501
| Aigvö = [[UTC]]-6
}}
'''Beliz''' ([[anglijan kel'|angl.]]: ''Belize'') om valdkund [[Keskuzamerik]]as, [[Kariban meri|Kariban meren]] randištol. Edel 1973 vot Belizad nimitihe '''Britanijan Gonduras:aks'''. Sen pälidn om [[Bel'mopan]].

== Istorii ==
Vl 1981 sügüz'kun 21. päiväl Beliz tedoti ripmatomudes [[Sur' Britanii|Suren Britanijaspäi]]. Belizan Konstitucijad vahvištihe sil-žo päiväl <ref>[http://pdba.georgetown.edu/Constitutions/Belize/belize81.html Belizan Konstitucijan tekst. — Pdba.georgetown.edu.] {{ref-en}}</ref>, sid' sidä vajehtihe vähäižel, jäl'gmäižen kerdan — vl 2010.

== Geografijan andmused ==
[[Fail:Belize Topography.png|thumb|left|250px|Belizan topografine kart.]]
Beliz om röunoiš [[Gvatemal]]anke päivlaskmas (röunan piduz — 266 km) da [[Meksik]]anke pohjoižes (250 km). Ühthine röunoiden piduz om 516 km. Bar'jerrif vedase 30 kilometras randištolpäi pidust' sidä 322 km pitte (toine surtte mail'mas), a edemba merhe om severz' järedoid sarid.

Belizan päivnouzmaižed randad lainištab [[Atlantine valdmeri|Atlantižen valdmeren]] [[Kariban meri]]. Randanpird om 386 km (sarita da rifita).

Valdkundan kaikiš korktemb čokkoim om [[Doilz Delait]]-mägenoc (sana sanha «Doilan sur' ihastuz») [[Maija (mäged)|Maija]]-mägiš, 1124 m valdmeren pindan päl. Surembaižed joged oma [[Beliz (jogi)|Beliz]] da [[Rio Ondo]].

Klimat om tropine passatine. Pohjoižpäivnouzmaine passat tob äi sadegid, niiden mülü sureneb man pohjoižespäi (1300 mm vodes) suvhe (3500 mm). Vihmoiden sezon vedase semendkuspäi heinkuhusai. Lämuden kesknorm om +26°C.

Londuseližed pävarad oma [[kivivoi]] da [[mec]]ad.

== Politine sistem ==
[[Fail:Belmopan Parliament.jpg|thumb|right|250px|Belizan parlament [[Bel'mopan]]as.]]
Ohjandusen form om unitarine konstitucine parlamentine [[monarhii]].

Valdkundan pämez' om Suren Britanijan [[Elizavet Toine]]-kunigaznaine, hän kandab «Belizan kunigaznaine»-arvnimen. Hänen ezitai om sijaline pämez', jenaral-gubernator (nügüd'aigan (vl 2014) — [[Jang Kolvill|Kolvill Jang]]). Päministr om vägestunuden partijan lider valičendoiden satusiden mödhe, ned oleskeldas kerdan 5 vodes.

Belizan parlament, Nacionaline Suim (angl. ''National Assembly''), om kaks'kodine. Üläkodi om Senat (angl. ''Senate''), se mülüb 12 ühtnijad (pandas jenaral-gubernatoral 5 vodeks kundusen da partijoiden nevondan mödhe). Alakodi om Ezitajiden Kodi (angl. ''House of Representatives''), heid om 31 ristitud, kaik rahvaz valičeb heid 5 vodeks.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Belizan administrativiž-territorialine jagand]].''

Beliz alajagase 6 ümbrikho ([[anglijan kel'|angl.]] ''district''), ned alajagase 31 valičemižümbrikho (angl. ''constituency'').

== Eläjad ==
Belizas elädas [[belizalaižed]].

Belizan kaikiš surembad lidnad (enamba 15 tuh. ristitud vn 2010 rahvahanlugemižen mödhe<ref>[http://www.statisticsbelize.org.bz/dms20uc/dynamicdata/docs/20110505004542_2.pdf Main Results of 2010 Population and Housing Census. — Belizan statistikan radnikoičend (statisticsbelize.org.bz).] {{ref-en}}</ref>, surembaspäi penembha): [[Beliz (lidn)|Beliz]], [[San Ignasio (Beliz)|San Ignasio]].

== Ižanduz ==
Belizan päeksport om [[kivivoi]], [[banan]]ad, [[frukt]][[südäivezi|südäiveded]], [[rogo]]sine [[sahar (produkt)|sahar]]; toine eksport — [[sobad]], [[kala]], [[pu (material)|pumaterialad]].

== Homaičendad ==
<references />

== Irdkosketused ==
* [http://www.belize.gov.bz/ Belizan ohjastusen oficialine sait.] {{ref-en}}
* [http://www.nationalassembly.gov.bz/ Belizan parlamentan oficialine sait.] {{ref-en}}

{{Commons|Belize}}
{{Pohjoižamerik}}

[[Kategorii:Beliz| ]]
