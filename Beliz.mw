{{10000}}{{A10000}}
{{Valdkund
| Nimi = Beliz<br />Belize
| Valdkundznam = Coat of arms of Belize.svg
| Flag = Flag of Belize.svg
| Valdkundznam text = Belizan valdkundznam
| Flag text = Belizan flag
| Pälidn = Bel'mopan
| Eläjiden lugu = 385,854<ref name="ciabh">[https://www.cia.gov/library/publications/the-world-factbook/geos/bh.html Beliz // Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 22,966<ref name="ciabh"/>
| Kart = Belize in its region.svg
| Kel' = [[anglijan kel'|anglijan]]
| Valdkundan pämez' = [[Elizavet Toine]]
| Päministr = [[Brisenjo Džonni|Džonni Brisenjo]]
| Religii = [[hristanuskond]], [[ateizm]]
| Valüt = [[belizan dollar]] (BZD)
| Internet-domen = [[.bz]]
| Telefonkod = +501
| Aigvö = [[UTC]]−6
}}
{{Znamoičendad|Beliz (znamoičendad)}}
'''Beliz''' ({{lang-en|Belize}} [bɛˈliːz]) om valdkund [[Keskuzamerik]]as, [[Kariban meri|Kariban meren]] randištol. Edel 1973 vot nimitihe Belizad '''Britanijan Gonduras:aks'''. Sen pälidn om [[Bel'mopan]].

== Istorii ==
Vn 1981 sügüz'kun 21. päiväl Beliz tedištoiti ripmatomudes [[Sur' Britanii|Sures Britanijaspäi]]. Vahvištihe Belizan Konstitucijad sil-žo päiväl<ref>[http://pdba.georgetown.edu/Constitutions/Belize/belize81.html Belizan Konstitucijan tekst ''pdba.georgetown.edu''-saital.] {{ref-en}}</ref>, sid' vajehtihe sidä vähäižel, jäl'gmäižen kerdan — vl 2010.

== Geografijan andmused ==
[[Fail:Belize Topography.png|thumb|left|250px|Belizan topografine kart]]
Beliz om röunoiš [[Gvatemal]]anke päivlaskmas (röunan piduz — 266 km) da [[Meksik]]anke pohjoižes (250 km). Ühthine röunoiden piduz om 516 km. Bar'jerrif vedase 30 kilometras randištolpäi pidust' sidä 322 km pitte (kahtenz' surtte mail'mas), i edemba merhe om severz'-se järedoid sarid.

Belizan päivnouzmaižed randad lainištab [[Atlantine valdmeri|Atlantižen valdmeren]] [[Kariban meri]]. Randanpird om 386 km (sarita da rifita).

Valdkundan kaikiš korktemb čokkoim om [[Doilz Delait]]-mägenoc (sana sanha «Doilan sur' ihastuz») [[Maija (mäged)|Maija]]-mägiš, 1124 m kortte valdmeren pindan päl. Znamasižed joged oma [[Beliz (jogi)|Beliz]] i [[Rio Ondo]].

Klimat om [[tropikad|tropine]] passatine. Pohjoižpäivnouzmaine passat tob äi sadegid, niiden mülünd sureneb man pohjoižespäi (1300 mm vodes) suvhe (3500 mm). Vihmoiden sezon vedase semendkuspäi heinkuhusai. Lämuden keskmäine norm om +26 C°.

Londuseližed pävarad oma [[kivivoi]] da [[mec]]ad.

== Politine sistem ==
[[Fail:Belmopan Parliament.jpg|thumb|right|250px|Belizan parlament [[Bel'mopan]]as]]
Ohjandusen form om unitarine konstitucine parlamentine [[monarhii]]. Valdkundan pämez' om Suren Britanijan [[Elizavet Toine]]-kunigaznaine, hän kandab «Belizan kunigaznaine»-arvnimen. Hänen ezitai om sijaline pämez', radnikuz nimitase jenaral-gubernatoraks, vn 2021 semendkus Stüart Lesli tegeb sen velgusidme, [[Tsalam Froila|Froila Tsalam]] (''Froyla Tzalam'') om nominiruidud radnikusele, [[Jang Kolvill|Kolvill Jang]] oli radnikusel vn 1993 kül'mkuspäi vn 2021 sulakuhusai. Päministr ({{lang-en|Prime Minister of Belize}}) om vägestunuden partijan lider valičendoiden satusiden mödhe, ned oleskeldas kerdan vides vodes.

Belizan parlament, Nacionaline Suim (angl. ''National Assembly''), om kaks'kodine. Üläkodi om Senat (angl. ''Senate''), se mülütab 13 ühtnijad, pandas heid jenaral-gubernatoral videks vodeks kundusen da partijoiden nevondan mödhe. Alakodi om Ezitajiden Kodi (angl. ''House of Representatives''), heid om 31 ristitud, kaik rahvaz valičeb alakodin ühtnijoid videks vodeks.

Parlamentan ühtnijoiden järgenduseližed valičendad oliba vn 2020 11. päiväl kül'mkud. [[Džonni Brisenjo]] radab päministran vs 2020 kül'mkun 12. päiväspäi.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Belizan administrativiž-territorialine jagand]].''

Beliz jagase kudeks ümbrikoks ({{lang-en|district}}), ned alajagasoiš 31 valičemižümbrikoks (angl. ''constituency'').

== Eläjad ==
Belizas elädas [[belizalaižed]]. Vl 2014 valdkundan eläjiden lugu oli 340 844 ristitud. Kaikiš suremb ristitišt om nügüd'.

Augotižlibundan mödhe (2010, erased andoiba enamba mi üks' vastuz): [[mestizo]] — 52,9%, [[kreolad]] — 25,9%, [[maja]]-indejalaižed — 11,3%, [[garifuna]] — 6,1%, [[indijalaižed]] — 3,9%, [[mennonitad]] — 3,6%, vaugedverižed — 1,2%, azijalaižed — 1,0%, toiženke augotižlibundanke — 1,2%, märhapanendata — 0,3%.

Kelenmahtod (2010): [[anglijan kel']] — 62,9%, [[ispanijan kel']] — 56,6%, kreolan pagin — 44,6%, [[majan kel']] — 10,5%, [[saksan kel']] — 3,2%, [[garifunan kel']] — 2,9%, toižed keled — 1,8%, märhapanendata — 0,3%, lamanad — 0,2%.

Uskondan mödhe (2010): riman [[katoline jumalankodikund|katolikad]] — 40,1%, [[protestantizm|protestantad]] — 31,5%, [[Jehovan tundištajad]] — 1,7%, other — 10,5% (sidä kesken [[bahai]]-uskondan polenpidajad, [[buddizm|buddistad]], [[induizm|induistad]], [[mormonad]], [[islam]]anuskojad, [[rastafarilaižed]], [[Päzutandan armii]]), märhapanendata — 0,7%, religijatomad — 15,5%.

Belizan kaikiš surembad lidnad (enamba 15 tuh. ristituid vn 2010 rahvahanlugemižen mödhe<ref>[http://www.statisticsbelize.org.bz/dms20uc/dynamicdata/docs/20110505004542_2.pdf Main Results of 2010 Population and Housing Census (Vn 2010 rahvahanlugemižen päižed rezul'tatad). — Belizan statistikan radnikoičend (''statisticsbelize.org.bz'').] {{ref-en}}</ref>, surembaspäi penembha): [[Beliz (lidn)|Beliz]], [[San Ignasio (Beliz)|San Ignasio]]. Lidnalaižiden pala om 46% (2020).

== Ižanduz ==
Belizan päeksport om [[kivivoi]], [[banan]]ad, [[frukt]][[südäivezi|südäiveded]], [[rogo]]sine [[sahar (produkt)|sahar]]; toine eksport — [[sobad]], [[kala]], [[pu (material)|pumaterialad]].

== Homaičendad ==
<references />

== Irdkosketused ==
* [http://www.belize.gov.bz/ Belizan ohjastusen oficialine sait (''belize.gov.bz'').] {{ref-en}}
* [http://www.nationalassembly.gov.bz/ Belizan parlamentan oficialine sait (''nationalassembly.gov.bz'').] {{ref-en}}
{{Commons|Belize}}

{{Pohjoižamerik}}

[[Kategorii:Beliz| ]]
