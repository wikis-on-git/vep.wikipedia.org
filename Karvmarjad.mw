{{Taxobox
 | name         = Karvmarjad
 | image title  = Karvmarjad
 | image file   = Ripening gooseberries - geograph.org.uk - 1421065.jpg
 | image descr  = Karvmarjad
 | regnum       = Kazmused
 | divisio      = [[Änikkazmused]] (''Magnoliophyta'')
 | classis      = [[Kaksidülehtesižed]] (''Magnoliopsida'')
 | ordo         = [[Kivenmurendaiänikoižed]] (''Saxifragales'')
 | familia      = [[Karvmarjanvuiččed]] (''Grossulariaceae'')
 | genus        = ''[[Ribes]]''
 | species      = '''Karvmarjad'''
 | latin        = {{btname|Ríbes úva-críspa |[[Linnei Karl|L.]], 1753}}
 | wikispecies  = Ribes uva-crispa
 | commons      = Category:Ribes uva-crispa
 | itis         = 504800
 | ncbi         = 135518
 | range map    =
}}
'''Karvmarjad''' ({{lang-la|Ribes uva-crispa}}) om madal plod[[penzaz]]. Nece om ''Ríbes''-heimon erik, mülüb [[Karvmarjanvuiččed]]-sugukundha.

== Leviganduz ==
Kazmuz libub Päivlaskmaižes Evropaspäi i Afrikan pohjoižespäi. Voib vastata meckazmuseks Evropan keskuses i suves, Kavkazal, Keskuzazijas, Afrikan pohjoižes, Pohjoižamerikas.

Kazvab penzhištos mägiden kivipautkil. Ištutadas saduiš, ka lindud todas semnid lähižihe mecoihe, i muga karvmarjad kändasoiš meckazmuseks.

== Ümbrikirjutand ==
Penzaz kazvab 1..1,2 metrhasai kortte. Kor' om muzahahk vai muzabur, koritase, vezoil om hahkan mujun. Barbad oma ogakahad, noril om penid mustoid čokkoimid. Urbad oma karvakahad koričmad. Lehtesed oma kehkrakahad koume-vižlabaižed härmäkod kudhe santimetrhasai pitte, piiženke röunanke. Vihandan vai rusttan polhe änikod kazdas semendkus, 1..3 änikod lehtesen kaimlospäi.

Plodud oma ellipsan vai šurun kartte sonekahad marjad 12..40 mm surtte, oleldas siledad vai karvakahad. Küpsnedas kezakus-elokus. Ehtnüded marjad oleskeldas pakuižen, purpurižen vai vihandan mujun. Mülütadas [[sahar (produkt)|saharad]] 13,5 procenthasai.

== Kävutand ==
Ottas sömäks veresid ploduid vai tehtas nenid söndtavaroid: keitiž, tisel', konfetsüdäin, kompot, žele, ližatas vinoihe. Voib kuivata, marinuida marjoid, vai henota i pudotada saharad.

Tetas enamba pol'tošt tuhad karvmarjoiden sortuid, kul'tiviruidas [[ven vö|venos vös]]. Kazmuz alištub gavedijile-travijoile paksus.

Rahvahaline medicin kävutab marjoid [[substancijoiden vajehtuz|substancijoiden vajehtusen]] palahtelendad i [[razvduz|razvdust]] vaste, utandzelläks, kuti kuzen- i sapinajai abutuz.

== Homaičendad ==
<references />

{{Commons|Ribes uva-crispa}}

[[Kategorii:Karvmarjanvuiččed]]
[[Kategorii:Maižanduzkul'turad kirjamišton mödhe]]
[[Kategorii:Kazmused kirjamišton mödhe]]
[[Kategorii:Plodpenzhad]]
[[Kategorii:Marjad]]
[[Kategorii:Sömkazmused]]
[[Kategorii:Mezikazmused]]
