{{Eländpunkt
 | Nimi = Svetogorsk<br />Светогорск
 | Lidnanznam = Coat of Arms of Svetogorsk (Leningrad oblast).png
 | Flag = Flag of Svetogorskoe urban settlement.png
 | Lidnanznam text = Svetogorskan lidnanznam
 | Flag text = Svetogorskan flag
 | Valdkund = Venäma
 | Eläjiden lugu = 15,721
 | Voz' = 2017
 | Pind = 49.54
 | Fail = Svetogorsk.jpg
 | Pämez' = Raisa Generalova (2014—)
 | Telefonkod = +7-81378-xx-xxx
 | Avtokod = 47
 | Aigvö = [[UTC]]+3 ([[MSK]]+0)
}}
'''Svetogorsk''' ({{lang-ru|Светогорск}}, vhesai 1948 ''Энсо'', {{lang-fi|Enso}} tähäsai) om [[Venäma]]n lidn [[Leningradan agj]]an lodehes, valdkundröunanno [[Suomenma]]nke. Svetogorsk mülüb [[Viipurin rajon (Leningradan agj)|Viipurin rajonha]], sen kahtenz' surtte eländpunkt.

== Istorii ==
Eländpunktan aluz om pandud vl 1887 kuti ''Enso-žilo'' ühtes cellülozbumagaižen tegimen sauvondanke (ezmäine sur' mugoine Suomenmas). Vl 1940 [[Tal'vsoda]]n jäl'ghe [[Nevondkundaližiden Socialistižiden Tazovaldkundoiden Ühtištuz|NSTÜ]] anneksirui žilod, sikš miše tegim oli mel'hetartuine. Vspäi 1949 žilo sai lidnan statusad nügüdläiženke nimenke.

Vhesai 1917 se mülüi [[Venäma]]n [[Viipurin gubernii|Viipurin gubernijha]], vozil 1917—1940 mülüi [[Suomenma]]n [[Viipurin agj]]an [[Lesogorskii|Jääski]]-makundha.

== Geografijan andmused ==
Lidn sijadase [[Karjalan kaglaz|Karjalan kaglhan]] pohjoižpalas, [[Vuoks (jogi)|Vuoks-jogen]] üläjoksmusen hural randal tobjimalaz, 44 m valdmeren pindan päl keskmäižel korktusel. Matkad [[Piter]]ihesai om 188 km suvipäivnouzmha. Matkad lidnan keskusespäi [[Suomenma]]n lähembaižen [[Imatr]]anlidnan keskushesai om 12 km lodeheze. [[Svetogorsk (röunkontrol'punkt)|Valdkundoidenkeskeine avtokontrol'punkt]] om rados vspäi 2002.

Koume eländpunktad mülüdas lidnankundha Svetogorskan ližaks: lidnanvuitte [[Lesogorskii]]-žilo (3242 rist. vl 2017), Pravdino-žilo (54 rist., 2010) i Losevo-külä (964 rist., 2010). Lidnankundan pind — 411,12 km².

== Eläjad ==
Vl 1959 eläjiden lugu oli 10 448 ristitud. Vn 2010 Venäman rahvahanlugemižen mödhe lidnan eläjiden lugu oli 15 981 ristitud, lidnankundan — 20 272 ristitud. Vozil 1989—2017 lidnan ristitišt oli 15..16 tuhad, kaikiš suremb — vl 2011, 16 000 eläjid. Vl 2017 kaik 20 019 elädas lidnankundas.

Ortodoksižen hristanuskondan Pühän Jumalanmaman [[Raštvad|Raštvoiden]] jumalanpert' om Svetogorskas.

== Ižanduz da transport ==
Ižandusen päsarakod oma cellülozbumagaine («[[International Paper]]»-kompanijan kombinat), turizm i sömtegimišt, mugažo [[Svetogorskan GES]] om olmas.

Lidnan üks'jäine specialižen keskopendusen aluzkund om politehnine kolledž.

Ühtennimine raudtestancii om vaiše jüguiden täht vspäi 2014, ühtenzoituz Suomenmanke om olmas. Avtote [[Viipur]] — [[Imatr]] läbitab lidnad. Avtobusad [[Piter]]ihesai ([[Devätkino (metrostancii)|Devätkino]]) oma kundaližeks transportaks.

== Irdkosketused ==
* [http://www.mo-svetogorsk.ru/ Lidnankundan tobmuden aluzkundoiden oficialine sait (''mo-svetogorsk.ru'').] {{ref-ru}} {{ref-en}} da [http://www.svetogorsk-city.ru/ sen vanh versii]. {{ref-ru}}
{{Commons|Category:Svetogorsk}}

{{Leningradan agjan lidnad}}

[[Kategorii:Svetogorsk| ]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Leningradan agjan lidnad]]
[[Kategorii:Viipurin rajon (Leningradan agj)]]
