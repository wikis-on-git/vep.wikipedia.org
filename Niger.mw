{{10000}}{{A10000}}
{{Valdkund
| Nimi = Nigeran Tazovaldkund<br />République du Niger
| Valdkundznam = Coat of arms of Niger.svg
| Flag = Flag of Niger.svg
| Valdkundznam text = Nigeran valdkundznam
| Flag text = Nigeran flag
| Pälidn = Niamei
| Eläjiden lugu = 19,866,231<ref>[https://www.cia.gov/library/publications/the-world-factbook/geos/ng.html Nigeran ristitišton endustuz vn 2018 heinkus //Mail'man faktoiden kirj. — ''Cia.gov''.] {{ref-en}}</ref>
| Voz' = 2018
| Pind = 1,267,000
| Kart = LocationNiger.svg
| Kel' = [[francijan kel'|francijan]]
| Valdkundan pämez' = [[Issufu Mahamadu|Mahamadu Issufu]]
| Päministr = [[Rafini Brigi|Brigi Rafini]]
| Religii = [[islam]]
| Valüt = [[KFA:n frank]] (XOF)
| Internet-domen = [[.ne]]
| Telefonkod = +227
| Aigvö = [[UTC]]+1
}}
{{Znamoičendad|Niger (znamoičendad)}}
'''Niger''', täuz' oficialine nimituz — '''Nigeran Tazovaldkund''' ({{lang-fr|République du Niger}}), om mererandatoi valdkund [[Päivlaskmaine Afrik|Päivlaskmaižes Afrikas]]. Valdkund nimitadud [[Niger (jogi)|Niger]]-jogen mödhe. Sen pälidn da kaikiš suremb lidn om [[Niamei]].

== Istorii ==
Vl 1960 elokun 3. päiväl Niger tedištoiti ičeze ripmatomudes [[Francii|Francijaspäi]].

Vl 2010 sodakukerduz tegihe valdkundas.

Jäl'gmaine Konstitucii<ref>[http://www.constituteproject.org/ontology/Niger_the?lang=en Vn 2010 Nigeran Tazovaldkundan Konstitucii voziden 2011 i 2017 vajehtusidenke ''constituteproject.org''-saital.] {{ref-en}}</ref> om hüvästadud kaiken rahvahan referendumal vl 2010 redukun 31. päiväl da parlamental vl 2010 kül'mkun 25. päiväl.

== Geografijan andmused ==
[[Fail:Niger Topography.png|thumb|left|250px|Nigeran topografine kart]]
Niger om mavaldkundröunoiš [[Alžir]]anke lodehes da pohjoižes (röunan piduz — 956 km), [[Livii|Livijanke]] pohjoižpäivnouzmas (354 km), [[Čad]]anke päivnouzmas (1175 km), [[Nigerii|Nigerijanke]] suvipäivnouzmas da suves (1497 km), [[Benin]]anke (266 km) da [[Burkina Faso]]nke (628 km) suvipäivlaskmas, [[Mali]]nke päivlaskmas (821 km). Ühthine röunoiden piduz — 5697 km. Niger om mererandatoi valdkund.

Territorijan läz nelläd videndest sijadase [[Saharan rahvahatoi ma|Saharas]]. Kaikiš korktemb čokkoim om [[Idoukal-n-Tages]]-mägi (Bagzan), 2022 m valdmeren pindan päl, seižub man keskuses. Kaikiš madalamb čokkoim om [[Niger (jogi)|Niger]]-jogen pind, 200 m valdmeren pindan päl.

Klimat om [[subekvatorialine vö|subekvatorialine]] suves, kuiv letetazangištoiž-kontinentaline toižil paloil. Se om üks' kaikiš räkembiš valdkundoišpäi mail'mas, no päivezlämuden erinend om luja. Vihmsezonan aigan (eloku) om räk, paneb sadegid 200 mm rahvahatomal mal da 700 mm man suves. Kuivan viluhkon sezonan aigan (kül'mku-uhoku) Saharan tullei puhub pohjoižespäi. Päiväl om +30 C°, öl +8 C°. Kuiv räk sezon vedase uhokuspäi kezakuhusai, sen aigan kuiv ''harmatan''-tullei puhub Saharaspäi, päivnouzmpolespäi, da kucub [[pölütorok]]oid man suves eskai. Päivlämuz om +40 C°, öl +25 C°. Sikš ku purustuz oleskeleb 2..3 tuhad mm vodes, ka [[kuivaig]]ad oma paksud.

Londuseližed pävarad oma [[uran (himine element)|uran]], [[raud]]kivend, [[kivivoi]], [[londuseline gaz]], [[tin]], [[fosfor|fosforitad]], [[kivihil']]; toižed varad oma [[vol'fram]], [[tantal]], [[molibden]], [[kuld]], [[marganc]].

== Politine sistem ==
[[Fail:Ministere de Finance Niamey 3.JPG|thumb|right|250px|Nigeran rahaazjoiden ministrusen pert' [[Niamei]]š]]
Ohjandusen form om unitarine konstitucine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident ({{lang-fr|Président de la République du Niger}}). Prezident paneb päministrad radsijha parlamentan nevondan mödhe. Kaik ministrad oma parlamentan ühtnijoin. Kaik rahvaz valičeb prezidentad videks vodeks, ühten kahtenden strokun voimuz om olmas.

Parlament om üks'kodine Nacionaline Suim ({{lang-fr|Assemblée Nationale du Niger}}) 171 ühtnijanke. Kaik rahvaz valičeb sen ühtnijoid videks vodeks. Ezmäižed joudjad valičendad valdkundan sijaližihe municipalitetoihe oliba vl 2004.

Järgenduseližed valičendad parlamentha da prezidentan valičendoiden ühtenz' tur oliba vl 2016 uhokun 21. päiväl. Prezidentan valičendoiden kahtenz' tur oli vl 2016 keväz'kun 20. päiväl. [[Issufu Mahamadu|Mahamadu Issufu]] om nügüdläine prezident, sai 92,49% (vn 2011 kahtenden turas 57,95%), nece hänen kahtenz' strok om, radab vs 2011 sulakun 7. päiväspäi. [[Rafini Brigi|Brigi Rafini]] om päministran radnikusel siš-žo päiväspäi. Valitud prezident om [[Bazum Mohamed|Mohamed Bazum]], sai vägestust kahtendes turas (55,75%) vn 2020 tal'vkun i vn 2021 uhokun valičendoil, tuleškandeb radho vn 2021 7. päiväl sulakud.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nigeran administrativiž-territorialine jagand]].''

Valdkund jagase 7 agjaks (regionaks) da 1 pälidnan agj. Agjad alajagasoiš 38 departamentaks, ned — kommunikš (vl 2006 niid oli 265).

== Eläjad ==
Nigeras elädas [[nigeralaižed]]. Kaik om 12 igähišt rahvahad ([[hausalaižed]] — 55%). Vn 2014 heinkus valdkundan ristitišt oli 17 466 172 eläjad. Kaikiš suremb ristitišt om nügüd'.

Uskondan mödhe (2012): [[islam]]anuskojad — 99,3%, [[hristanuskond|hristanuskojad]] — 0,3%, [[animizm|animistad]] — 0,2%, religijatomad — 0,2%.

Nigeran toižed sured lidnad (enamba 100 tuh. ristituid vl 2007, surembaspäi penembha): [[Zinder (lidn)|Zinder]] i [[Maradi]].

== Ižanduz ==
Vl 2012 Nigeran päeksport oli [[uran (himine element)|uran]] da toižed radioaktivižed elementad (91%); toine eksport — [[elektromašiništ]], [[arahis]]. [[Japonii]] oli päostajan (80%).

== Homaičendad ==
<references />

== Irdkosketused ==
* [http://www.presidence.ne/ Nigeran prezidentan oficialine sait (''presidence.ne'').] {{ref-fr}}
* [http://www.assemblee.ne/ Nigeran Nacionaližen Suiman oficialine sait (''assemblee.ne'').] {{ref-fr}}
{{Commons|Niger}}

{{Afrik}}

[[Kategorii:Niger| ]]
