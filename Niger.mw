{{Znamoičendad|Niger (znamoičendad)}}
{{Valdkund
| Nimi = Nigeran Tazovaldkund<br />République du Niger
| Valdkundznam = Coat of arms of Niger.svg
| Flag = Flag of Niger.svg
| Valdkundznam text = Nigeran valdkundznam
| Flag text = Nigeran flag
| Pälidn = Niamei
| Eläjiden lugu = 17,466,172<ref>[https://www.cia.gov/library/publications/the-world-factbook/geos/ng.html Vl 2014 heinkun Nigeran ristitišton endustuz. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 1,267,000
| Kart = LocationNiger.svg
| Kel' = [[francijan kel'|francijan]]
| Valdkundan pämez' = [[Issufu Mahamadu|Mahamadu Issufu]]
| Päministr = [[Rafini Brigi|Brigi Rafini]]
| Religii = [[islam]]
| Valüt = [[KFA:n frank]] (XOF)
| Internet-domen = [[.ne]]
| Telefonkod = +227
| Aigvö = [[UTC]]+1
}}
'''Niger''', täuz' oficialine nimituz — '''Nigeran Tazovaldkund''' ([[francijan kel'|fr.]]: ''République du Niger''), om mererandatoi valdkund [[Päivlaskmaine Afrik|Päivlaskmaižes Afrikas]]. Valdkund nimitadud [[Niger (jogi)|Niger]]-jogen mödhe. Sen pälidn da kaikiš suremb lidn om [[Niamei]].

== Istorii ==
Vl 1960 elokun 3. päiväl Niger tedoti ičeze ripmatomudes [[Francii|Francijaspäi]].

Vl 2010 sodakukerduz oli valdkundas.

Jäl'gmaine Konstitucii<ref>[http://www.assemblee.ne/index.php/les-textes/la-constitution-de-la-7eme-republique?format=pdf Nigeran Tazovaldkundan Konstitucii 2010 (vn 2011 vajehtusidenke). — Assemblee.ne.] {{ref-fr}}</ref> oli hüvästadud kaiken rahvahan referendumal vl 2010 redukun 31. päiväl da parlamental vl 2010 kül'mkun 25. päiväl.

== Geografijan andmused ==
[[Fail:Niger Topography.png|thumb|left|250px|Nigeran topografine kart.]]
Niger om mavaldkundröunoiš [[Alžir]]anke lodehes da pohjoižes (röunan piduz — 956 km), [[Livii|Livijanke]] pohjoižpäivnouzmas (354 km), [[Čad]]anke päivnouzmas (1175 km), [[Nigerii|Nigerijanke]] suvipäivnouzmas da suves (1497 km), [[Benin]]anke (266 km) da [[Burkina Faso]]nke (628 km) suvipäivlaskmas, [[Mali]]nke päivlaskmas (821 km). Ühthine röunoiden piduz — 5697 km. Niger om mererandatoi valdkund.

Läz 4/5 territorijad sijadase [[Saharan rahvahatoi ma|Saharas]]. Kaikiš korktemb čokkoim om [[Idoukal-n-Tages]]-mägi (Bagzan), 2022 m valdmeren pindan päl, seižub man keskuses. Kaikiš madalamb čokkoim om [[Niger (jogi)|Niger]]-jogen pind, 200 m valdmeren pindan päl.

Klimat om [[subekvatorialine vö|subekvatorialine]] suves, kuiv letetazangištoiž-kontinentaline toižil paloil. Se om üks' kaikiš räkiš valdkundoišpäi mail'mas, no päivezlämuden erinend om luja. Vihmsezonan aigan (eloku) om räk, paneb sadegid 200 mm rahvahatomal mal da 700 mm man suves. Kuivan viluhkon sezonan aigan (kül'mku-uhoku) Saharan tullei puhub pohjoižespäi. Päiväl om +30°C, öl +8°C. Kuiv räk sezon vedase uhokuspäi kezakuhusai, sen aigan kuiv ''harmatan''-tullei puhub Saharaspäi, päivnouzmpolespäi, da kucub [[pölütorok]]oid man suves eskai. Päivlämuz om +40°C, öl +25°C. Sikš ku purustuz oleskeleb 2-3 tuhad mm vodes, ka [[kuivaig]]ad oma paksud.

Londuseližed pävarad oma [[uran (himine element)|uran]], [[raud]]kivend, [[kivivoi]], [[londuseline gaz]], [[tin]], [[fosfor|fosforitad]], [[kivihil']]; toižed varad oma [[vol'fram]], [[tantal]], [[molibden]], [[kuld]], [[marganc]].

== Politine sistem ==
[[Fail:Ministere de Finance Niamey 3.JPG|thumb|right|250px|Nigeran rahaazjoiden ministrusen pert' [[Niamei]]š.]]
Ohjandusen form om unitarine konstitucine [[segoitadud tazovaldkund|prezidentiž-parlamentine]] tazovaldkund. Valdkundan pämez' om prezident. Prezident paneb päministrad radsijha parlamentan nevondan mödhe. Kaik ministrad oma parlamentan ühtnijoin. Kaik rahvaz valičeb prezidentad 5 vodeks, ühten kahtenden strokun om voimuz.

Parlament om üks'kodine Nacionaline Suim ([[francijan kel'|fr.]]: ''Assemblée Nationale du Niger'') 113 ühtnijanke. Kaik rahvaz valičeb sen ühtnijoid 5 vodeks.

Ezmäižed joudjad valičendad municipalitetoihe oliba vl 2004.

Valičendad parlamentha da prezidentan valičendoiden ühtenz' tur oliba vl 2011 vilukun 31. päiväl, vn 2010 sodakukerdusen jäl'ghe. Prezidentan valičendoiden kahtenz' tur oli vl 2011 keväz'kun 12. päiväl. [[Issufu Mahamadu|Mahamadu Issufu]] om nügüdläine prezident, sai 57,95% (nece hänen ühtenz' strok om).

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Nigeran administrativiž-territorialine jagand]].''

Valdkund alajagase 7 agjaha (regionha) da 1 pälidnha, agjad — 38 departamentha, a ned — kommunihe (vl 2006 niid oli 265).

== Eläjad ==
Nigeras elädas [[nigeralaižed]]. Kaik om 12 igähišt rahvahad ([[hausalaižed]] — 55%).

Nigeran toižed sured lidnad (enamba 100 tuh. ristitud vl 2007, surembaspäi penembha): [[Zinder (lidn)|Zinder]] da [[Maradi]].

== Ižanduz ==
Vl 2012 Nigeran päeksport oli [[uran (himine element)|uran]] da toižed radioaktivižed elementad (91%); toine eksport — [[elektromašiništ]], [[arahis]]. [[Japonii]] oli päostajan (80%).

== Homaičendad ==
<references />

== Irdkosketused ==
* [http://www.presidence.ne/ Nigeran prezidentan oficialine sait.] {{ref-fr}}
* [http://www.assemblee.ne/ Nigeran Nacionaližen Suiman oficialine sait.] {{ref-fr}}

{{Commons|Niger}}
{{Afrik}}

[[Kategorii:Niger| ]]
