{{Eländpunkt
 | Nimi = Bilibino<br/>Билибино <small>(ven.)</small><br />Билибин <small>(čukč.)</small>
 | Lidnanznam = Coat of arms of Bilibino, Russia.png
 | Flag = 
 | Lidnanznam text = Bilibinon lidnanznam
 | Flag text = 
 | Valdkund = Venäma
 | Eläjiden lugu = 5,292
 | Voz' = 2018
 | Pind = 22.15
 | Fail = Bilibino - aerial view.jpg
 | Pämez' = Ol'ga Koževnikova<br />(semendku 2015—)
 | Telefonkod = +7-42738-xx-xxx
 | Avtokod = 87
 | Aigvö = [[UTC]]+12 ([[MSK]]+9)
}}
'''Bilibino''' ({{lang-ru|Билибино}}, {{lang-ckt|Билибин}}) om [[Venäma]]n lidn da lidnankund [[Čukotkan avtonomine ümbrik|Čukotkan avtonomižen ümbrikon]] lodehes. Se om ümbrikon kahtenz' lidn eläjiden lugun mödhe, [[Bilibinon rajon]]an administrativine keskuz (vn 1961 elokuspäi).

== Istorii ==
Eländpunktan aluz om pandud vl 1955 kuti radnikžilo samha [[kuld]]ad mägikombinatal. Vhesai 1956 nimitihe ''Karal'vaam:aks'' ([[venän kel'|ven]]. i {{lang-ckt|Каральваам}}, ''караль'' «pedroiden aidoitez» + ''ваам/веем'' «jogi») jogen mödhe. Udesnimitihe Jurii Bilibin-geologan kanzannimen mödhe, löuzi kuldregionad Koliman basseinas. Vl 1993 žilo sai lidnan statusad.

Bilibino šingotase kuldan samižel, sadas kaivuzmahtusel da ümbriratas sirdandküllästamižfabrikal penid löudmižsijid lidnas ümbri, mugažo lihamaidkombinat i maplodunfabrik (kazmuzhonuzedheotand i konservad) ratas. [[Bilibinon AES]] (48 MVt) lämbitab lidnad da varatoitab sidä elektroenergijal, sen vajehtuz dizel'stancijal planiruiše vspäi 2019.

== Geografijan andmused ==
Lidn sijadase Karal'vaam-jogen lanktendan sijas Sur' Keperveem-jogehe ([[Kolim]]an hurapol'ne bassein), 270 m ü.m.t. keskmäižel korktusel. Matkad [[Anadir'|Anadirihesai]] om 625 km suvipäivnouzmha. Lähembaine lidn om [[Pevek]] 240 km pohjoižpäivnouzmha orhal vai 360 km grunt- i tal'vteidme.

Keperveem-žilo mülüb lidnankundha Bilibinon ližaks, lendimport sijadase siš.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 5 506 ristitud, lidnankundan 5 829 ristitud, rajonan koume nelländest. Kaikiš suremb lidnan ristitišt oli 15 558 vl 1989. Vl 2017 kaik 5 560 ristitud elihe lidnankundas.

[[Ortodoksine hristanuskond|Ortodoksižen hristanuskondan]] ph. Serafim Sarovalaižen pühäpert' om saudud lidnas vodele 2009.

Piterin tegimištoliž-ekonomižen kolledžan filial om professionaližen opendusen aluzkundaks.

== Galerei ==
<gallery mode="packed" heights="125px">
Bilibinsky District, Chukotka Autonomous Okrug, Russia - panoramio (70).jpg|Telekommunikacine «Orbita»-kaimdaistancii (2015)
GOD - panoramio.jpg|Ph. Serafim Sarovalaižen jumalanpert', vn 2013 nägu
Bilibino Nuclear Power Plant 2016-04 1.JPG|Bilibinon AES vn 2016 sulakus
Bilibinsky District, Chukotka Autonomous Okrug, Russia - panoramio (33).jpg|Arktik-mikrorajonas (2014)
Bilibinsky District, Chukotka Autonomous Okrug, Russia - panoramio (288).jpg|Lidnan ujundbassein vl 2013
</gallery>

== Homaičendad ==
<references />

== Irdkosketused ==
* [http://www.bilchao.ru/index.php?newsid=33 Bilibino-lidnankund da küläkundad Bilibinon rajonan oficialižel ''bilchao.ru''-saital.] {{ref-ru}}
{{Commons|Category:Bilibino}}

{{Čukotkan avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čukotkan avtonomižen ümbrikon lidnad]]
[[Kategorii:Bilibinon rajon|*]]
