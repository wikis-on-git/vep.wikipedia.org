{{1000}}{{A10000}}
{{Personalii
| изображение = Mohammad Shams al-Din Hafez.jpg
| описание изображения = Hafizan kuva Persijan «Hafizan Divan»-runokogodusespäi, 18. voz'sada
}}
'''Šamsuddin Muhammad Hafiz Širazi''' ({{lang-fa|خواجه شمس‌الدین محمد حافظ شیرازی‎}}; sünd. läz 1325 vot, [[Širaz]]-lidn, [[Iran|Persii]] — kol. vll 1389..1390, sigä-žo) oli persine runokirjutai i islaman [[sufizm]]an šeih. Kirjuti lirikad gazel'-strofal.

== Biografii ==
Hafizan Baha ad-Din-tat oli elokaz kivihilentorgovan. Tat koli runokirjutajan laps'aigan, no koume poigad jäihe hänen elota, toižed ristitud saihe sidä. Norembaine Hafiz-vell' jäi elämhä mamanke. Kahesavozne prihaine tezi runokirjutajiden sädusid, lugi «[[Koran]]»-pühäkirjan täuzin i sai hengelišt ''hafiz''-arvod (Koranan kaičii, voi deklamiruida sidä täuzin muštospäi), radoi paštandsijas i openui maktab-školas. Oli medrese-školan pästnikan noril vozil.

Koranan tedai kändihe [[Attar]]an openikaks 21-voččel, openui runoiden sädamižele. Radnikoiči Abu-Ishak-valdoičijan tanhal Koranan lugijan i runokirjutajan, mahtoi pagišta [[araban kel'|araban kelel]]. Möhemba-ki Hafiz Širazi oli tanhalaine, eli gollüdes kaiken igän. Lähižiden maiden käskijad kucuiba runokirjutajad ičezennoks, Hafiz-žo jäi kodimas gollüdespäi i statjan tagut.

1930-nzil vozil mavzolei om saudud runokirjutajan kauman päl Širazas pühämatkajiden täht.

== Kanz ==
Hafiz Širazi nai ičeze igän kahtendes poles. Hänen ak i kaks' poigad koliba runokirjutajan elon aigan völ.

== Sädused ==
Hafiz kirjuti äi runoid armastuses, vinas, londusen čomudes i [[roz]]iš, sen tagut sai ''Šekerleb''-närituznimed («saharsu»). Kirjuti ičeze elon-ki polhe, sebranikoiš, mel'heižes neiččes. Runoiden original om melodine i voib pajatada niid.

Surmanjäl'ghine «Divan»-kogoduz om pästtud tošti äi kerdad. Ottomanan imperijan pästand putui Evropha, [[Johan Vol'fgang fon Göte|Göten]] i [[Aleksandr Puškin|Puškinan]] sädamižen pordod oma pühätadud Hafizale. Kogoduz mülütab 418 lirišt runod (gazelid), 29 pen't runod, 41 aforistišt nell'rivinikad, 5 sured panegirikad i 3 mesnevi (vägimehelišt romantišt poemad): «Meckapospedr», «Saki-name» i «Moganni-name». Üks' gazel' kogoneb 5..7 kaks'rivinikaspäi.

== Homaičendad ==
<references/>

[[Kategorii:Iranan runokirjutajad]]
[[Kategorii:Runokirjutajad kirjamišton mödhe]]
[[Kategorii:Personalijad kirjamišton mödhe]]
[[Kategorii:Sündnuded Širazha]]
[[Kategorii:Kolnuded Širazas]]
