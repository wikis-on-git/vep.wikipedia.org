{{Eländpunkt
 | Nimi = Potsdam
 | Lidnanznam = Coat of arms of Potsdam.svg
 | Flag = Flag of Potsdam.svg
 | Lidnanznam text = Potsdaman lidnanznam
 | Flag text = Potsdaman flag
 | Valdkund = Saksanma
 | Eläjiden lugu = 167,745
 | Voz' = 2015
 | Pind = 188.25
 | Fail = Potsdam Hauptbahnhof Luftansicht.jpg
 | Pämez' = Jan Jakobs (2002-)
 | Telefonkod = +49-331
 | Aigvö = tal'vel [[UTC]]+1,<br />kezal [[UTC]]+2
}}
[[Fail:Stadtverwaltung Potsdam.jpg|thumb|left|250px|Lidnan ohjastusen pert' (2005).]]
'''Potsdam''' (mugažo [[saksan kel'|saksan kelel]], virktas: [ˈpɔtsdam]; [[alalužican kel'|alalužic]].: ''Podstupim'') om lidn [[Saksanma]]n päivnouzmas. Se om [[Brandenburg]]-federacijanman administrativižeks keskuseks.

Potsdaman lidnused da sadud mülüdas [[UNESCO|UNESCO:n]] mail'man jäl'gusen nimikirjuteshe vozispäi 1990-1999.

== Istorii ==
Eländpunkt mainitase ezmäižen kerdan vl 993, konz rimalaine Otton III-imperator lahjoiči nenid maid Kvedlinburgan abbatusele. Vl 1345 sai torguindan oiktusid da lidnan statusad.

Vl 1660 Prussijan Fridrih Vil'gel'm-gercog (Brandenburgan kurfürst) pani Potsdamad ičeze rezidencijaks [[Berlin]]anke ühtes. Vspäi 1713 Potsdam tegihe sodavägiden järedaks sijaduseks. Edel 1918 vot [[Prussii|Prussijan]], sid' [[Germanijan imperii|Germanijan imperijan]] käskuzkund, ohjastusen äjad sauvused sijazihe Potsdamas. Vl 1945 (17. heinku - 2. eloku) [[Potsdaman konferencii]] oli lidnas, se märhapani [[Evrop]]an da [[Japonii|Japonijan imperijan]] tulijad aigad.

== Geografijan andmused ==
Potsdam mülüb [[Berlin]]-pälidnan aglomeracijha, sijadase sen suvipäivlaskmaižen röunan taga, 20 kilometras sen keskusespäi. [[Vilusoda]]n aigan ümbärzihe [[Päivlaskmaine Berlin|Päivlaskmašt Berlinad]], i Berlinan keskuz oli 40 kilometras. Lidn seižub [[Hafel']]-jogen ([[El'b]]an oiged ližajogi) läz 20 järvid randoil, 29..114 m korktusil valdmeren pindan päl (32 m om keskmäine).

Potsdam jagase 9 lidnümbrikho (saks. ''Ortsteil'').

== Eläjad ==
Vl 2010 eläjiden lugu oli 156 906 ristitud. Vl 2015 ristitišt oli kaikiš suremb lidnan istorijas — 167 745 eläjad. Potsdaman universitetan aluz om pandud vl 1991, i ristitišton kudendez' om üläopenikoikš. Enamba 30 tedoinstitutoid sijadasoiš lidnas (fizik, fiziologii, klimat).

== Transport ==
Avtobusad da tramvaid oma kundaližeks transportaks lidnas. Lidnelektrojonusiden S7-jono ühtenzoitab Potsdamad Berlinanke. «Berlin — Potsdam»-raudte tegihe ezmäižeks valdkundas vl 1839, nügüd'aigan raudterengaz ümbärdab Berlinad Potsdamanke.

== Irdkosketused ==
* [http://www.potsdam.de/ Potsdam-lidnan ohjastusen oficialine sait.] {{ref-de}}
{{Commons|Potsdam}}

{{Saksanman federacijanmad}}

{{stub}}
[[Kategorii:Potsdam| ]]
[[Kategorii:Saksanman lidnad]]
[[Kategorii:Eländpunktad kirjamišton mödhe]]
[[Kategorii:Brandenburg|*]]
