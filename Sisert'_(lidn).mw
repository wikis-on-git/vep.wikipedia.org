{{Eländpunkt
 | Nimi = Sisert'<br/>Сысерть
 | Lidnanznam = Coat of Arms of Sysert (Sverdlovsk oblast).png
 | Flag = Flag of Sysert (Sverdlovsk oblast).png
 | Lidnanznam text = Sisertin lidnanznam
 | Flag text = Sisertin flag
 | Valdkund = Venäma
 | Eläjiden lugu = 20,962
 | Voz' = 2017
 | Pind = 20
 | Fail = Виды с горы - panoramio.jpg
 | Pämez' = Dmitrii Niskovskih<br />(sügüz'ku 2017—)
 | Telefonkod = +7-34374-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Sisert' ''' ({{lang-ru|Сысе́рть}}) om [[Venäma]]n lidn [[Sverdlovskan agj]]an suves. Se om [[Sisertin lidnümbrik]]on administrativine keskuz, mülüb [[Jekaterinburg]]an lidnaglomeracijha.

== Istorii ==
Eländpunktan aluz om pandud vl 1732 kuti radnikoiden ''Sisertin Tegim-žilo'' ({{lang-ru|Сысертский Завод}}) raudtegimenno, kudambad saudihe venämalaižen Georg Vil'hel'm de Gennin-sodainženeran käskön mödhe. Nimitihe jogen mödhe. Sisertin Tegim sai radnikžilon statusad vl 1928. Udesnimitihe nügüdläižikš vl 1932. Žilo sai lidnan statusad vn 1946 31. päiväl redukud. Erigoittihe Üläsisert'-žilod (1138 rist. vl 2010) lidnaspäi vn 1950 sulakus.

Sisert' šingotase porcellanantegimel (astjad, ikonostasad, kuvapatshaižed) i mašiništonsauvomižen «Uralgidromaš»-tegimel (pompad, gidroturbinad, korgedvol'taižen mašiništon palad).

== Geografijan andmused ==
Lidn sijadase Sisert'-jogen muugotil randoil (76 km pitte, [[Iset'|Isetin]] oiged ližajogi, [[Obinjogi|Obin]] hurapol'ne bassein), 240 m ü.m.t. keskmäižel korktusel. Edel lidnad jogen padosein sädab kaidad lidnalašt pit'kad uitod suvipäivlaskmha lidnaspäi, Ilijinskii-uit om jogen mödvedhe pohjoižpäivnouzmha lidnaspäi. Bessonovan-mägi om lidnas (ven. ''гора Бессонова'').

Matkad [[Jekaterinburg]]hasai om 30 km pohjoižhe-lodeheze orhal vai M5-avtotedme (Jekaterinburg — [[Čeläbinsk]]), trass ümbärdab lidnad päivnouzmaspäi. Turbinnai-raudtestancii (ven. ''Турбинная'') radab vaiše jüguiden täht, se om 29-kilometrižen raudtesarakon lopstancijaks Sisert'-žilospäi Jekaterinburgan suves, saudihe sarakod vll 1943−1944. Toižed lähembaižed lidnad oma [[Aramil']] 25 km pohjoižhe M5-trassadme i [[Polevskoi]] 36 km päivlaskmha orhal vai 43 km avtotedme.

== Eläjad ==
Vn 2010 Venäman rahvahanlugemižen mödhe eläjiden lugu oli 20 465 ristitud, lidnümbrikon koumandez. Kaikiš suremb lidnan ristitišt oli 22..23 tuhad vozil 1967 i 1989−2003 (23 000 eläjid vl 1989). [[Ortodoksine hristanuskond|Ortodoksižen hristanuskondan]] kaks' jumalanpertid da časoun' oma olmas lidnas.

Rahvahad (ozutadud rahvahudenke vl 2010): [[venälaižed]] — 94,6%, [[totarlaižed]] — 1,3%, toižed rahvahad — 4,1%.

Sisertin socialiž-ekonomine tehnikum om professionaližen opendusen aluzkundaks.

== Irdkosketused ==
* [http://dumasysert.ru/ Lidnümbrikon Duman oficialine sait (''dumasysert.ru'').] {{ref-ru}}
* [http://admsysert.ru/ Lidnümbrikon Administracijan oficialine sait (''admsysert.ru'').] {{ref-ru}}
{{Commons|Category:Sysert}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sisertin lidnümbrik|*]]
