{{Eländpunkt
 | Nimi = Turinsk<br/>Туринск
 | Lidnanznam = Coat of Arms of Turinsk (Sverdlovsk oblast).png
 | Flag = Flag of Turinsk (Sverdlovsk oblast).png
 | Lidnanznam text = Turinskan lidnanznam
 | Flag text = Turinskan flag
 | Valdkund = Venäma
 | Eläjiden lugu = 17,316
 | Voz' = 2017
 | Pind = 28
 | Fail = Дом С.А. Чиркова.jpeg
 | Pämez' = Andrei Belousov<br />(keväz'ku 2011—)
 | Telefonkod = +7-34349-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Turinsk''' ({{lang-ru|Туринск}}) om [[Venäma]]n lidn [[Sverdlovskan agj]]an päivnouzmas. Se om [[Turinskan lidnümbrik]]on (edel 2006 vot — rajonan) administrativine keskuz.

== Istorii ==
Ende ''Jepančin-jurt''-eländpunkt oli olmas lidnan sijas, se oli muretud [[Jermak]]al. Nügüdläižen eländpunktan aluz om pandud vl 1600 kuti lidnuz kaičemha vezited [[Solikamsk]]aspäi Sibirihesai, nimitihe jogen mödhe. 1640-nziš vozišpäi eländpunkt šingotihe sijaližen villän torguindal. Vl 1750 lidnuz paloi lophu, no panihe bumagmanufakturan alust. Turinsk sai Tobol'skan agjan makundan lidnan statusad vl 1782. Raudte läbiti lidnad vodele 1916, raudtestancii nimitase ''Turinsk-Ural'skii''.

Turinsk šingotase cellülozbumagaižel tegimel (bumag, špalerad, pukuidlehthed), metallan i mecan ümbriradmižel, sömtegimištol, lebukeskusel hulanno purtkenno.

== Geografijan andmused ==
Lidn sijadase Turinskan tazangištol, [[Tur (jogi)|Tur-jogen]] oiktal randal ([[Tobol]]an hura ližajogi, [[Obinjogi|Obin]] hurapol'ne bassein), 80 m ü.m.t. keskmäižel korktusel. Kaks'kilometrine avtotesild ühtenzoitab Turan randoid «Jekaterinburg — [[Tavd]]»-avtotel, se ümbärdab lidnad pohjoižespäi. Matkad [[Jekaterinburg]]hasai om 228 km suvipäivlaskmha orhal, 260 km avtotedme vai raudtedme. Lähembaine lidn om [[Irbit]] 55 km suvipäivlaskmha orhal, 64 km avtotedme vai raudtedme.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 17 925 ristitud, lidnümbrikon kaks' koumandest. Kaikiš suremb lidnan ristitišt oli 22..23 tuh. eläjid vll 1967−1998 (23 300 rist. vl 1992). [[Ortodoksine hristanuskond|Ortodoksižen hristanuskondan]] kaks' jumalanpertid i ph. Mikulain naižjumalankodi oma olmas lidnas.

Rahvahad (ozutadud rahvahudenke vl 2010): [[venälaižed]] — 96,8%, toižed rahvahad — 3,2%.

Turinskan äiprofil'ne tehnikum om professionaližen opendusen aluzkundaks.

== Irdkosketused ==
* [http://turinsk.midural.ru/ Lidnümbrikon tobmuden aluzkundoiden oficialine sait (''turinsk.midural.ru'').] {{ref-ru}}
* [http://gorodturinsk.ru/ Lidnan informacine sait (''gorodturinsk.ru'').] {{ref-ru}}
{{Commons|Category:Turinsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Turinskan lidnümbrik|*]]
