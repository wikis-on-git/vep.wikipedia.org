{{Eländpunkt
 | Nimi = Valdai<br />Валдай
 | Lidnanznam = Coat of Arms of Valday (Novgorod oblast).png
 | Flag = Flag of Valday (Novgorod oblast).png
 | Lidnanznam text = Valdain lidnanznam
 | Flag text = Valdain flag
 | Valdkund = Venäma
 | Eläjiden lugu = 14,379
 | Voz' = 2017
 | Pind =
 | Fail = Valdai-1.jpg
 | Pämez' = Vladimir Litvinenko<br />(sügüz'ku 2015—)
 | Telefonkod = +7-81666-xx-xxx
 | Avtokod = 53
 | Aigvö = [[UTC]]+3 ([[MSK]]+0)
}}
'''Valdai''' ({{lang-ru|Валдай}}) om [[Venäma]]n lidn da lidnankund [[Uz'lidnan agj]]an suvipäivnouzmas. Se om [[Valdain rajon]]an administrativine keskuz.

== Istorii ==
Eländpunkt mainitase ezmäižen kerdan vl 1495 kuti ''Valdain selišš'' ({{lang-ru|Валдайское селище}}), nimitihe tahondan da järven mödhe. Žilo sai lidnan statusad vl 1770, sijazihe «Moskv — Piter»-traktal (nüg. M10-trass).

Lidn šingotase mašiništonsauvomižel (optiž-mehanine tegim, pomptegim) i sömtegimištol (konservtegim, leibäntegim).

== Geografijan andmused ==
Lidn sijadase ühtennimižen järven randan da [[Valdai (ülüz)|ülüden]] päivlaskmas, 210 m ü.m.t. keskmäižel korktusel. Matkad [[Sur' Uz'lidn|Surhe Uz'lidnhasai]] om 130 km lodeheze orhal vai 140 km avtotedme. Lähembaižed lidnad oma [[Okulovk]] 44 km pohjoižpäivnouzmha orhal vai 66 km avtol i [[Bologoje]] (Tverin agj) 48 km päivnouzmha orhal vai 66 km M10-trassadme.

Zimogor'je-žilo (804 rist. vl 2016) mülüb lidnankundha Valdain ližaks. Lidnankundan pind — 28,41 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 16 098 ristitud, lidnankundan — 16 983 ristitud, rajonan kaks' koumandest. Kaikiš suremb lidnan ristitišt oli enamba 19 tuh. eläjid vll 1989−1998 (19 800 rist. vl 1996). Vl 2017 kaik 15 169 ristitud elädas lidnankundas. [[Ortodoksine hristanuskond|Ortodoksižen hristanuskondan]] Iverin Jumalanmaman jumalaižen Pühäjärven mez'jumalankodi om olmas vspäi 1653 järven sarel, 10 km lidnan keskusespäi avtotedme.

Valdain agrarine tehnikum i servisan da ohjandusen kolledž oma professionaližen opendusen aluzkundoikš.

== Irdkosketused ==
* [http://valday-gorod.ru/ Lidnan Ezitajiden Nevondkundan oficialine sait (''valday-gorod.ru'').] {{ref-ru}}
* [http://valdayadm.ru/ Lidnankundan da rajonan ühthižen administracijan oficialine sait (''valdayadm.ru'').] {{ref-ru}}
{{Commons|Category:Valday}}

{{Uz'lidnan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Uz'lidnan agjan lidnad]]
[[Kategorii:Valdain rajon|*]]
