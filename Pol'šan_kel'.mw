{{10000}}{{A10000}}
'''Pol'šan kel'''' (ičeze nimitused: ''język polski'' vai ''polszczyzna'') om [[pol'šanmalaižed|pol'šanmalaižiden]] kel' da [[Pol'šanman Tazovaldkund]]an valdkundkel', mugažo [[Evropan Ühtištuz|EÜ:n]] üks' oficialižiš kelišpäi. Pol'šan kel' om [[indoevropižed keled|indoevropine]], [[slavižed keled|slavine]] kel'.

Pagižijoiden lugu om enamb 40 mln ristituid (2007), sidä kesken 36,41 mln rist. elädas Pol'šanmas (vn 2011 rahvahanlugemine).

Kaikiš amuižemb kirjutadud purde om 14. voz'sadan «Sventokšiski-mägiden pühäpaginad» (pol'š. ''Kazania Świętokrzyskie''). Paginoiden gruppad: Suren Pol'šanman, Penen Pol'šanman, mazoveckan, silezijan, kašuban. Kirjankel' om sätud ezmäižen kahten paginan alusel.

Reguliruindorganzacii om Pol'šan kelen Nevondkund (''Rada Języka Polskiego'') Pol'šanman Tedoakademijanno vn 1996 sügüz'kuspäi, sijadase [[Varšav]]an Stašican pert'kulus.

== Pol'šan kelen kirjamišt ==
[[Fail:Polish-alphabet.png|thumb|right|250px|Pol'šan kelen kirjamed]]
Kaik 32 kirjant om pol'šan kelen kirjamištos:
[[A]]a, [[Ą]]ą, [[B]]b, [[C]]c, [[Ć]]ć, [[D]]d, [[E]]e, [[Ę]]ę, [[F]]f, [[G]]g, [[H]]h, [[I]]i, [[J]]j, [[K]]k, [[L]]l, [[Ł]]ł, [[M]]m, [[N]]n, [[Ń]]ń, [[O]]o, [[Ó]]ó, [[P]]p, [[R]]r, [[S]]s, [[Ś]]ś, [[T]]t, [[U]]u, [[W]]w, [[Y]]y, [[Z]]z, [[Ź]]ź, [[Ż]]ż.

Kirjamištos om mugažo 7 [[digraf]]ad (''ch, cz, dz, dź, dż, sz, rz'') da trigraf ''dzi''.

== Lugusanad ==
* '''jeden''' — üks' 
* '''dwa''' — kaks' 
* '''trzy''' — koume 
* '''cztery''' — nell' 
* '''pięć''' — viž 
* '''sześć''' — kuz' 
* '''siedem''' — seičeme 
* '''osiem''' — kahesa 
* '''dziewięć''' — ühesa 
* '''dziesięć''' — kümne
* '''dwadzieścia''' — kaks'kümne
* '''trzydzieści''' — koumekümne
* '''sto''' — sada
* '''tysiąc''' — tuha

== Frazad ==
* Cześć! — Tervhen!
* Jak masz na imię? — Kut sindai kuctas?
* Skąd jesteś? — Kugalaine oled?
* Gdzie mieszkasz? — Kus sinä eläd?
* Pa! / Do zobaczenia wkrótce! — Nägemižhesai!
* Dziękuję. — Kitän.

== Homaičendad ==
<references/>

[[Kategorii:Pol'šan kel'| ]]
[[Kategorii:Keled i dialektad kirjamišton mödhe]]
[[Kategorii:Litvanman keled]]
[[Kategorii:Pol'šanman keled]]
[[Kategorii:Vaugedvenäman keled]]
