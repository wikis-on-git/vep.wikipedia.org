{{1000}}
{{Valdkund
| Nimi = Korejan Tazovaldkund<br />대한민국, 大韓民國<br /><small>''(Tehan Minguk)''</small>
| Valdkundznam = Coat of arms of South Korea.svg
| Flag = Flag of South Korea.svg
| Valdkundznam text = Korejan Tazovaldkundan znam
| Flag text = Korejan Tazovaldkundan flag
| Pälidn = Seul
| Eläjiden lugu = 49,039,986<ref>[https://www.cia.gov/library/publications/the-world-factbook/geos/ks.html Korejan Tazovaldkundan ristitišt. — Mail'man faktoiden kirj (Cia.gov).] {{ref-en}}</ref>
| Voz' = 2014
| Pind = 99,392
| Kart = LocationSouthKorea.svg
| Kel' = [[korejan kel'|korejan]]
| Valdkundan pämez' = [[Mun Čže-in]]
| Päministr = [[Li Nagön]]
| Religii = [[hristanuskond]], [[ateizm]], [[buddizm]]
| Valüt = [[suvikorejan von]] (₩) (KRW)
| Internet-domen = [[.kr]], [[.한국]]
| Telefonkod = +82
| Aigvö = [[UTC]]+9
}}
'''Korejan Tazovaldkund''' ([[korejan kel'|kor.]]: 대한민국, 大韓民國 (''Tehan Minguk''), [[anglijan kel'|angl.]]: ''Pepublic of Korea'', se om täuz' oficialine nimi) om valdkund [[Päivnouzmazii|Päivnouzmazijas]]. Toine valdkundan nimi om '''Suvikorei''', sidä kävutadas erižtel da levedašti. Se sijadase [[Korejan pol'sar'|Korejan pol'saren]] suves. Pälidn da kaikiš suremb lidn om [[Seul]].

== Istorii ==
Vl 1945 elokun 15. päiväl Korejan territorii oli päzutadud [[Japonii|Japonijan]] sodavägišpäi.

Vl 1948 elokun 15. päiväl Korejan Tazovaldkundan aluz oli pandud.

Vl 1948 heinkun 17. päiväl Konstitucijan ezmäine versii oli vahvištadud (nügüd' Konstitucijan päiv). Sen jäl'ghe toihe vajehtusid Konstitucijha vozil 1952, 1954, 1960, 1962, 1972, 1980. Vs 1988 uhokun 25. päiväspäi nügüdläine Konstitucijan versii om väges, se om hüvästadud kaiken rahvahan referendumal vl 1987 redukun 28. päiväl (93% oli «za»). «Kudenz' tazovaldkund» lugul om nügüd' Suvikorejas.

Suvikorei lugeb [[Pohjoižkorei|Pohjoižkorejad]] «valdkundanvastaižeks organizacijaks».

== Geografii da klimat ==
[[Fail:South Korea Topography.png|thumb|left|250px|Korejan Tazovaldkundan topografine kart.]]
Korejan Tazovaldkund otab [[Korejan pol'sar'|Korejan pol'saren]] suvipol't, sen pol'saren ühthine piduz om läz 1100 km.

Suvikorejal om meriröunoid [[Japonii|Japonijanke]] da [[Kitai]]nke, mugažo om demilitarizuidud zon 4 kilometrad levette da 241 km pitte [[Korejan Rahvahaliž-Demokratine Tazovaldkund|Pohjoižkorejanke]] (saudud vl 1960-70).

Ümbärdajad mered: [[Pakuine meri]] om päivlaskmas, [[Japonine meri]] — päivnouzmas, [[Päivnouzmaižen Kitain meri]] da sen [[Korejan sal'm]] oma suves. Randanpiduz om 2413 km.

Landšaft om mägihine tobjimalaz. Tazangištod ottas 30% man territorijad.

Läz merirandištod om 3 tuhad sart. Ned sared oma pened, sariden tobmad — rahvahatomad. Kaikiš järedamb om [[Čedžudo|Čedžudo-sar']].

Klimat om mussonine. Kezal om räk da luja nepsuz, tal'v om viluhk (lumenke) da kuiv. Vodenkeskeine sadegiden norm om läz 1400 mm.

== Tobmuden organad ==
[[Fail:Korea-Seoul-Blue House (Cheongwadae) Reception Center 0688&9-07 cropped.jpg|thumb|right|250px|Päpertid Čhonvades (Suvikorejan prezidentan oficialine rezidencii), [[Seul]].]]
Ohjandusen form om unitarine [[prezidentine tazovaldkund|prezidentine]] tazovaldkund äjiden partijoiden sistemanke.

Suvikorei om konstitucine demokratii ''Kudenden Tazovaldkundan'' olendan aigalpäi.

Korejan Tazovaldkundan pämez' om prezident. Hänen valdatusiden strok om viž vot, valitas tošti ei sa. Enzne prezident, [[Pak Kin He]], oli ezmäižeks naižeks neciš radsijas. Händast valitihe vl 2012, hän eziti ''Senuri''-partijan, läksi radospäi impičmentan rezul'tataks parlamentan ühtnijoišpäi. Vs 2016 tal'vkun 9. päiväspäi [[Hvan Göan]]-päministr tegi prezidentan-ki velgusidme. Edelstrokuižed prezidentan valičendad linniba vl 2017 semendkun. 9. päiväd, oppozicijan kandidat oti vägestust — [[Mun Čže-in]] (sai 41,08%), tuleb radho 10. päiväspäi, valičendoiden rezul'tatan tedotusen jäl'ghe kerdalaz. Sil-žo päiväl hän pani toišt päministrad, [[Li Nagön]] sai radnikust.

Suvikorejan parlament om Nacionaline Suim (üks'kodine, 299 ristitud). 243 deputatad valitadas üks'mandatižiš ümbrikoiš, 56 — partijoiden nimikirjutesiden mödhe. Bar'jer päzutamha parlamentha om 5 procentad, deputatoiden valdatusiden strok — nell' vot.

== Administrativiž-territorialine jagand ==
&nbsp;&nbsp;&nbsp;''Kacu kirjutuz: [[Korejan Tazovaldkundan administrativiž-territorialine jagand]].''

Suvikorejas om 9 provincijad, 6 lidnad provincijan oiktusidenke da 1 lidn eriliženke statusanke.

== Eläjad ==
Korejan Tazovaldkundas elädas [[korejalaižed]].

Lidnad-millionerad: [[Seul]], [[Pusan]], [[Inčhon]], [[Tegu]], [[Kvandžu]], [[Tedžon]], [[Ul'san]].

== Ekonomik ==
Korejan Tazovaldkund om šingotadud valdkund ekonomižešti. Nece om kaikiš järedamb laividen sauvoi mail'mas. Holitesen sfer otab 2/3 ekonomikad. Sen šingotadud avto- da elektrotehnine tegimišt om tetab kaikes mail'mas (äiprofiližed «[[Hyundai]]»- da «[[Samsung]]»-holdingad). Sil-žo aigal om-ki problemoid: mankaivatusid om vähä, arvoimižed otamha velgha oma ahthad, sikš miše ekonomikan kazvand kändase stagnacijaks paksus.

Vs 2014 vilukun 1. päiväspäi ei pida vizoid ajelemha Venäman da Suvikorejan keskes.

== Homaičendad ==
<references />

== Irdkosketused ==
* [http://www.cwd.go.kr/ Korejan Tazovaldkundan prezidentan administracijan oficialine sait.] {{ref-ko}} {{ref-en}}
* [http://www.assembly.go.kr/ Korejan Tazovaldkundan parlamentan oficialine sait.] {{ref-ko}} {{ref-en}}

{{Commons|South Korea}}
{{Azii}}

[[Kategorii:Korejan Tazovaldkund| ]]
