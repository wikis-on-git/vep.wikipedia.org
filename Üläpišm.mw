{{Eländpunkt
 | Nimi = Üläpišm<br/>Верхняя Пышма
 | Lidnanznam = Coat of Arms of Verkhnyaya Pyshma (Sverdlovsk oblast).png
 | Flag = Flag of Verkhnyaya Pyshma (Sverdlovsk oblast).png
 | Lidnanznam text = Üläpišman lidnanznam
 | Flag text = Üläpišman flag
 | Valdkund = Venäma
 | Eläjiden lugu = 74,262
 | Voz' = 2021
 | Pind = 60
 | Fail = Verkhnyaya Pyshma Panorama.jpg
 | Pämez' = Ivan Solomin<br />(eloku 2017—)
 | Telefonkod = +7-34368-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Üläpišm''' ({{lang-ru|Ве́рхняя Пышма́}}, {{lang-tt|Югары Пышма}}) om [[Venäma]]n lidn [[Sverdlovskan agj]]an suves. Se om [[Üläpišman lidnümbrik]]on administrativine keskuz, [[Jekaterinburg]]an pohjoine ezilidn.

== Istorii ==
Pišm-külä mainitase lidnan territorijal vl 1701. Eländpunktan aluz om pandud vl 1854 kuti Vas'kne Kaivuz-žilo ({{lang-ru|Медный Рудник}}) [[vas'k]]en samižen zavodindanke. Saudihe vas'kensuladamižtegint kahtes vodes. Žilo sai lidnan statusad nügüdläiženke nimenke vn 1946 22. päiväl uhokud, nimitihe jogen mödhe. Vspäi 1963 alištub agjan tobmudele oikti.

Üläpišm šingotase vas'ken i harvoiden mametalloiden ([[samarii]], [[disprozii]], [[vanadii]]) metallurgijal («Uralan kaivuzmetallurgižen kompanijan» baz), neniden metalloiden mašiništonsauvomižel ([[elektrovedim]]ed, lehtezmetall, vanuim, magnitad, mašiništ ühthekeitandan täht), sömtegimištol (maidtegim, leibänkombinat), mugažo himižreaktividen tegim i leskusenvastaižiden materialoiden tegim ratas.

== Geografijan andmused ==
Lidn sijadase [[Pišm]]-jogen purtkenno (joginiškanno, [[Tur (jogi)|Turan]] oiged ližajogi, [[Obinjogi|Obin]] hurapol'ne bassein), 270 m ü.m.t. keskmäižel korktusel. Agjan [[Jekaterinburg]]-keskuz zavodiše ani suvhe, rengazavtoten taga. Lidnoiden keskused oma 14 kilometras toine toižespäi. Toižed lähembaižed lidnad oma [[Berözovskii (Sverdlovskan agj)|Berözovskii]] 15 km suvipäivnouzmha avtotedme i [[Sredneural'sk]] kaks' kilometrad lodeheze avtol.

== Eläjad ==
Vn 2010 Venäman rahvahanlugemižen mödhe eläjiden lugu oli 59 749 ristitud, lidnümbrikon viž kudendest. Kaikiš suremb lidnan ristitišt om nügüd'.

Rahvahad (ozutadud rahvahudenke vl 2010): [[venälaižed]] — 84,0%, [[totarlaižed]] — 8,8%, [[baškiralaižed]] — 1,8%, toižed rahvahad — 5,4%.

[[Ortodoksine hristanuskond|Ortodoksižen hristanuskondan]] koume jumalanpertid<ref>[http://sobory.ru/geo/locat/610 Üläpišman pühäpertid ''sobory.ru''-saital.] {{ref-ru}}</ref> oma olmas lidnas: Jumalanmaman Emäganpäivän (om saudud vll 1997−2000), ph. Aleksandr Nevalaižen (kaumžomal), phh. Ioakiman i Annan (letihe vll 2019−2020). [[Islam]]an pühäpert' Ismail al'-Buhari-imaman nimed om avaitud.

Professionaližen opendusen aluzkundad: Üläpišman mehaniž-tehnologine «Junost'»-tehnikum<ref>[http://вп-юность.рф/ Üläpišman mehaniž-tehnologižen «Junost'»-tehnikuman sait (''вп-юность.рф'').] {{ref-ru}}</ref>, UKMK:n Tehnine universitet (privatine)<ref>[http://tu-ugmk.com/ UKMK:n Tehnižen universitetan sait (''tu-ugmk.com'').] {{ref-ru}}</ref>, Uralan valdkundaližen kolledžan Ivan Polzunovan nimed filial.

== Galerei ==
<gallery mode="packed" heights="125px">
Christi-Verklaerungs-Kathedrale - Newjansk.JPG|Jumalanmaman Emäganpäivän jumalanpert', vn 2010 nägu
Mosque verkhnyaya pyshma.JPG|Mečet' Ismail al'-Buhari-imaman nimed, vn 2005 nägu
Завод "УралЭлектроМедь" - panoramio.jpg|«Uralelektromed'»-tegimen kontor i pätulend vl 2011
Технический Университет УГМК - panoramio.jpg|UKMK:n Tehnine universitet (2014)
Buildings in Verkhnyaya Pyshma-1.JPG|UKMK:n sportkompleksan jäaren vl 2021
</gallery>

== Homaičendad ==
<references />

== Irdkosketused ==
* [http://movp.ru/ Lidnümbrikon tobmuden aluzkundoiden oficialine sait (''movp.ru'').] {{ref-ru}}
{{Commons|Category:Verkhnyaya Pyshma}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Üläpišman lidnümbrik|*]]
