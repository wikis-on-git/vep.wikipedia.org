{{Venälaižen Federacijan subjekt
|Nimi           = Irkutskan agj
|Venälaine nimi = Иркутская область
|Flag           = [[Fail:Flag of Irkutsk Oblast.svg|150px|Irkutskan agjan flag]]
|FSCoA          = [[Fail:Coat of arms of Irkutsk Oblast.svg|110px|Irkutskan agjan znam]]
|FlagLnk        = Irkutskan agjan flag
|CoALnk         = Irkutskan agjan znam
|FSMap          = [[Fail:Map of Russia - Irkutsk Oblast.svg|300px]]
|FSCtrWhat      = Pälidn
|FSCtrNm        = [[Irkutsk]]
|AreaRnk        = 5
|TotArea        = 774846
|WaterPrcnt     = 3.41
|PopRnk         = 21
|Eläjiden lugu  = 2,404,195
|PopCtDate      = 2018
|PopDens        = 3.10
|GDPRnk         = 17
|GDP            = 1068,7
|GDPCtDate      = 2016
|GDP(PPP)       = 443,3
|FedDistrNm     = Sibirine
|EcRegNm        = Päivnouzmaižen Sibirin
|OfLangs        = [[venäkel']]
|HeadTtl        = Gubernator
|HeadNm         = [[Levčenko Sergei|Sergei Levčenko]]
|ViceTtl        = Ohjastusen ezimez'
|ViceNm         = [[Bolotov Ruslan|Ruslan Bolotov]]
|LegislTtl      = Käskusenandajan Suiman ezimez'
|LegislNm       = [[Brilka Sergei|Sergei Brilka]]
|FSAnthem       = 
|Domain         = 
|CadNo          = 38, 85, 138
|MSK            = [[UTC]]+8 ([[MSK]]+5)
}}
'''Irkutskan agj''' ({{lang-ru|Иркутская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Agjan pälidn da kaikiš suremb lidn om [[Irkutsk]].

== Keled ==
Valdkundkel' om üks'jäine — [[venäkel']].

== Istorii ==
Irkutskan agj om olmas vs 1937 sügüz'kun 26. päiväspäi.

Irkutskan agjan Päkäskuz<ref>[http://constitution.garant.ru/region/ustav_irkut/ Irkutskan agjan Päkäskusen tekst ''constitution.garant.ru''-saital.] {{ref-ru}}</ref> om vahvištadud vn 2009 15. päiväl sulakud Käskusenandajan Suiman ezitajil, om allekirjutadud gubernatoral sen-žo voden 17. päiväl sulakud da om väges möhembaižidenke vajehtusidenke. Vl 2008 ühtištusen [[Ust'-Ordinskijan Burätan avtonomine ümbrik|Ust'-Ordinskijan Burätan avtonomiženke ümbrikonke]] jäl'ghe se vajehti enččen Päkäskusen, kudamb oli vahvištadud vn 1995 10. päiväl uhokud.

== Geografijan andmused ==
[[Fail:Relief Map of Irkutsk Oblast.png|thumb|left|250px|Irkutskan agjan reljefan kart.]]
Agj röunatab [[Saha (Jakutijan) Tazovaldkund]]anke pohjoižpäivnouzmas, [[Baikalantagaine rand|Baikalantagaižen randanke]] päivnouzmas, [[Burätijan Tazovaldkund]]anke päivnouzmas da suves, [[Tuvan Tazovaldkund]]anke suvipäivlaskmas, [[Krasnojarskan rand]]anke päivlaskmas. Irkutskan agj om Venäman kaikiš suremb mererandatoi region.

Pind om 774 846 km². Reskveden [[Baikal]]-järv om agjan suvipäivnouzmröunal. Znamasižed joged oma [[Lenanjogi]], [[Angar (jogi)|Angar]] sen ližajogidenke da [[Alatungusk]]. Kaikiš järedambad ratud vezištod oma [[Bratskan vezivaradim|Bratskan]] da [[Ust'-Ilimskan vezivaradim|Ust'-Ilimskan]] vezivaradimed.

Reljef om mägikaz. Agjan tobj pala sijadase [[Keskuzsibirin mägitazangišt]]on suvipäivnouzmas 500..1000 metrad korktusil. [[Päivnouzmaine Sajan]]-mägisel'g otab agjan suvipäivlaskmad. [[Patoman mägišt]] da [[Stanovoje mägišt]]on pala ottas pohjoižpäivnouzmpol't. Kaikiš korktemb čokkoim sijadase Stanovoje-mägišton Kodar-mägisel'gal, se om [[Martenan mägenpä]] (2988 m)<ref>[http://www.vesti.ru/doc.html?id=891854 У самой высокой горы Иркутской области появилось название. — ''Vesti.ru''.] {{ref-ru}}</ref>. Kaikiš madalamb čokkoim om Udanjogen kendäk lodehes (158 m).

Klimat om terav kontinentaline. Keza om räk da lühüd. Tal'v om vilu, kuiv da pit'k. Heinkun keskmäine lämuz om +15..+20 C°, vilukun kesklämuz om −18 C° suves da −35 C° pohjoižes. Paneb sadegid 300..400 mm Keskuzsibirin mägitazangištol da 600 mm mägisel'giden pautkil. Sadegiden pol' paneb kezal. Viluku om kaikiš kuivamb (11 mm).

Londuseližed pävarad oma [[kuld]], [[kivihil']], [[bur hil']], [[kivivoi]], [[londuseline gaz]], [[raud|raudkivend]], [[magnii]], [[kaolin]], [[sauvondgips]], [[keitandsol]], [[mec]], [[vezi|reskvezi]], [[gidroenergii]].

== Tobmuz ==
[[Fail:Irkutsk Oblast administration.jpg|thumb|right|250px|Agjan gubernatoran, Käskusenandajan Suiman da Ohjastusen pert' [[Irkutsk]]as.]]
Agjan pämez' nimitase gubernatoraks. [[Levčenko Sergei|Sergei Levčenko]] radab gubernatoran vs 2015 redukun 2. päiväspäi. Kaik rahvaz änestab händast videks vodeks. Gubernator om mugažo agjan Ohjastusen pämez', hän märičeb sen strukturad da paneb Ohjastusen ühtnijoid radnikusile. Kaks' ezmäšt varagubernatorad da kaks' muite varagubernatorad oma hänele abhu. Üks' ezmäine varagubernator om Ohjastusen ezimeheks sil-žo aigal. [[Bolotov Ruslan|Ruslan Bolotov]] radab Ohjastusen ezimehen vs 2017 sügüz'kun 25. päiväspäi.

Irkutskan agjan üks'kodine parlament om Käskusenandai Suim. Kaik rahvaz valičeb sen 45 ezitajad videks vodeks. [[Brilka Sergei|Sergei Brilka]] radab Käskusenandajan Suiman ezimeheks vs 2015 semendkun 20. päiväspäi.

Radonoigendai tobmuz om Irkutskan agjan Ohjastuz. Agjan ministrused, radnikoičendad, agentused, ohjandused da laudkundad alištudas Ohjastusele.

Vn 2015 13. da 27. päivil sügüz'kud valitihe gubernatorad, [[Levčenko Sergei|nügüdläine gubernator]] sai vägestust kahtendel tural 56,39% änid satusenke da radab ezmäižen strokun. Käskusenandajan Suiman ühtnijoiden järgenduseližed valičendad oliba vn 2013 8. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 2 428 750 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>, sidä kesken 17 [[vepsläižed|vepsläšt]]<ref>[http://www.gks.ru/free_doc/new_site/perepis2010/croc/Documents/Vol4/pub-04-23.pdf Население коренных малочисленных народов Российской Федерации по родному языку по отдельным субъектам (Venälaižen Federacijan igähižiden vähäluguižiden rahvahiden ristitišt mamankelen da subjektan polhe). — Rosstat (''gks.ru''). — Lp. 12.] {{ref-ru}}</ref>. Lidnalaižiden eläjiden pala om nell' videndest (2018).

Kaik om [[Irkutskan agjan lidnad|kaks'kümne kaks' lidnad]] agjas da 52 lidnanvuittušt žilod. Toižed järedad lidnad (enamba 100 tuh. eläjidenke, surembaspäi penembha) oma [[Bratsk]] i [[Angarsk]]. Vl 2017 kaik om 24 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 88,3%, [[burätalaižed]] — 3,2%, [[ukrainalaižed]] — 1,3%, [[totarlaižed]] — 0,9%, toižed rahvahad — 2,9%, rahvahuden ozutandata — 3,4%.

== Homaičendad ==
<references />

== Irdkosketused ==
* [http://www.irkobl.ru/ Irkutskan agjan gubernatoran da Ohjastusen oficialine portal (''irkobl.ru'').] {{ref-ru}}
* [http://www.irk.gov.ru/ Irkutskan agjan Käskusenandajan Suiman oficialine sait (''irk.gov.ru'').] {{ref-ru}}

{{Irkutskan agjan lidnad}}
{{Venälaižen Federacijan subjektad}}

[[Kategorii:Irkutskan agj| ]]
