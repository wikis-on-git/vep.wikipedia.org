{{Venälaižen Federacijan subjekt
|Nimi           = Irkutskan agj
|Venälaine nimi = Иркутская область
|Flag           = [[Fail:Flag of Irkutsk Oblast.svg|150px|Irkutskan agjan flag]]
|FSCoA          = [[Fail:Coat of arms of Irkutsk Oblast.svg|110px|Irkutskan agjan znam]]
|FlagLnk        = Irkutskan agjan flag
|CoALnk         = Irkutskan agjan znam
|FSMap          = [[Fail:Map of Russia - Irkutsk Oblast.svg|300px]]
|FSCtrWhat      = Pälidn
|FSCtrNm        = [[Irkutsk]]
|AreaRnk        = 5
|TotArea        = 774846
|WaterPrcnt     = 2.9
|PopRnk         = 21
|Eläjiden lugu  = 2,414,913
|PopCtDate      = 2015
|PopDens        = 3.12
|GDP            = 
|GDPCtDate      =
|GDP(PPP)       = 
|FedDistrNm     = Sibirine
|EcRegNm        = Päivnouzmaižen Sibirin
|OfLangs        = [[venäkel']]
|HeadTtl        = Gubernator
|HeadNm         = [[Levčenko Sergei|Sergei Levčenko]]
|ViceTtl        = Ohjastusen ezimez'
|ViceNm         = [[Bitarov Aleksandr|Aleksandr Bitarov]]
|LegislTtl      = Käskusenandajan Suiman ezimez'
|LegislNm       = [[Brilka Sergei|Sergei Brilka]]
|FSAnthem       = 
|Domain         = 
|CadNo          = 38, 85, 138
|MSK            = [[UTC]]+8 ([[MSK]]+5)
}}
'''Irkutskan agj''' ([[venäkel'|ven]].: ''Иркутская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Sibirin federaline ümbrik|Sibirin federaližhe ümbrikho]].

Agjan pälidn da surembaine lidn om [[Irkutsk]].

== Keled ==
Valdkundkel' om üks'jäine — [[venäkel']].

== Istorii ==
Irkutskan agj om olmas vl 1937 sügüz'kun 26. päivälpäi.

Irkutskan agjan Päkäskuz<ref>[http://constitution.garant.ru/region/ustav_irkut/ Irkutskan agjan Päkäskusen tekst (constitution.garant.ru).] {{ref-ru}}</ref> om vahvištadud vl 2009 sulakun 15. päiväl Käskusenandajan Suiman ezitajil, om allekirjutadud gubernatoral sil-žo vodel sulakun 17. päiväl da om väges möhembaižiden vajehtusidenke. Vl 2008 ühtištusen [[Ust'-Ordinskijan Burätan avtonomine ümbrik|Ust'-Ordinskijan Burätan avtonomižen ümbrikonke]] jäl'ghe se vajehti enččen Päkäskusen, kudamb oli vahvištadud vl 1995 uhokun 10. päiväl.

== Geografijan andmused ==
[[Fail:Relief Map of Irkutsk Oblast.png|thumb|left|250px|Irkutskan agjan reljefan kart.]]
Agj röunatab [[Saha (Jakutijan) Tazovaldkund]]anke pohjoižpäivnouzmas, [[Baikalantagaine rand|Baikalantagaižen randanke]] päivnouzmas, [[Burätijan Tazovaldkund]]anke päivnouzmas da suves, [[Tuvan Tazovaldkund]]anke suvipäivlaskmas, [[Krasnojarskan rand]]anke päivlaskmas. Irkutskan agj om Venäman kaikiš suremb mererandatoi region.

Pind om 774 846 km². Reskveden [[Baikal]]-järv om agjan suvipäivnouzmröunal. Surembaižed joged oma [[Lenanjogi]], [[Angar (jogi)|Angar]] sen ližajogidenke da [[Alatungusk]]. Surembaižed ratud vezištod oma [[Bratskan vezivaradim|Bratskan]] da [[Ust'-Ilimskan vezivaradim|Ust'-Ilimskan]] vezivaradimed.

Reljef om mägikaz. Agjan tobj pala sijadase [[Kesksibirin mägitazangišt]]on suvipäivnouzmas 500-1000 metrad korktusil. [[Päivnouzmaine Sajan]]-mägisel'g otab agjan suvipäivlaskmad. [[Patoman mägišt]] da [[Stanovoje mägišt]]on pala ottas pohjoižpäivnouzmpol't. Korktembaine čokkoim sijadase Stanovoje mägišton Kodar-mägisel'gal, se om [[Martenan mägenpä]] (2988 m)<ref>[http://www.vesti.ru/doc.html?id=891854 У самой высокой горы Иркутской области появилось название. — Vesti.ru.] {{ref-ru}}</ref>. Madalambaine čokkoim om Udanjogen kendäk lodehes (158 m).

Klimat om terav kontinentaline. Keza om räk da lühüd. Tal'v om vilu, kuiv da pit'k. Heinkun keskmäine lämuz om +15...+20°C, vilukun kesklämuz om -18°C suves da -35°C pohjoižes. Paneb sadegid 300-400 mm Kesksibirin mägitazangištol da 600 mm mägisel'giden pautkil. Sadegiden pol' paneb kezal. Viluku om kaikiš kuivamb (11 mm).

Londuseližed varad oma [[kuld]], [[kivihil']], [[bur hil']], [[kivivoi]], [[londuseline gaz]], [[raud|raudkivend]], [[magnii]], [[kaolin]], [[sauvondgips]], [[keitandsol]], [[mec]], [[gidroenergii]].

== Tobmuz ==
[[Fail:Irkutsk Oblast administration.jpg|thumb|right|250px|Agjan gubernatoran, Käskusenandajan Suiman da Ohjastusen pert' [[Irkutsk]]as.]]
Agjan pämez' nimitase gubernatoraks. [[Levčenko Sergei|Sergei Levčenko]] radab gubernatoran vs 2015 redukun 2. päiväspäi. Kaik rahvaz änestab händast videks vodeks. Gubernator om mugažo agjan Ohjastusen pämez', hän märičeb sen strukturad da paneb Ohjastusen ühtnijoid radnikusile. Kaks' ezmäšt varagubernatorad da kaks' muite varagubernatorad oma hänele abhu. Üks' ezmäine varagubernator om Ohjastusen ezimeheks sil-žo aigal. [[Bitarov Aleksandr|Aleksandr Bitarov]] radab Ohjastusen ezimehen vs 2015 redukun 4. päiväspäi.

Irkutskan agjan üks'kodine parlament om Käskusenandai Suim. Kaik rahvaz valičeb sen 45 ezitajad videks vodeks. [[Brilka Sergei|Sergei Brilka]] radab Käskusenandajan Suiman ezimeheks vs 2015 semendkun 20. päiväspäi.

Radonoigendai tobmuz om Irkutskan agjan Ohjastuz. Agjan ministrused, radnikoičendad, agentused, ohjandused da laudkundad alištudas Ohjastusele.

Vl 2015 sügüz'kun 13. da 27. päivil gubernatorad valitihe, [[Levčenko Sergei|nügüdläine gubernator]] sai vägestust kahtendel tural 56,39% änid satusenke da radab ezmäižen strokun. Järgvaličendad Käskusenandajha Suimha oliba vl 2013 sügüz'kun 8. päiväl.

== Eläjad ==
Vl 2010 kaiken Venäman rahvahanlugemižen mödhe eläjiden lugu oli 2 428 750 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Lidnalaižiden eläjiden pala om 78,9% (vl 2015).

Agjas om [[Irkutskan agjan lidnad|kaks'kümne kaks' lidnad]] da 52 lidnanvuittušt žilod. Toižed sured lidnad (enamba 100 tuh. eläjidenke, surembaspäi penembha) oma [[Bratsk]] da [[Angarsk]]. Vl 2015 kaik om 23 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (88,3%), [[burätalaižed]] (3,2%), [[ukrainalaižed]] (1,3%), [[totarlaižed]] (0,9%), toižed — 2,9%, rahvahuden ozutandata — 3,4%.

== Homaičendad ==
<references />

== Irdkosketused ==
* [http://www.irkobl.ru/ Irkutskan agjan gubernatoran da Ohjastusen oficialine portal.] {{ref-ru}}
* [http://www.irk.gov.ru/ Irkutskan agjan Käskusenandajan Suiman oficialine sait.] {{ref-ru}}

{{Irkutskan agjan lidnad}}
{{Venälaižen Federacijan subjektad}}

[[Kategorii:Irkutskan agj| ]]
