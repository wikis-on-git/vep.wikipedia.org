{{Eländpunkt
 | Nimi = Degtärsk<br/>Дегтярск
 | Lidnanznam = Coat of Arms of Degtyarsk (Sverdlovsk oblast).png
 | Flag = Flag of Degtyarsk (Sverdlovsk oblast).png
 | Lidnanznam text = Degtärskan lidnanznam
 | Flag text = Degtärskan flag
 | Valdkund = Venäma
 | Eläjiden lugu = 16,141
 | Voz' = 2017
 | Pind = 19
 | Fail = Lenin Degtyarsk.jpg
 | Pämez' = Vadim Pil'nikov<br />(sügüz'ku 2018—)
 | Telefonkod = +7-34397-xx-xxx
 | Avtokod = 66. 96. 196
 | Aigvö = [[UTC]]+5 ([[MSK]]+2)
}}
'''Degtärsk''' ([[venäkel'|ven]]. i {{lang-tt|Дегтярск}}) om [[Venäma]]n lidn da lidnümbrik [[Sverdlovskan agj]]an suvipäivlaskmas.

== Istorii ==
Pordaigaližed sauvused oliba olmas 19. voz'sadaspäi varhapanemha [[hil']]t sijaližiš [[koiv]]uišpäi [[Revd (Sverdlovskan agj)|Revdan]] tegimen täht da ajamha [[dögot'|dögotid]]. Eländpunktan aluz om pandud vl 1914 kuti ''Degtärk''-žilo samha [[vas'k|vas'kkivendod]] (lopihe samišt vl 2010). Vn 1954 18. päiväl kül'mkud ühtenzoittihe Revdan Degtärk- i Severskai Degtärk-žiloid da anttihe lidnan statusad nügüdläiženke nimenke. Vhesai 1997 lidn oli alištunu Revd-lidnan tobmudele.

Degtärsk šingotase mašiništonsauvomižen tegimel (fil'trad, avtoklavad, mülüd, lämudenvajehtuzladimed)<ref>[http://www.dmz-degtyarsk.ru/ Degtärskan mašiništonsauvomižen tegimen sait (''dmz-degtyarsk.ru'').] {{ref-ru}}</ref>, «Cvetmetavtomatika»-tedoinstitutan tegimel i mouckiven ümbriradmižen tegimel, mugažo leibäntegim radab. Valamiž-metallurgine tegim seižub radmata.

== Geografijan andmused ==
Lidn sijadase [[Uralmäged|Keskmäižen Uralan]] päivnouzmaižil pautkil, 370 m ü.m.t. keskmäižel korktusel. Väzovk-jogi om lidnan suves (19 km pitte, ven. ''Вязовка'', [[Čusovai]]-jogen hura ližajogi, [[Kam (jogi)|Kamanjogen]] hurapol'ne bassein). Ikbulat-järv om lidnan pohjoižpäivnouzmaižel röunal. Matkad [[Jekaterinburg]]hasai om 28 km suvipäivlaskmha orhal vai 48 km avtotedme. Lähembaine lidn om [[Revd (Sverdlovskan agj)|Revd]] 10 km lodeheze orhal, avtol i raudtel.

Koume pen't žilod mülüdas lidnümbrikho Degtärskan ližaks. Lidnümbrikon pind — 167 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 15 522 ristitud, lidnümbrikon — 15 567 ristitud. Kaikiš suremb lidnan ristitišt oli 27 430 eläjad vodel 1959. Vl 2017 kaik 16 188 ristitud elihe lidnümbrikos.

Rahvahad (2010, ozutadud rahvahudenke): [[venälaižed]] — 86,8%, [[totarlaižed]] — 7,0%, [[udmurtalaižed]] — 1,4%, [[baškiralaižed]] — 1,3%, toižed rahvahad — 3,5%.

Professionaližen opendusen lähembaižed aluzkundad sijadasoiš neniš lidnoiš: [[Revd (Sverdlovskan agj)|Revd]], [[Pervoural'sk]], [[Jekaterinburg]].

== Homaičendad ==
<references/>

== Irdkosketused ==
* [http://www.degtyarsk.ru/ Lidnümbrikon oficialine sait (''degtyarsk.ru'').] {{ref-ru}}
* [http://duma-degtyarsk.ru/ Lidnümbrikon Duman oficialine sait (''duma-degtyarsk.ru'').] {{ref-ru}}
{{Commons|Category:Degtyarsk}}

{{Sverdlovskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Sverdlovskan agjan lidnad]]
[[Kategorii:Sverdlovskan agjan lidnümbrikod]]
