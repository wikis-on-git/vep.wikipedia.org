{{10000}}{{A10000}}
[[Fail:Scandium sublimed dendritic and 1cm3 cube.jpg|thumb|left|250px|Skandijan palad ühten kubsantimetran kohtha]]
{{Himine element|21|Skandii|Sc|44,95591|Metall|2|8|9|2|0|0|0|}}
'''Skandii''' (''Sc'' — ''scandium'' latinan kelel) om 21nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om koumandes gruppas (vanhtunuden klassifikacijan mödhe — koumanden gruppan laptalagruppas), tabluden nelländes periodas.

== Ühthine ümbrikirjutand ==
Skandii om lujas harv londuses, pala Man kores — 10 grammad tonnas. Vl 1879 ročilaine Lars Nil'son-himik sai skandijad ezmäižen kerdan i nimiti [[Skandinavii]]-pol'saren mödhe.

Ireg skandii ei ühtne biologižihe čepiižihe i eile toksine, no sen ühtnendad voidas olda morijoikš.

== Fizižed ičendad ==
Skandii om kebn hobedakaz harv [[metall|mametall]] pakuiženke ližamujunke. Element oleskeleb kahtes kristalližes modifikacijas: α-Sc magnijanvuiččenke geksagonaliženke seglusenke, da β-Sc kubiženke mülücentriženke seglusenke, α↔β-toižetamine oleskeleb 1336 C° lämudel.

Atommass — 44,95591. Ninevuz (normaližiš arvoimižiš) — 2,99 g/sm³. Suladandlämuz — 1814 K (1541 C°). Kehundlämuz — 3109 K (2836 C°).

Londuseline skandii kogoneb üks'jäižes stabiližes <sup>45</sup>Sc-izotopaspäi. Tetas 25 ratud [[radioaktivižuz|radioaktivišt]] izotopad 37..44, 46..60 atommassanke, i 13 izomärad, niiden keskes kaikiš hätkemb om <sup>46</sup>Sc-izotop 83,8 päivest pol'čihodamižen pordonke.

== Kävutand ==
Sadas severz'-se tonnoid vodes mail'mas. Ottas kävutamižhe kovitamha [[alüminii|alüminijan]], [[titan (himine element)|titanan]] i [[raud]]an ühthesuladusid. Pästtas üläveimid i lazerid skandijanke. <sup>47</sup>Sc-izotop andab [[pozitron]]id paremba äjid toižid.

== Homaičendad == 
<references />

== Irdkosketused ==
* [http://www.webelements.com/webelements/elements/text/Sc/key.html Skandii ''webelements.com''-saital.] {{ref-en}}
* [http://n-t.ru/ri/ps/pb021.htm Kirjutuz skandijas Himižiden elementoiden populärižes ''n-t.ru''-kirjištos.] {{ref-ru}}
{{Commons|Scandium}}

{{Periodine tablut}}

[[Kategorii:Himižed elementad kirjamišton mödhe]]
