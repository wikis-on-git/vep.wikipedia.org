[[Fail:Bismuth crystals and 1cm3 cube.jpg|thumb|left|200px|Vismutan kristallad kubižen santimetran kohtha.]]
{{Himine element|83|Vismut|Bi|208,98040|Metall|2|8|18|32|18|5|0|}}
'''Vismut''' (''Bi'' — ''bisemutum'' vai ''bismuthum'' latinan kelel) om 83nz' himine element [[Himižiden elementoiden periodine tablut|himižiden elementoiden periodižes tabludes]]. Sen sijaduz om videnden gruppan päalagruppas, tabluden kudendes periodas.

Vismut tetas amuižiš aigoišpäi jo, tehtihe [[mek]]id da veiččid. Ezimeletaden, latinine nimi sündui saksan kelen ''weisse Masse''-sanoišpäi «vauged mass». Vl 1738 saksalaine Johann Genrih Pott-himik märiči vismutad erižeks elementaks.

Element om harv Man kores, 20 grammas tonnas. Ei voi vastata sidä puhthas olendas.

== Fizižed ičendad ==
Puhtaz vismut om hoštai vauged räbed [[metall]], räzäidab i šoiduitase vitkos kandelmuses. Kändase plastižeks 150..200 C° lämudel. Diamagnetik.

Atommass — 208,98040. Ninevuz (normaližiš arvoimižiš) — 9,747 g/sm³. Suladandlämuz — 544,7 K. Kehundlämuz — 1837 K.

Londuseline vismut mülütab vaiše ühtes vähänradioaktivižes <sup>209</sup>Bi-[[izotop]]aspäi 1,9 × 10<sup>19</sup> vot pol'čihodamižen pordonke. Sen ližaks, tetas 34 ratud radioaktivišt izotopad 184..208, 210..218 atommassanke, i niiden 50 izomärad.

== Kävutand ==
Vismut kävutase tobjimalaz [[metallurgii|metallurgijas]], [[medicin]]as, [[elektronik]]as. Se om hüvä katalizator mugažo.

Om elementan löudmižsijid [[Saksanma]]s, [[Mongolii|Mongolijas]], [[Bolivii|Bolivijas]], [[Avstralii (valdkund)|Avstralijas]], [[Peru]]s da toižiš valdkundoiš. Sadas kivendoišpäi [[hahktin]]anke, [[cink]]anke, [[vas'k]]enke i [[tin]]anke, kulutadas läz 6 tuhad tonnoid mail'madme vodes.

== Irdkosketused ==
* [http://www.webelements.com/webelements/elements/text/Bi/key.html Vismut ''webelements.com''-saital.] {{ref-en}}
* [http://n-t.ru/ri/ps/pb083.htm Kirjutuz vismutas Himižiden elementoiden populärižes ''n-t.ru''-kirjištos.] {{ref-ru}}
{{Commons|Bismuth}}

{{Periodine tablut}}

[[Kategorii:Himižed elementad kirjamišton mödhe]]
