{{Eländpunkt
 | Nimi = Joškar-Ol<br />Йошкар-Ола <small>(ven., nitmar. i mägimar.)</small>
 | Lidnanznam = Coat of Arms of Yoshkar-Ola (Mariy-El).png
 | Flag = Flag of Yoshkar-Ola (Mariy-El).png
 | Lidnanznam text = Joškar-Olan lidnanznam
 | Flag text = Joškar-Olan flag
 | Valdkund = Venäma
 | Eläjiden lugu = 279,399
 | Voz' = 2022
 | Pind = 101.8
 | Fail = Йошкар-Ола. Воскресенский проспект.jpg
 | Pämez' = Viktor Kuznecov<br/>(sügüz'ku 2019—)
 | Telefonkod = +7-8362-xxx-xxx
 | Avtokod = 12
 | Aigvö = [[UTC]]+3 ([[MSK]]+0)
}}
'''Joškar-Ol''' ({{lang-ru|Йошка́р-Ола́}}, [[nitmarin kel'|nitmar]]. i {{lang-mrj|Йошкар-Ола}} «rusked lidn») om [[Venäma]]n lidn da lidnümbrik. Se om [[Marii Elan Tazovaldkund]]an pälidn da kaikiš suremb lidn.

== Istorii ==
Eländpunktan aluz om pandud vl 1584 kuti ''Carin lidnuz Kokšagal'', möhemba ''Carevokokšaisk'' vhesai 1919. Se sai lidnan statusad vl 1781, pertišton regulärišt planad vl 1835. Vozil 1919−1928 nimitihe lidnad ''Krasnokokšaisk:aks'', sid' nügüdläižikš. Raudtestancii om saudud vl 1927, ezmäine jonuz tuli lidnha vl 1928. Suren sodan aigan pättihe sirta severz'-se tegimid Joškar-Olha, muga sen tegimišt radaškanzi. Vll 1973−1988 jagatihe lidnad kahteks rajonaks: Leninskii i Zavodskoi.

Joškar-Ol šingotase nenil sarakoil: mašinansauvomine, pol'veimiden i elektronižen mašiništon tehmine, sauvondmaterialiden i meblin pästand, sömtegimišt, torguind, kebn tegimišt (ratud nahkan tegim, kengiden, čulkoiden, trikotažan, omblendan fabrikad), om himižen sarakon edheotandoid, farmaceftine tegim radab.

== Geografijan andmused ==
Lidn sijadase tazovaldkundan keskuses, [[Pen' Kokšag]]-jogen ({{lang-mhr|Изи Какшан}}) molembil randoil, tazosijal 100 m kortte valdmeren pindan päl. Jogi lankteb [[Volg]]ha 50 kilometras suvhe, om 2 padoseinäd jogenvagos lidnan südäimes. Matkad [[Moskv]]hasai om 862 km päivlaskmha orhal. Lähembaine järed lidn om [[Čeboksarad]] 69 km suvipäivlaskmha orhal vai 93 km avtotedme.

Kaks' žilod da kahesa küläd mülüdas lidnümbrikho Joškar-Olan ližaks. Se om ümbärtud [[Medvedevon rajon]]al kaikiš polišpäi.

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 248 782 ristitud, lidnümbrikon — 259 256 ristitud. Kaik 266 675 ristitud elihe lidnas i 277 676 ristitud kaikes lidnümbrikos vl 2017. Kaikiš suremb lidnan ristitišt om nügüd'.

Rahvahad (vn 2010 rahvahanlugemine, enamba 0,4%): [[venälaižed]] — 61,3%, [[marilaižed]] — 23,3%, [[totarlaižed]] — 4,1%, [[ukrainalaižed]] — 0,8%, [[čuvašalaižed]] — 0,6%, toižed rahvahad — 1,6%, rahvahuden ozutandata — 8,3%.

[[Ortodoksine hristanuskond|Ortodoksižen hristanuskondan]] 27 pühäpertid<ref>[http://sobory.ru/geo/locat/3116 Joškar-Olan pühäpertid ''sobory.ru''-saital.]</ref> oma olmas lidnas: nell' päjumalanpertid, 12 jumalanpertid i 11 časounäd. [[Islam]]an pämečet' om avaitud. Ingrijan [[lüteranižuz|lüteranine]] jumalanpert' om väges.

Lidnümbrikon edeline pämez' i Deputatoiden Nevondkundan ezimez' om Aleksandr Princev (reduku 2014 — sügüz'ku 2019).

== Galerei ==
<gallery mode="packed" heights="125px">
Meria yoshkar-ola.jpg|Lidnümbrikon administracijan sauvuz (2020)
Дом печати, Йошкар-Ола.jpg|Painmižsanan pert' (2012)
Annunciation Orthodox cathedral in Yoshkar-Ola.jpg|Pühän Jumalanmaman Blagoveššenjan kafedraline päjumalanpert', vn 2020 nägu (om saudud vll 2010−2014, ortodoksine hristanuskond)
Вид на Вознесенскую церковь.jpg|Sündun Voznesenjan päjumalanpert', vn 2021 nägu (om avaitud vl 1756, ortodoksine hristanuskond)
ОКТБ «Кристалл» - panoramio.jpg|«Kristall»-kompanii vl 2016
Марийский государственный университет главный корпус.jpg|Marin valdkundaline universitet, päkorpus (2017)
Йошкар-Ола, Театр кукол.jpg|Tätüižteatr (2018)
Yoshkar-Ola, Mari El Republic, Russia - panoramio (195).jpg|Jäpert'kulu (2011)
Главпочтампт, Йошкар-Ола.JPG|Počtamt vl 2015
Железнодорожный вокзал г. Йошкар-Ола.jpg|Joškar-Ol-päraudtestancijan sauvuz vl 2015
</gallery>

== Sebruzlidnad ==
* {{FRA|#}} [[Burž]], [[Francii]] (vspäi 1990)
* {{USA|#}} [[Prinston (Päivlaskmaine Virginii)|Prinston]], [[Päivlaskmaine Virginii]], [[Amerikan Ühtenzoittud Valdkundad|AÜV]] (2003)
* {{HUN|#}} [[Sombathei]], [[Mad'jaranma]] (1971)

== Tetabad sündnuded ==
* [[Ivanov Konstantin Anatol'jevič|Konstantin Anatol'jevič Ivanov]] (sünd. 1973) — marilaine mez', Venäman eläi, marine kargnik.
* [[Skulkina Ekaterina|Ekaterina Skulkina]] (sünd. 1976) — marilaine naine, Venäman eläi, marine aktris da jumorist.

== Homaičendad ==
<references />

== Irdkosketused ==
* [http://www.gor-sobry-ola.ru/ Joškar-Olan lidnümbrikon Ezitajiden suiman oficialine sait (''gor-sobry-ola.ru'').] {{ref-ru}}
* [http://www.i-ola.ru/ Joškar-Olan lidnümbrikon administracijan informacine sait (''i-ola.ru'').] {{ref-ru}}
* [http://www.visitola.ru/ Joškar-Ol-lidnan turistine sait (''visitola.ru'').] {{ref-ru}} {{ref-chm}} {{ref-en}}
{{Commons|Yoshkar-Ola}}

{{Marii Elan Tazovaldkundan lidnad}}
{{Venälaižen Federacijan subjektoiden pälidnad}}

[[Kategorii:Joškar-Ol| ]]
[[Kategorii:Marii Elan Tazovaldkundan lidnad|*]]
[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Marii Elan Tazovaldkund|*]]
[[Kategorii:Marii Elan Tazovaldkundan lidnümbrikod]]
