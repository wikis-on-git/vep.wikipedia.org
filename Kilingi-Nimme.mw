{{Eländpunkt
 | Nimi = Kilingi-Nimme<br />Kilingi-Nõmme
 | Lidnanznam =
 | Flag =
 | Lidnanznam text =
 | Flag text =
 | Valdkund = Estinma
 | Eläjiden lugu = 1,634
 | Voz' = 2020-01-01
 | Pind = 4.26
 | Fail = Kilingi-Nõmme, Pärnu maakond, Estonia - panoramio.jpg
 | Pämez' =
 | Telefonkod = +372-44-xx-xxx
 | Aigvö = tal'vel [[UTC]]+2,<br />kezal [[UTC]]+3
}}
[[Fail:Map Estonia - Saarde vald.png|thumb|left|250px|Vn 2012 Saarde-volostin kart]]
'''Kilingi-Nimme''' ({{lang-et|Kilingi-Nõmme}}) om lidn municipaližeta statusata [[Estinma]]n suvipäivlaskmas, [[Saarde (volost')|Saarde]]-volostin administrativine keskuz (1064,8 km²). Mülüb [[Pärnun makund]]ha, sen kaikiš penemb lidn koumespäi eläjiden lugun mödhe.

== Istorii ==
[[Fail:Kilingi-Nomme coa.png|thumb|left|150px|Istorine lidnanznam]]
[[Fail:Flag of Kilingi-Nõmme, Pärnu County, Estonia.svg|thumb|right|150px|Lidnan istorine flag]]
Eländpunkt mainitase ezmäižen kerdan ostzein Šilling-saksalaižiden ''Ovel'gunn (Kurkund)''-usadibaks (mizaks) vspäi 1560, konz se oli saudud. Vl 1789 avaitihe tavernad lähižes Nimme-usadibas. Estin Šilling-kanzannimen Kilingi-variant i Nimme-nimituz (levitadud Estinmas) sädiba lidnan ühtenzoittud nügüdläšt nimitust.

Vl 1848 Saarde-tulendan škol radaškanzi. Vl 1896 kaidraižuine «Pärnu — [[Valg]]»-raudte läbiti žilod, i saudihe raudtestancijad sihe vl 1917. Letihe mecanpilindan, jauhon i kezerdusen fabrikoid. Vl 1919 kätihe lidnanvuiččeks žiloks. Vn 1938 1. päiväl semendkud Kilingi-Nimme sai lidnan statusad. Toižen mail'man sodan aigan torad mäniba lidnanno, i vn 1941 heinkus [[Rusked Armii]] pani lidnad mantazole. Vll 1950−1959 se oli Kilingi-Nimmen rajonan keskuseks. Raudtekeskustan pala [[Miizakülä]]häsai oli tehtud levedanke raižunke vll 1975−1981, sid' «Tallidn — Pärnu — Rig»-raudtekeskustan palaks. Se keskust oli saudud pahoin, tarbhaiči rekonstrukcijad, i oli sauptud läz 2000. vot. Vl 2008 kaidraižuine raudtekeskust om likvidiruidud. Pudotez, stancijan sauvuz i platform oma kaičenus. «[[Rail Baltica]]»-raudte läbitaškandeb volostid projektan mödhe.

Vl 2005 lidn kadoti municipališt statusad, ühtištuihe sidä Saarde- i Tali-volostidenke. Vn 2017 reforman jäl'ghe ližatihe Surju-volostid Saardele, i nügüd' se om kaikiš surembišpäi valdkundas pindan mödhe.

Kilingi-Nimme šingotase valdkundaližen büdžetan aluzkundoil: gimnazii, muzikškol, päivkodi, kirjišt, sportkompleks, volostin administracii. Radab holituzkodi rauhiden mehiden täht. Sidondtegesiden i noriden edheotand. Ižandusen toižed sferad oma maižanduz (lehmänmaid), mecižanduz, turizm volostidme, elektroenergijan oigenduz.

== Geografijan andmused ==
Lidn sijadase makundan suvipäivnouzmas, 37 m ü.m.t. keskmäižel korktusel. Humalaste-jogi lähteb Saarde-järvespäi lidnan röunoiš. Matkad [[Latvii|Lätänman]] röunhasai om 11 km suvhe, makundan [[Pärnu]]-keskushesai om 40 km lodeheze orhal vai avtotel, [[Tallidn]]hasai om 200 km pohjoižhe orhal vai avtotedme.

== Eläjad ==
Vn 2011 Estinman rahvahanlugemižen mödhe lidnan eläjiden lugu oli 1 763 ristitud, vl 2000 — 2 223 ristitud. Kaikiš suremb ristitišt oli 2 507 eläjad vl 1979 i 2 504 ristitud vl 1989.

Nügüd'aigan volostin koumandez eläb lidnas.

== Galerei ==
<gallery mode="packed" heights="125px">
Killingi Nomme-Wooden House.JPG|Puine pert'
Killingi Nomme-Main road.JPG|Päird
Kilingi-Nõmme jaamahoone.JPG|Enččen raudtestancijan sauvuz vl 2013
</gallery>

== Irdkosketused ==
* [http://saarde.kovtp.ee/ Saarde-volostin oficialine sait (''saarde.kovtp.ee'').] {{ref-et}}
{{Commons|Category:Kilingi-Nõmme}}

{{Estinman lidnad}}

[[Kategorii:Estinman lidnad]]
[[Kategorii:Eländpunktad kirjamišton mödhe]]
[[Kategorii:Pärnun makund]]
