{{Eländpunkt
 | Nimi = Megion<br />Мегион
 | Lidnanznam = Coat of Arms of Megion.svg
 | Flag = Flag of Megion.svg
 | Lidnanznam text = Megionan lidnanznam
 | Flag text = Megionan flag
 | Valdkund = Venäma
 | Eläjiden lugu = 48,283
 | Voz' = 2017
 | Pind = 50.51
 | Fail = Общий вид города Мегион.jpg
 | Pämez' = Oleg Deineka<br />(reduku 2015—)
 | Telefonkod = +7-34643-xx-xxx
 | Avtokod = 86. 186
 | Aigvö = [[UTC]]+5 ([[MSK]]+2)
}}
'''Megion''' ([[venäkel'|ven]]. i {{lang-tt|Мегион}}, {{lang-uk|Мегіон}}) om [[Venäma]]n lidn da lidnümbrik [[Hantin da Mansin avtonomine ümbrik|Hantin da Mansin avtonomižen ümbrikon]] päivnouzmas. Om ümbärtud [[Nižnevartovskan rajon]]an territorijal, [[Nižnevartovsk]]an lodehline ezilidn.

== Istorii ==
Eländpunkt mainitase ezmäižen kerdan Sibirin Aleksandr Dunin-Gorkavič-tedoidajan kirjutusiš vl 1910 kuti hantilaižiden ''Majon-žilo'' «venui ümbärdajan kontinentad hijaman sus». Vl 1912 mainitase Venäman imperijan oficialižiš andmusiš kuti ''Magajon'' ({{lang-ru|Магайон}}). Vspäi 1959 tedoitihe i vl 1961 avaitihe [[kivivoi]]d läz ''Megionad'' (zavottihe kävutada nügüdläižen nimitusen), se oli Samotloran löudmižsijan ezmäine fontan. Vn 1964 semendkul kätihe Megionad radnikžiloks. Vn 1980 23. päiväl heinkud se sai lidnan statusad ümbrikon alištusenke.

Megion šingotase kivivoin tedištelendan da samižen kompanijoil, kivivoinveimiden sauvondan, holitusen da kohendusen edheotandoil, mugažo konditerine fabrik i meblin tehmižen ceh oma olmas, raudbetonan tegim radab.

== Geografijan andmused ==
Lidn sijadase sokahas tahondas, [[Ob'|Ob'-jogen]] da sen Meg-hijaman oiktal randal ({{lang-ru|Мега}}), 40 m keskmäižel korktusel valdmeren pindan päl. Segoitadud taigamec ümbärdab lidnad. Matkad [[Hanti-Mansiisk]]hasai om 382 km päivlaskmha orhal vai 479 km avtotedme. Lähembaižed lidnad oma [[Nižnevartovsk]] (lähembaine rahvahidenkeskeine lendimport) 20 km suvipäivnouzmha orhal vai 25 km «Surgut — Nižnevartovsk»-avtotedme, i [[Langepas]] 55 km lodeheze orhal vai 65 km avtotedme.

Lidnanvuitte Korged-žilo ({{lang-ru|Высокий}}, 6 968 rist. vl 2017) mülüb lidnümbrikho Megionan ližaks. ''Megion-raudtestancii'' om saudud siš «Surgut — Nižnevartovsk»-raudtel, 10 km lodeheze Megion-lidnaspäi. Raudte mäneb ühtes kilometras lidnan pohjoižröunan taga. Lidnümbrikon pind — 50,51 km².

== Eläjad ==
Vn 2010 kaiken Venäman rahvahanlugemižen mödhe lidnan eläjiden lugu oli 49 449 ristitud (kaikiš suremb), lidnümbrikon — 56 382 ristitud. Kaikiš suremb lidnan ristitišt om 48..49 tuhad eläjid vspäi 2007. Vl 2017 kaik 55 251 ristitud elihe lidnümbrikos.

Rahvahad (enamba 0,8% vl 2010): [[venälaižed]] — 62,4%, [[ukrainalaižed]] — 7,4%, [[totarlaižed]] — 7,1%, [[baškiralaižed]] — 3,5%, [[azerbaidžanlaižed]] — 1,7%, [[lezgilaižed]] — 1,2%, [[kumikad]] — 1,0%, [[čečenalaižed]] — 0,9%, [[moldovalaižed]] — 0,8%, [[vaugedvenälaižed]] — 0,8%, [[čuvašalaižed]] — 0,8%, toižed rahvahad — 4,6%, rahvahuden ozutandata — 7,8%.

Megionan politehnine kolledž<ref>[http://megpk.ru/ Megionan politehnižen kolledžan sait (''megpk.ru'').] {{ref-ru}}</ref> om professionaližen opendusen aluzkundaks.

== Galerei ==
<gallery mode="packed" heights="125px">
Megion Monument to Pioneers.jpg|Monument edelmatkajile vl 2019
Мегионский сквер.jpg|Pühän Jumalanmaman Katken jumalanpert', muštnik sadud kivivoin 500-millionižele tonnale i skver senno, vn 2020 nägu
Памятник героям прошедших войн на Аллее Славы.jpg|Muštnik männuziden sodoiden vägimehile vl 2020
Megion severyanka.jpg|Megionan nägu vl 2008
Стела на въезде в город.jpg|Znam avtoterenghas lidnan röunal (om pandud vl 2019)
</gallery>

== Homaičendad ==
<references />

== Irdkosketused ==
* [http://dumamegion.ru/ Lidnan Duman oficialine sait (''dumamegion.ru'').] {{ref-ru}}
* [http://www.admmegion.ru/ Lidnan Administracijan oficialine sait (''admmegion.ru'').] {{ref-ru}} {{ref-en}} <small>''(+ äikel'ne känduz)''</small>
{{Commons|Category:Megion}}

{{Hantin da Mansin avtonomižen ümbrikon lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Hantin da Mansin avtonomižen ümbrikon lidnad]]
[[Kategorii:Hantin da Mansin avtonomižen ümbrikon lidnümbrikod]]
