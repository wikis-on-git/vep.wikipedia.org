{{10000}}
{{Eländpunkt
 | Nimi = Antananarivu<br />Antananarivo
 | Lidnanznam = Antananarivo.png
 | Flag = 
 | Lidnanznam text = Antananarivun lidnanznam
 | Flag text = 
 | Valdkund = Madagaskar
 | Eläjiden lugu = 2,200,000
 | Voz' = 2014
 | Pind = 88
 | Fail = Lake Anosy, Central Antananarivo, Capital of Madagascar, Photo by Sascha Grabow.jpg
 | Pämez' = Lalao Ravalomanana<br />(reduku 2015—)
 | Telefonkod = +261-023
 | Aigvö = [[UTC]]+3
}}
'''Antananarivu''' ({{lang-mg|Antananarivo}} «tuhiden külä») om [[Madagaskar]]an pälidn da kaikiš suremb lidn. Se om [[Antananarivun agj]]an administrativine keskuz mugažo.

== Istorii ==
Eländpunktan aluz om pandud 17. voz'sadan augotišes Andrianzaka-kunigahal. 19. voz'sadaspäi om ühtenzoittud Madagaskar-saren pälidnaks. Vl 1896 ''Tananarive'' kändihe [[Francii|francižen]] Madagaskar-kolonijan pälidnaks. Se oli francine saren ripmatomuden sandhasai vl 1960.

== Geografijan andmused ==
Lidn sijadase Ikop-jogen ({{lang-fr|Ikopa}}) kukhikahil randoil, 1276 m ü.m.t. keskmäižel korktusel, Madagaskar-saren keskuzpalan päivnouzmas. Pen' ratud Anusi-järv (franc. ''Lac Anosy'') om lidnan suvipalas. Avtoted ühtenzoittas kaikiden agjoiden pälidnoidenke. Raudte 368 km pitte mäneb [[Tuamasin]]-merenporthasai pohjoižpäivnouzmas.

Klimat om subtropine mussonine korktoiden mägiden, 15..21 C° keskmäiženke lämudenke vodes läbi (voden — +18,3 C°). Paneb sadegid 1437 mm vodes, kuivsezon oleskeleb semendkus-sügüz'kus (47 mm kaikes pordos).

== Eläjad ==
Vl 2005 eläjiden lugu oli 1 613 375 ristitud. Läz 3 mln ristituid elädas ezilidnoidenke (2013), valdkundan kahesandez. Äjad ristitud oma ezmäižen pol'ven lidnalaižed, heiden jured oma küliš kaikedme saredme.

== Ižanduz ==
Saren tegimišton i kommertižiden sauvusiden tobj pala om keskitadud Antananarivus. Industrialižed sarakod oma tekstilin da nahkoiden tehmine, muilan pästand, sömtegimišt, tabakan ümbriradmine i oluden tehmine.

Rahvahidenkeskeine soda- da civiline Ivato-lendimport (''TNR'', 600 tuh. passažiroid vl 2009) sijadase 15 km lodeheze lidnan keskusespäi, tehtas reisid Parižha, [[Reün'jon]]ha i Afrikan lähižihe maihe, Stambulha, mugažo Madagaskaradme.

== Sebruzlidnad ==
* {{FRA|#}} [[Fontene-o-Roz]], [[Francii]] (vspäi 2003)
* {{ARM|#}} [[Jerevan]], [[Armenii]] (1981)

== Homaičendad ==
<references />

== Irdkosketused ==
* [http://www.mairie-antananarivo.mg/ Lidnan ohjastusen oficialine sait (''mairie-antananarivo.mg'').] {{ref-mg}}
{{Commons|Antananarivo}}

{{Afrikan pälidnad}}

[[Kategorii:Antananarivu| ]]
[[Kategorii:Madagaskaran lidnad]]
[[Kategorii:Eländpunktad kirjamišton mödhe]]
[[Kategorii:Madagaskar|*]]
[[Kategorii:Pälidnad]]
[[Kategorii:Antananarivun agj|*]]
