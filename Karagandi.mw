{{Eländpunkt
 | Nimi = Karagandi<br />Қарағанды
 | Lidnanznam =
 | Flag = Seal of Karaganda, Kazakhstan.png
 | Lidnanznam text = Karagandin lidnanznam
 | Flag text = Karagandin flag
 | Valdkund = Kazahstan
 | Eläjiden lugu = 507,643
 | Voz' = 2016
 | Pind = 550
 | Fail = Karagandy-buildings.png
 | Pämez' = Nurlan Aubakirov (2014-)
 | Telefonkod = +7-7212
 | Aigvö = [[UTC]]+6
}}
'''Karagandi''' ([[kazahan kel'|kazahan kelel]]: ''Қарағанды'', {{lang-ru|Караганда}}) om nellänz' surtte lidn [[Kazahstan]]as. Se om [[Karagandin agj]]an keskuz da kaikiš suremb lidn.

Eländpunktan aluz om pandud vl 1931 kuti sija pidatadud ristituiden täht samha [[kivihil'|kivihil't]], [[GULAG|GULAG:an]] severz'-se lagerid sijazihe täs. Vl 1934 eländpunkt läz lagerid sai lidnan statusad nügüdläiženke nimenke. Äjad joudutadud ristituišpäi jäiba eläda lidnas.

Lidn sijadase valdkundan keskuses, «[[Irtiš]] — [[Karagandi]]»-kanalan lopus, 553 m keskmäižel korktusel valdmeren pindan päl. Klimat om terav kontinentaline, voden keskmäine lämuz om +3,6 C°, paneb sadegid 332 mm vodes, om penemb niid vilusezonal (107 mm kül'mkus-keväz'kus). Vspäi 1997 lidn jagase 2 administrativižhe rajonha: Oktäbrin i Kazibekbin, edel oli 5 rajonad.

Vl 1989 lidnan ristitišt oli kaikiš suremb — 613 797 eläjad. Sädab lidnaglomeracijad 800 tuh. rist. [[Temirtau]]-lidnanke da toižidenke ezilidnoidenke. Lageriden enzne aig sel'gitab äirahvahut: vn 2015 zavodindas [[kazahlaižed]] oliba 42,6%, [[venänikad]] — 40,3%, toižed — 17,1%.

Ižandusen päsarakod oma kivihilen samine (2,5 mln tonnad vl 2008), elektroenergetik, mašiništonsauvomine (sidä kesken mägitransportine), sömtegimišt, sauvondmaterialoiden tehmine. Raudan metallurgii šingotase [[Temirtau]]-kaimdailidnas, 15 km lodeheze. Avtobusad da maršruttaksid oma kundaližeks transportaks lidnas.

== Irdkosketused ==
* [http://karaganda-akimat.gov.kz/ Karagandi-lidnan tobmuden sait.] {{ref-kk}} {{ref-ru}}
{{Commons|Category:Karaganda}}

{{stub}}
[[Kategorii:Kazahstanan lidnad]]
[[Kategorii:Eländpunktad kirjamišton mödhe]]
