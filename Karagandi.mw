{{Eländpunkt
 | Nimi = Karagandi<br />Қарағанды
 | Lidnanznam =
 | Flag = Seal of Karaganda, Kazakhstan.png
 | Lidnanznam text = Karagandin lidnanznam
 | Flag text = Karagandin flag
 | Valdkund = Kazahstan
 | Eläjiden lugu = 501,419
 | Voz' = 2018-01-01
 | Pind = 550
 | Fail = Karagandy-buildings.png
 | Pämez' = Nurlan Aubakirov<br />(kezaku 2014—)
 | Telefonkod = +7-7212
 | Aigvö = [[UTC]]+6
}}
'''Karagandi''' ([[kazahan kel'|kazahan kelel]]: ''Қарағанды'', {{lang-ru|Караганда}}) om [[Kazahstan]]an lidn valdkundan keskuzpalas, nellänz' lidn eläjiden lugun mödhe. Se om [[Karagandin agj]]an keskuz da kaikiš suremb lidn.

== Istorii ==
Eländpunktan aluz om pandud vl 1931 kuti sija pidatadud ristituiden täht samha [[kivihil'|kivihil't]], [[GULAG|GULAG:an]] severz'-se lagerid sijazihe täs. Vl 1934 eländpunkt läz lagerid sai lidnan statusad nügüdläiženke nimenke. Äjad joudutadud ristituišpäi jäiba eläda lidnas.

== Geografijan andmused ==
Lidn sijadase agjan pohjoižpäivnouzmas, «[[Irtiš]] — Karagandi»-kanalan lopus, 553 m keskmäižel korktusel valdmeren pindan päl. Matkad [[Astan]]-pälidnhasai om 190 km lodeheze orhal vai 215 km avtotel.

Klimat om terav kontinentaline. Voden keskmäine lämuz om +3,6 C°. Paneb sadegid 332 mm vodes, oleleb penemb niid vilusezonal (107 mm kül'mkus-keväz'kus).

Vspäi 1997 lidn jagase 2 administrativižhe rajonha: Oktäbrin i Kazibekbin, edel oli 5 rajonad.

== Eläjad ==
Vl 2010 eläjiden lugu oli 465 178 ristitud. Kaikiš suremb lidnan ristitišt oli 613 797 eläjad vl 1989. Karagandi sädab lidnaglomeracijad [[Temirtau]]-lidnanke da toižidenke ezilidnoidenke, kaik om 800 tuh. ristituid.

Lageriden enzne aig sel'gitab äirahvahut: vn 2015 zavodindas [[kazahlaižed]] oliba 42,6%, [[venänikad]] — 40,3%, toižed rahvahad — 17,1%.

== Ižanduz da transport ==
Ižandusen päsarakod oma kivihilen samine (2,5 mln tonnoid vl 2008), elektroenergetine (kaks' LEK:ad), mašinansauvomine (sidä kesken mägitransportine), sömtegimišt, sauvondmaterialoiden tehmine. Raudan metallurgii šingotase [[Temirtau]]-kaimdailidnas, 15 km lodeheze.

Avtobusad da maršruttaksid oma kundaližeks transportaks lidnas.

== Irdkosketused ==
* [http://karaganda-akimat.gov.kz/ Lidnan tobmuden sait (''karaganda-akimat.gov.kz'').] {{ref-kk}} {{ref-ru}}
{{Commons|Karaganda}}

[[Kategorii:Karagandi| ]]
[[Kategorii:Kazahstanan lidnad]]
[[Kategorii:Eländpunktad kirjamišton mödhe]]
[[Kategorii:Karagandin agj|*]]
