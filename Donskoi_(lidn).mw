{{Eländpunkt
 | Nimi = Donskoi<br />Донской
 | Lidnanznam = Donskoy gerb.svg
 | Flag = Flag of Donskoy (Tula oblast).png
 | Lidnanznam text = Donskoin lidnanznam
 | Flag text = Donskoin flag
 | Valdkund = Venäma
 | Eläjiden lugu = 63,631
 | Voz' = 2018
 | Pind = 47.58
 | Fail = Церковь Спаса Преображения на Бобрик- горе.JPG
 | Pämez' = Jelena Aleksandrova<br />(reduku 2019—)
 | Telefonkod = +7-48746-xx-xxx
 | Avtokod = 71
 | Aigvö = [[UTC]]+3 ([[MSK]]+0)
}}
'''Donskoi''' ({{lang-ru|Донско́й}}) om [[Venäma]]n lidn da lidnümbrik [[Tulan agj]]an päivnouzmas. Se om agjan koumanz' lidn eläjiden lugun mödhe, röunatab agjan kahtendenke [[Novomoskovsk (Venäma)|Novomoskovsk]]-lidnanke lodehes.

== Istorii ==
Eländpunktan aluz om pandud vozil 1773−1776 kuti [[Jekaterina II]]-imperatornaižen illegitimižen Aleksei Bobrinskii-poigan usadib (jumalanpert', kaumuz i puišt oma kaičenus). Vl 1881 löutihe [[bur hil'|burad hil't]] usadiban ümbrištos, i vspäi 1883 saudihe kaivuzid samha hil't. Kätihe kaivajiden žilod A.I. Rikovan kaivudenno ''Donskoi-radnikžiloks'' vl 1929. Se oli Donskoin rajonan administrativižeks keskuseks vll 1932−1963. Anttihe radnikžilole lidnan statusad vn 1939 19. päiväl sügüz'kud. Buran hilen varad tuliba lophu 1960-nzil vozil.

Mülütihe lidnha mikrorajonikš nenid eländpunktoid vl 2005: Severo-Zadonsk-lidn, radnikžilod Podlesnii, Rudnev, Novougol'nii, Komsomol'skii, Kaivajiden (ven. ''Шахтёрский''), Donantaguine (ven. ''Задонье''). Lidnan ristitišt ližadui kahthe kerdha.

Donskoi šingotase kaivuzmašiništon tegimel, elektromašinansauvomižen tegimel (täudumižblokad, likutimed, andimed, joksmusen toižetimed), radiopaloiden pästandal (mikroshemiden korpusad), kahtel mebel'fabrikal, nahkprodukcijan i kengiden fabrikoil.

== Geografijan andmused ==
Lidn sijadase Bobrik-jogen randal ({{lang-ru|Бобрик}} 10 km pitte, [[Don]]an üläjoksmusen oiged ližajogi), 210 m ü.m.t. keskmäižel korktusel. Toine pen' jogi om Ol'hovec. Bobrik lahkteb Donha Bobrik-mägi-lidnrajonan lodehes. Donantaguine i Severo-Zadonsk oma Donan hural randpolel. Matkad [[Tul]]hasai om 52 km päivlaskmha-lodeheze orhal, 61 km avtotel vai 70 km raudtel. Lähembaižed lidnad oma [[Uzlovai]] 5 km päivlaskmha orhal vai raudtedme, 7 km avtotedme, [[Novomoskovsk (Venäma)|Novomoskovsk]] ani lodeheze, [[Kimovsk]] 10..15 km päivnouzmha orhal i teidme. «[[Väz'm]] — [[Sizran']]»-raudtekeskust läbitab lidnad, ''Bobrik-Donskoi''-raudtestancii radab lidnan päivlaskmas.

Donskoi om lidnümbrikon üks'jäine eländpunkt. Lidnümbrikon pind — 47,58 km².

== Eläjad ==
Vl 1939 lidnan ristitišt oli 13 385 eläjad, vl 1959 — 30 310 eläjad. Vn 2010 Venäman rahvahanlugemižen mödhe lidnan eläjiden lugu oli 64 552 ristitud. Kaikiš suremb lidnan ristitišt oli 66 700 eläjad vl 2005, edel eländpunktoiden ühtištust — 36 158 ristitud vl 1989. [[Ortodoksine hristanuskond|Ortodoksižen hristanuskondan]] nell' jumalanpertid da koume časounäd<ref>[http://sobory.ru/geo/distr/493 Donskoin pühäpertid ''sobory.ru''-saital.] {{ref-ru}}</ref> oma olmas lidnas.

Rahvahad (2010): [[venälaižed]] — 95,6%, [[totarlaižed]] — 1,4%, toižed rahvahad — 3,0%.

Professionaližen opendusen aluzkund om Donskoin politehnine kolledž.<ref>[http://politehdon.ru/ Donskoin politehnižen kolledžan sait (''politehdon.ru'').] {{ref-ru}}</ref>

== Homaičendad ==
<references />

== Irdkosketused ==
* [http://donskoy.tularegion.ru/ Lidnümbrikon tobmuden aluzkundoiden sait (''donskoy.tularegion.ru'').] {{ref-ru}}
{{Commons|Category:Donskoy, Tula Oblast}}

{{Tulan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Tulan agjan lidnad]]
[[Kategorii:Tulan agjan lidnümbrikod]]
