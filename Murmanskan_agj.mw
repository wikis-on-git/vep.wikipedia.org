{{Venälaižen Federacijan subjekt
|Nimi           = Murmanskan agj
|Venälaine nimi = Мурманская область
|Flag           = [[Fail:Flag of Murmansk Oblast.svg|150px|Murmanskan agjan flag]]
|FSCoA          = [[Fail:Coat of Arms of Murmansk oblast (2004).png|110px|Murmanskan agjan znam]]
|FlagLnk        = Murmanskan agjan flag
|CoALnk         = Murmanskan agjan znam
|FSMap          = [[Fail:Map of Russia - Murmansk Oblast.svg|300px]]
|FSCtrWhat      = Pälidn
|FSCtrNm        = [[Murmansk]]
|AreaRnk        = 25
|TotArea        = 144902 
|WaterPrcnt     = 0.5
|PopRnk         = 61
|Eläjiden lugu  = 766,281
|PopCtDate      = 2015
|PopDens        = 5.29
|GDP            =
|GDPCtDate      =
|GDP(PPP)       =
|FedDistrNm     = Lodehline
|EcRegNm        = Pohjoine
|OfLangs        = [[venäkel']]
|HeadTtl        = Gubernator
|HeadNm         = [[Kovtun Marina|Marina Kovtun]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Il'jinih Mihail|Mihail Il'jinih]]
|FSAnthem       = ''[[Murmanskan agjan gimn]]''
|Domain         =
|CadNo          = 51
|MSK            = [[UTC]]+3 ([[MSK]]+0)
}}
'''Murmanskan agj''' ([[venäkel'|ven.]]: ''Мурманская область'') om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Lodehline federaline ümbrik|Lodehližhe federaližhe ümbrikho]].

Agjan administrativine keskuz da surembaine lidn om [[Murmansk]]-vägilidn.

== Keled ==
Valdkundkel' om üks'jäine — [[venäkel']].

== Istorii ==
Murmanskan agj om olmas vl 1938 semendkun 28. päivälpäi.

Murmanskan agjan Päkäskuz<ref>[http://constitution.garant.ru/region/ustav_murman/ Murmanskan agjan Päkäskusen tekst (constitution.garant.ru).] {{ref-ru}}</ref> om vahvištadud vl 1997 kül'mkun 26. päiväl Agjan Duman ezitajil, om allekirjutadud gubernatoral sil-žo vodel sulakun 24. päiväl da om väges äiluguižiden vajehtusidenke.

== Geografijan andmused ==
[[Fail:Russia Murmansk region relief location map.png|thumb|left|250px|Murmanskan agjan reljefan kart.]]
Murmanskan agj sijadase [[Kolan pol'sar'|Kolan pol'sarel]] (agjan pindan 70%), mugažo lähižil saril da territorijoil.

Agjal oma röunad [[Karjalan Tazovaldkund]]anke suves, [[Suomenma]]nke päivlaskmas da [[Norvegii|Norvegijanke]] lodehes. Sen randad lainištadas [[Jävaldmeri|Jävaldmeren]] [[Barencan meri]] pohjoižes, [[Vauged meri]] päivnouzmas da suves.

Pind om 144 902 nellikkilometrad. Surembaižed joged oma [[Varzug (jogi)|Varzug]], [[Umb (jogi)|Umb]], [[Kol (jogi)|Kol]], [[Tulom (jogi)|Tulom]] da [[Ponoi]]. Surembaine järv om [[Imandr]]. Kaik om 110 tuhad järvid enamba 0,1 nellikkilometrad pindanke.

Reljef om mägikaz jogiden alangištoidenke, [[tundr]]ad mägitazangištoil oma enambuses. Korktembaine čokkoim om [[Hibinad|Hibinoiden]] [[Judičvumčorr]]-mägi (1200 m) agjan keskuses.

Klimat om meren [[ven vö|ven]] vilu agjan suvipalas da [[subarktine vö|subarktine]] agjan pohjoižpalas. Vilu tundub teravas, lujan nepsuden da kovan tullein tagut. Kezal voib panda halad jogo päiväl. Heinkun keskmäine lämuz om +8°C mererandpolel da +14°C keskrajoniš. Vilukun kesklämuz om -8°C mererandpolel (lämän [[Gol'fstrim]]-joksmusen tagut) da -12...-15°C keskrajoniš.

Londuseližed varad oma [[kivivoi]] da [[londuseline gaz]] šel'fas, metallad ([[raud|raudkivend]], [[vas'k]], [[nikel']], [[alüminii|nefelin]], [[cirkonii]], [[kobal't (himine element)|kobal't]], [[platin]], [[osmii]], [[iridii]], [[berillii]], [[litii]]), [[fosfor|apatitad]], [[pol'kalližarvoižed kived]], [[kala]], [[reskvezi]], [[gidroenergii]].

== Tobmuz ==
[[Fail:Здание городской и областной администрации в Мурманске..JPG|thumb|right|250px|Agjan Ohjastusen pert' [[Murmansk]]as.]]
Agjan pämez' nimitase gubernatoraks. [[Kovtun Marina|Marina Kovtun]] radab gubernatoran vs 2012 sulakun 4. päiväspäi. Hänen valdatusiden strok om viž vot. Gubernator om mugažo agjan Ohjastusen pämez', hän märičeb sen strukturad da paneb sen ühtnijoid radnikusile. Üks' ezmäine varagubernator da viž muite varagubernatorad oma hänele abhu.

Käskusenandai tobmuz om üks'kodine parlament — Agjan Dum. Kaik rahvaz valičeb sen 36 ezitajad videks vodeks. [[Il'jinih Mihail|Mihail Il'jinih]] radab Agjan Duman ezimeheks vs 2014 tal'vkun 11. päiväspäi.

Radonoigendai tobmuz om Murmanskan agjan Ohjastuz. Agjan ministrused, komitetad, ohjandused da üks' inspekcii alištudas Ohjastusele.

Järgvaličendad Agjan Dumha oliba vl 2011 tal'vkun 4. päiväl. Gubernatoran valičendad oliba vl 2014 sügüz'kun 14. päiväl, [[Kovtun Marina|nügüdläine gubernator]] sai vägestust ezmäižel tural (64,69%) da radab kahtenden strokun.

== Eläjad ==
Vn 2010 kaiken Venäman rahvahanlugemižen mödhe eläjiden lugu oli 795 409 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (gks.ru).] {{ref-ru}}</ref>. Kaikutte ühesanz' ristit kümnespäi om lidnalaine.

Murmanskan agjas om [[Murmanskan agjan lidnad|kuz'toštkümne lidnad]] da 12 lidnanvuittušt žilod. Toižed sured lidnad (läz 50 tuh. ristitud vl 2015) oma [[Apatitad]] da [[Severomorsk]]. Vl 2015 kaik om 15 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] (80,8%), [[ukrainalaižed]] (4,3%), [[vaugedvenälaižed]] (1,5%), [[totarlaižed]] (0,7%), [[azerbaidžanlaižed]] (0,5%), toižed — 3,0%, rahvahuden ozutandata — 9,2%.

Erased toižed igähižed rahvahad: [[saamalaižed]] — 1599 rist. (0,20%), [[karjalaižed]] — 1376 rist. (0,17%), [[suomalaižed]] — 273 rist. (0,03%).

== Homaičendad ==
<references />

== Irdkosketused ==
* [http://gubernator51.ru/ Murmanskan agjan gubernatoran oficialine sait.] {{ref-ru}}
* [http://www.gov-murman.ru/ Murmanskan agjan gubernatoran da Ohjastusen oficialine portal.] {{ref-ru}} {{ref-en}}
* [http://www.duma.murman.ru/ Murmanskan agjan Duman oficialine sait.] {{ref-ru}} {{ref-en}}

{{Murmanskan agjan lidnad}}
{{Venälaižen Federacijan subjektad}}

[[Kategorii:Murmanskan agj| ]]
