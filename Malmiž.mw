{{Eländpunkt
 | Nimi = Malmiž<br />Малмыж
 | Lidnanznam = Coat of Arms of Malmyzh.png
 | Flag = Flag of Malmyzh (Kirov oblast).png
 | Lidnanznam text = Malmižan lidnanznam
 | Flag text = Malmižan flag
 | Valdkund = Venäma
 | Eläjiden lugu = 7,422
 | Voz' = 2018
 | Pind = 15
 | Fail = Epiphany Cathedral in Malmyzh, Kirov Oblast.jpg
 | Pämez' = Oksana Alöškina<br />(reduku 2017—)
 | Telefonkod = +7-83347-xx-xxx
 | Avtokod = 43
 | Aigvö = [[UTC]]+3 ([[MSK]]+0)
}}
'''Malmiž''' ({{lang-ru|Малмы́ж}}, mugažo [[totaran kel'|totaran]] i [[nitmarin kel'|nitmarin]] kelil) om [[Venäma]]n lidn da lidnankund [[Kirovan agj]]an suvipäivnouzmas. Se om [[Malmižan rajon]]an administrativine keskuz.

== Istorii ==
Ende lidn oli [[marilaižed|marilaižiden]] [[Malmižan ruhtinazkund]]an keskuseks (1320-nded voded — 1553). Nimituz libub marin kelen ''малымаш''-sanaspäi «ösija», «lebun sija». Eländpunkt mainitase ezmäižen kerdan vn 1553 käskös alištumha varmitadud tahondad Moskvan carile. Alištuz mäni jügedas, i saudihe venälašt lidnust vl 1580. Mülütihe lidnad [[Kazan'|Kazanin]] makundha vl 1584. Malmiž sai lidnanznamad vl 1780 lidnan oficialiženke statusanke. Puine lidnuz paloi lophu vl 1785. Kazanin jarmank i [[Sabantui]]-praznik oleskeldas lidnas.

Malmiž om ümbärtud maižanduzrajonal, šingotase sömtegimištol (leibäntegim, spirttegim, voitegim) i dizel'likutimiden kohenduzmehanižel tegimel (vspäi 1931).

== Geografijan andmused ==
Lidn sijadase rajonan suvipäivlaskmas, [[Vätk (jogi)|Vätk-jogen]] oiktal randpolel i sen Šošm-ližajogen (109 km pitte, {{lang-tt|Шушма}}) oiktal randal, 100 m ü.m.t. keskmäižel korktusel. Matkad [[Tatarstan]]an röunhasai om 8 km päivlaskmha orhal, agjan [[Kirov]]-pälidnhasai om 239 km pohjoižhe orhal vai 282 km R169-avtotedme. Lähembaižed lidnad oma [[Uržum]] 77 km pohjoižhe-lodeheze orhal vai 91 km avtotedme, [[Vätkan Poläni]] 41 km suvipäivnouzmha orhal vai 58 km avtotedme i [[Kukmor]] (Tatarstan) 40 km suvhe orhal vai 55 km avtotedme.

Malmiž om lidnankundan üks'jäine eländpunkt.

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 8 265 ristitud, rajonan koumandez. Kaikiš suremb lidnan ristitišt oli 10..11 tuhad eläjid vll 1970−2001 (11 462 eläjad vl 1979). [[Ortodoksine hristanuskond|Ortodoksižen hristanuskondan]] Jumalan nägundan päjumalanpert' om olmas lidnas.

Rahvahad (2010): [[venälaižed]] — 58,1%, [[totarlaižed]] — 36,0%, [[marilaižed]] — 3,7%, [[udmurtalaižed]] — 1,7%, toižed rahvahad — 0,5%.

Lähembaine professionaližen opendusen aluzkund sijadase Savali-žilos 2 km lodeheze lidnaspäi, se om Savalin politehnine tehnikum.<ref>[http://cavpt.ucoz.ru/ Savalin politehnižen tehnikuman sait (''cavpt.ucoz.ru'').] {{ref-ru}}</ref>

== Homaičendad ==
<references />

== Irdkosketused ==
* [http://администрациягородамалмыжа.рф/ Lidnankundan oficialine sait (''администрациягородамалмыжа.рф'').] {{ref-ru}}
* [http://malmyzh43.ru/poselenija/malmyzhskoe-gorodskoe-poselenie Lidnankundan lehtpoled rajonan oficialižel ''malmyzh43.ru''-saital.] {{ref-ru}}
{{Commons|Category:Malmyzh}}

{{Kirovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Kirovan agjan lidnad]]
[[Kategorii:Malmižan rajon|*]]
