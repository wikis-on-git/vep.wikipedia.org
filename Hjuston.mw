{{Eländpunkt
 | Nimi = Hjuston<br />Houston
 | Lidnanznam = COHSeal.svg
 | Flag = Flag of Houston, Texas.svg
 | Lidnanznam text = Hjustonan lidnanznam
 | Flag text = Hjustonan flag
 | Valdkund = Amerikan Ühtenzoittud Valdkundad
 | Eläjiden lugu = 2,333,310
 | Voz' = 2015
 | Pind = 1552.9
 | Fail = Panoramic Houston skyline.jpg
 | Pämez' = [[Parker Ennis|Ennis Parker]] (2010-)
 | Telefonkod = +1-281. +1-346. +1-713. +1-832
 | Aigvö = tal'vel [[UTC]]-6,<br />kezal [[UTC]]-5
}}
'''Hjuston''' ([[anglijan kel'|angl.]] da [[ispanijan kel'|isp.]]: ''Houston'', virktas: angl. [ˈhjuːstən], isp. ['xjus.ton]) om [[Amerikan Ühtenzoittud Valdkundad|AÜV:oiden]] lidn-millioner [[Tehas]]-štatan suves, sen surembaine lidn da AÜV:oiden nellänz' lidn ristitišton lugun mödhe. Lidnan aglomeracii otab videnden sijan AÜV:oiš ristitišton lugun mödhe (6,5 mln vl 2014). Äiluguižed ezilidnad sadas [[Meksikan laht]]hesai, kudambaspäi lidnan keskuz sijadase 50 kilometras.

Lidn om aeronaftikan tedoidusiden keskuz, mugažo biotehnologijoiden keskuz. Meriport om surembaine AÜV:oiš rahahidenkeskeižiden jüguiden vedandan mödhe. Hjustonas tehtas mašiništ [[kivivoi]]d samha. Om äi kivivoin ümbriradajid tegimid, AÜV:oiden polimeriden 40% tehtas täs.

== Istorii ==
Vl 1836 Avgust da Džon Allen-vellesed edheotajad paniba lidnan alusen sädamha Tehasan pälidnad. Hjuston-žilo sai lidnan statusan vl 1837. Se om nimitadud [[Tehasan Tazovaldkund]]an ezmäižen valitud prezidentan oiktastuseks (Semüel Hjuston).

Vozil 1837-1839 Hjuston oli Tehasan Tazovaldkundan pordaigaižeks pälidnaks.

== Geografijan andmused ==
Lidn seižub tazangištol 15-38 metrad korktusil, [[Buffalo Baju]]-jogen molembil randoil.

Klimat om [[subtropine vö|subtropine]] neps. Läm' suvipäivnouzmaine tullei puhub Meksikan lahtespäi vodes ümbri, ka om kaikenaigaine upar'. Vilukun kesklämuz om +12°C, heinkun da elokun — +29°C. Paneb sadegid 1260 mm vodes, kuidme läz tazomäras, kaikiš enamba — semendkus, kezakus da redukus.

Hjuston om AÜV:oiden kaikiš suremb lidn administrativižeta jagandata, alajagase 11 valičemižümbrikho.

== Ižanduz ==
Suren Hjustonan [[kogosüdäiprodukt]] om 449 bln US$ (vl 2012, nellänz' sija valdkundas).

[[Phillips 66]], [[ConocoPhillips]], [[Sysco]], [[Halliburton]], [[Occidental Petroleum]] da [[Apache]] mail'man kompanijoiden päfaterad sijadase lidnas.

== Transport ==
Avtobusad, pigaavtobusad da pigatramvaid (angl. ''METRORail'') oma kundaližeks transportaks lidnan südäimes.

Kaks' avtoterenghad oma Sures Hjustonas. Koumanz' rengaz sauvose, 290 km pitte, se linneb vaumiž vl 2019.

Rahvahidenkeskeine civiline Bušan Džordžan nimel nimitadud Hjuston Interkontinental-lendimport (''IAH'') sijadase 32 kilometras pohjoižhe lidnan keskusespäi. Se om kudenz' lendimport mail'mas lendahtandoiden da ištutandoiden lugun mödhe. Sišpäi tehtas reisid AÜV:oiden südäimes, [[Meksik]]ha, [[Amerik]]an, [[Evrop]]an da [[Azii|Azijan]] äjihe maihe.

== Homaičendad ==
<references />

== Irdkosketused ==
* [http://www.houstontx.gov/ Hjuston-lidnan e-ohjastusen oficialine sait.] {{ref-en}} {{ref-es}}

[[Kategorii:Hjuston| ]]
[[Kategorii:Amerikan Ühtenzoittud Valdkundoiden lidnad]]
[[Kategorii:Eländpunktad kirjamišton mödhe]]
