{{Eländpunkt
 | Nimi = Glivice<br />Gliwice
 | Lidnanznam = POL Gliwice COA.svg
 | Flag = POL Gliwice flag.svg
 | Lidnanznam text = Glivicen lidnanznam
 | Flag text = Glivicen flag
 | Valdkund = Pol'šanma
 | Eläjiden lugu = 182,969
 | Voz' = 2016
 | Pind = 133.88
 | Fail = Gliwic.jpg
 | Pämez' = Adam Noimann<br/>(viluku 2020—,<br/>''Adam Neumann'')
 | Telefonkod = +48-32
 | Aigvö = tal'vel [[UTC]]+1,<br />kezal [[UTC]]+2
}}
[[Fail:GliwiceTransport.svg|thumb|left|250px|Glivicen transportshem]]
'''Glivice''' ({{lang-pl|Gliwice}} [ɡlʲiˈvʲit͡sɛ]; {{lang-de|Gleiwitz}}, vepsän kirjamil: ''Gläivic'') om [[Pol'šanma]]n lidn (vn 1945 keväz'kuspäi) valdkundan suves, mülüb [[Silezijan sodaveikund]]ha vspäi 1999.

== Istorii ==
Eländpunkt om olmas lidnan oiktusidenke vspäi 1276. Mülüi Prussijha vspäi 1742, oli Germanijan territorijal vspäi 1871. Edel Tošt mail'man sodad sen aigan ''Gläivic'' sijazihe ani Pol'šanman valdkundröunanno. Vn 1945 elokuspäi saksan ristitišt oli deportiruidud lidnaspäi Saksanman Britanijan okkupacijan zonha (Saksanman lodeheze).

Lidn vastsi Lapsiden Evrovizii-konkursad vn 2019 kül'mkus.

Glivice šingotase «[[General Motors]]»-korporacijan avtotegimel («Opel»-torguindmarkan avtod), japonižen NGK-kompanijan tegimel (fil'trad, katalizatorad, NOx-andimed avtoiden täht), cisternoiden i sauvondtehnikan pästandal, kivihilen «Sosnic»-kaivudel. Pol'šanman himižiden reagentoiden tegijan päfater radab lidnas.

== Geografijan andmused ==
Lidn seižub Klodnic-jogen randoil ({{lang-pl|Kłodnica}}, [[Oder]]an oiged ližajogi), 200..278 m korktusil valdmeren pindan päl. Matkad sodaveikundan [[Katovice]]-keskushesai om 25 km päivnouzmha.

== Eläjad ==
Vn 2011 Pol'šanman rahvahanlugemižen mödhe lidnalaižiden lugu oli 195 472 ristitud. Kaikiš suremb lidnan ristitišt oli 223 403 eläjad vl 1988. Se om Üläsilezijan konurbacijan (2 mln ristituid) koumanz' surtte lidn.

Religijan mödhe (2011): [[katoline jumalankodikund|katolikad]] — 82,7 %, toižed uskojad — 2,0 %, religijatomad — 15,3%.

== Irdkosketused ==
* [http://www.gliwice.eu/ Lidnan oficialine sait (''gliwice.eu'').] {{ref-pl}} {{ref-en}} {{ref-de}} {{ref-fr}} {{ref-ru}}
{{Commons|Gliwice}}

[[Kategorii:Pol'šanman lidnad]]
[[Kategorii:Eländpunktad kirjamišton mödhe]]
[[Kategorii:Silezijan sodaveikund]]
