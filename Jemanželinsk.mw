{{Eländpunkt
 | Nimi = Jemanželinsk<br />Еманжелинск
 | Lidnanznam = Coat of Arms of Emanzhelinsk (Chelyabinsk oblast).png
 | Flag = Flag of Emanzhelinsk (Chelyabinsk oblast).png
 | Lidnanznam text = Jemanželinskan lidnanznam
 | Flag text = Jemanželinskan flag
 | Valdkund = Venäma
 | Eläjiden lugu = 29,077
 | Voz' = 2017
 | Pind = 20
 | Fail = Yemanzhelinsk, Chelyabinsk Oblast, Russia - panoramio.jpg
 | Pämez' = A Hrulev<br />(kezaku 2019—)
 | Telefonkod = +7-35138-xx-xxx
 | Avtokod = 74. 174
 | Aigvö = [[UTC]]+5 ([[MSK]]+2)
}}
'''Jemanželinsk''' ({{lang-ru|Еманжели́нск}}, {{lang-tt|Яманъелга}}) om [[Venäma]]n lidn da lidnankund [[Čeläbinskan agj]]an keskuzpalan pohjoižes. Se om [[Jemanželinskan rajon]]an administrativine keskuz.

== Istorii ==
Eländpunktan aluz om pandud ''Jemanželinskije hilenvarad''-radnikžiloks ({{lang-ru|Еманжелинские угольные копи}}) vll 1930−1931 samha [[kivihil'|kivihil't]], nimitihe penen jogen mödhe. Žilo sai lidnan statusad vn 1951 25. päiväl sügüz'kud. Vspäi 1997 kaivused oma sauptud.

Jemanželinsk šingotase «Uralec»-minitraktoriden edheotandal<ref>[http://уралец.рф/ «Uralec»-torguindmarkan oficialine sait (''уралец.рф'').] {{ref-ru}}</ref>, savičtegimel, agregatiž-mehanižel tegimel (maižanduztehnikan kohenduz i varapalad), Uralan pirotehnikan tegimel, omblendfabrikal i kombisömän tegimel.

== Geografijan andmused ==
Lidn sijadase rajonan pohjoižpäivnouzmas, 220 m ü.m.t. keskmäižel korktusel. Hutorskoje-järv om lidnan päivnouzmaižes palas. Jemanželink-jogi ({{lang-ba|Яманйылға}} «huba jogi» 20 km pitte) lankteb stokutomaha Sur' Sarikul'-järvhe, se levitase 1 km suvipäivnouzmha lidnaspäi ({{lang-ba|Оло Һарыкүл}} «pakuine järv» 68 km², ende 103 km²).

«Čeläbinsk — [[Magnitogorsk]]»-avtote mäneb 1 km päivlaskmha lidnaspäi. Matkad [[Čeläbinsk]]an röunhasai om 30 kilometrad pohjoižhe orhal vai avtotedme. Lähembaine lidn om [[Korkino]] 15 km pohjoižhe orhal vai avtotedme. Jemanželinsk-raudtestancii om saudud rajonan Zaural'skii-žilos 5 km lodeheze lidnaspäi.

Koume žilod mülüdas lidnankundha Jemanželinskan ližaks. Lidnankundan pind — 64,34 km².

== Eläjad ==
Vl 1939 lidnan ristitišt oli 11 100 eläjad. Vn 2010 Venäman rahvahanlugemižen mödhe lidnan eläjiden lugu oli 30 216 ristitud, lidnankundan — 31 136 ristitud. Kaikiš suremb lidnan ristitišt oli 36 tuhad eläjid vl 1967. Kaik 29 921 ristitud elihe lidnankundas vl 2017.

Rahvahad (2010): [[venälaižed]] — 87,9%, [[totarlaižed]] — 4,3%, [[ukrainalaižed]] — 2,6%, [[baškiralaižed]] — 1,2%, [[saksalaižed]] — 1,2%, toižed rahvahad — 2,8%.

Professionaližen opendusen aluzkund om Pervomaiskijan sauvondmaterialiden tegimišton tehnikuman filial.

== Homaičendad ==
<references />

== Irdkosketused ==
* [http://emanjelinsk.ru/ Lidnankundan oficialine sait (''emanjelinsk.ru'').] {{ref-ru}}
{{Commons|Category:Yemanzhelinsk}}

{{Čeläbinskan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Čeläbinskan agjan lidnad]]
[[Kategorii:Jemanželinskan rajon|*]]
