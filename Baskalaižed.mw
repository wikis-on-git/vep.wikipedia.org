'''Baskalaižed''' ([[Baskan kel'|baskan kelel]]: ''euskaldunak''; nece sana znamoičeb «ristitud, kudambad pagištas baskan kelel») om üks'jaine [[Evrop|evropine]] rahvaz, kudamb pagižeb izoliruidudal kelel. Baskalaižed elädas [[Ispanii|Ispanijan]] pohjoižpäivnouzmas da [[Francii|Francijan]] suvipäivlaskmas — [[Baskan Ma|Baskan Mas]] (baskan kelel: ''Euskal Herria''), mugažo toižiš maiš, ozutesikš, [[Argentin|Argentinas]] vai [[Amerikan Ühtenzoittud Valdkundad|Amerikan Ühtenzoittud Valdkundoiš]]. 

Baskalaižiden tarkoiktad jüred oma völ tundmatomad, no se om üks' kaikiš amuižembaišpäi rahvahaišpäi Evropas, sikš miše heiden kel' ei mülü [[Indoevropižed keled|indoevropine]] kundha; erased tedoimehed tahtoidas sidoda baskan kelen toižidenke, no völ satuseta.

Baskalaižiden lugu Ispanijan vodel 2008 oli 2 359 400 ristituid, Francijan — 230 200. Mugažo läz 15 mln ristituil erazvuiččiš maiš mail'mas oma baskan jüred. Baskalaižiden Ispanijan da Francijan keskes vaiše 1/3 mahtab pagištta baskan kelel.

== Rahvahan nimituz ==  

[[Ispanijan kel'|Ispanijan]] sana ''vasco'' («baskalaine») tuli [[Latinan kel'|latinan kelennopäi]], kus nece sana om ''Vasco'' (äilugu — ''Vascones''); nece om nimituz amuižen rahvahan, kudamb eli Ispanijan Baskan Mas amuižel aigal. 

Baskalaižiden nimituz heiden kelel om ''euskaldunak'' («ristitud, kudambad tetas baskan kel't»); necen sanan antonim om ''erdaldun'', se znamoičed «ristit, kudamb ei teda baskan kel't». ''Euskaldun'' sanan paksus kävutadas värin: ozutesikš, sanundad ''Euskaldun horrek ez daki euskaraz'' («Nece baskalaine ei teda baskan kel't») vai ''Euskaldun hori erdalduna da'' («Nece baskalaine pagižeb toižel kelel») oma ani värad, sikš ''euskaldun'' sana znamoičeb ristitud, kudamb tedab baskan kel't; sen polhe sanui Koldo Mičelena (baskan kelel: ''Koldo Mitxelena''), baskan tedab kel'tedaimez'.

''Euskaldun'' sanan kävutadas, miše nimitada joga ristit, kudamb tedab baskan kel't.

Baskan kelen paginad oma ''euskalkiak'' da ristitud, kudambad elädas Baskan Mas, oma ''euskal herritar'' vai ''euskotar'' (toižen sanan kävutadas tämbei harvemba).
