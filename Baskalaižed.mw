'''Baskalaižed''' ({{lang-eu|euskaldunak}}; nece sana znamoičeb «ristitud, kudambad pagištas baskan kelel») om üks'jäine [[Evrop|evropine]] rahvaz, kudamb pagižeb izoliruidud kelel.

Baskalaižed elädas [[Ispanii|Ispanijan]] pohjoižpäivnouzmas da [[Francii|Francijan]] suvipäivlaskmas — [[Baskan Ma]]s (baskan kelel: ''Euskal Herria''), mugažo toižiš maiš, ozutesikš, [[Argentin|Argentinas]] vai [[Amerikan Ühtenzoittud Valdkundad|Amerikan Ühtenzoittud Valdkundoiš]]. 

== Augotižlibund da lugumär ==
Baskalaižiden tarkoiktad jüred oma tundmatomad völ, no se om üks' kaikiš amuižembiš rahvahišpäi Evropas, sikš miše heiden kel' ei mülü [[indoevropižed keled|indoevropižhe]] kundha; erased tedomehed tahtoidas sidoda baskan kel't toižidenke, no völ satuseta.

Vl 2008 baskalaižiden lugu oli 2 359 400 ristitud Ispanijas i 230 200 ristitud Francijas. Mugažo läz 15 mln ristituid oma baskan jüridenke mail'man erazvuiččiš maiš. Ispanijan da Francijan baskalaižiden keskes vaiše koumandez mahtab pagišta baskan kelel.

== Rahvahan nimituz ==
[[Ispanijan kel'|Ispanijan]] ''vasco''-sana («baskalaine») tuli [[latinan kel'|latinan kelespäi]], kus nece sana om ''Vasco'' (äilugu ''Vascones''). Nece om amuižen rahvahan nimituz, se rahvaz eläb Ispanijan Baskan Mas amuižes aigaspäi. 

Ičeze kelel baskalaižiden nimituz om ''euskaldunak'' («ristitud, kudambad tetas baskan kel't»); necen sanan antonim om ''erdaldun'', se znamoičeb «ristit, kudamb ei teda baskan kel't». Kävutadas ''Euskaldun''-sanad värin paksus: ozutesikš, sanundad ''Euskaldun horrek ez daki euskaraz'' («Nece baskalaine ei teda baskan kel't») vai ''Euskaldun hori erdalduna da'' («Nece baskalaine pagižeb toižel kelel») oma ani värad, sikš ''euskaldun'' sana znamoičeb ristitud, kudamb tedab baskan kel't. Sen polhe sanui tetab baskine Koldo Mičelena-kelentedomez' ({{lang-eu|Koldo Mitxelena}}).

Kävutadas ''euskaldun''-sanad nimitamha jogahišt mahtajad pagišta baskan kelel.

Baskan kelen paginad oma ''euskalkiak''. Eläjad Baskan Mal ristitud oma ''euskal herritar'' vai ''euskotar'', ottas kävutamižhe toist vajeht harvemba nügüd'aigan.

== Homaičendad ==
<references />

{{stub}}
[[Kategorii:Baskalaižed| ]]
[[Kategorii:Rahvahad kirjamišton mödhe]]
[[Kategorii:Ispanijan rahvahad]]
[[Kategorii:Francijan rahvahad]]
