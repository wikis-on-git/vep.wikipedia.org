{{Eländpunkt
 | Nimi = Jeršov<br />Ершов
 | Lidnanznam = Ershov gerb.png
 | Flag = 
 | Lidnanznam text = Jeršovan lidnanznam
 | Flag text = 
 | Valdkund = Venäma
 | Eläjiden lugu = 19,590
 | Voz' = 2018
 | Pind = 21
 | Fail = Ershov-vokzal.jpg
 | Pämez' = Al'bert Tihov<br />(sügüz'ku 2016—)
 | Telefonkod = +7-84564-xx-xxx
 | Avtokod = 64. 164
 | Aigvö = [[UTC]]+4 ([[MSK]]+1)
}}
'''Jeršov''' ({{lang-ru|Ершо́в}}) om [[Venäma]]n lidn, lidnankund da raudtesol'm [[Saratovan agj]]an päivnouzmas. Se om [[Jeršovan rajon]]an administrativine keskuz.

== Istorii ==
Eländpunktan aluz om pandud vl 1893 kuti Jeršov-žilo sauvomha da holitamha raudted. Kätihe rajonkeskuseks vn 1928 kezakus. Sai lidnan statusad vl 1963.

Jeršov šingotase maižanduztehnikan kohendusel i maižanduzinventarin pästandal, raudten edheotandoil (lämuzvedimdepo, vagondepo), sauvondmaterialiden tehmižel (šebin', savičtegim, betontegim), sömtegimištol (voitegim, lihakombinat, leibänkombinat, limonadan ceh), mugažo kombisömän tegimel i maižandusen tedoinstitutan kodvindpunktal.

== Geografijan andmused ==
Lidn sijadase rajonan keskuzpalas, [[Pen' Uzen']]-joginiškan hural randal (638 km pitte, [[Kamis-Samar järved|Kamis-Samar järviden]] vedhudetoi bassein), 100 m ü.m.t. keskmäižel korktusel. Pen' Uzen' om ühtenzoittud Saratovan kastelendkanalanke ani pohjoižhe lidnaspäi. Matkad [[Saratov]]hasai om 157 km päivlaskmha orhal, 180 km avtotel vai raudtel. Lähembaižed lidnad oma [[Novouzensk]] 99 km suvhe orhal, 123 km avtotedme vai 220 km raudtedme, [[Krasnii Kut]] 100 km päivlaskmha-suvipäivlaskmha orhal, 130 km avtotedme vai raudtedme, [[Balakovo]] 81 km lodeheze-pohjoižhe orhal, 117 km avtotedme vai 170 km raudtedme, i [[Pugačov (lidn)|Pugačov]] 82 km pohjoižhe-pohjoižpäivnouzmha orhal, 118 km avtotedme vai raudtedme. Jeršov-raudtestancii radab vspäi 1894 «Saratov — [[Ural'sk]] — [[Sol'-Ileck]]»-keskustal.

Nell' žilod mülüdas lidnankundha (municipaližhe ühtnikho) Jeršovan ližaks. Lidnankundan pind — 343,17 km².

== Eläjad ==
Vn 2010 Venäman rahvahanlugemižen mödhe lidnan eläjiden lugu oli 21 448 ristitud, lidnankundan — 23 414 ristitud, rajonan viž ühesandest. Kaikiš suremb lidnan ristitišt oli 24..25 tuhad eläjid vll 1989−2001 (25 600 rist. vl 1996). Kaik 21 403 ristitud elihe lidnankundas vl 2018.

Rahvahad (2010): [[venälaižed]] — 81,9%, [[kazahlaižed]] — 4,6%, [[totarlaižed]] — 4,1%, [[armenijalaižed]] — 3,9%, [[ukrainalaižed]] — 2,0%, [[azerbaidžanlaižed]] — 1,0%, toižed rahvahad — 2,5%.

Professionaližen opendusen aluzkund om Jeršovan agrotegimištoline licei.<ref>[http://www.gbpoueal.ru/ Jeršovan agrotegimištoližen licein sait (''gbpoueal.ru'').] {{ref-ru}}</ref>

== Homaičendad ==
<references />

== Irdkosketused ==
* [http://adminemr.ru/selskie-munitsipalnye-obrazovaniya-vkhodyashchie-v-sostav-amr/sovet-mo/ Lidnan lehtpoled rajonan tobmuden ''adminemr.ru''-saital.] {{ref-ru}}
* [http://www.gorod-ershov.ru/ Lidnan informacine sait (''gorod-ershov.ru'').] {{ref-ru}}

{{Saratovan agjan lidnad}}

[[Kategorii:Venäman lidnad]]
[[Kategorii:Eländpunktad kirjamišton mödhe]]
[[Kategorii:Saratovan agjan lidnad]]
[[Kategorii:Jeršovan rajon|*]]
