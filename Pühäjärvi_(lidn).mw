{{Eländpunkt
 | Nimi = Pühäjärvi<br />Pyhäjärvi <small>(suom. i roč.)</small>
 | Lidnanznam = Pyhäjärvi.vaakuna.svg
 | Flag = 
 | Lidnanznam text = Pühäjärvin lidnanznam
 | Flag text = Pühäjärvin flag
 | Valdkund = Suomenma
 | Eläjiden lugu = 5,107
 | Voz' = 2020-01-01
 | Pind = 1,459.46
 | Fail = Pyhäsalmi Church.JPG
 | Pämez' = Henrik Kiviniemi<br />(reduku 2016—)
 | Telefonkod = +358-
 | Aigvö = tal'vel [[UTC]]+2,<br />kezal [[UTC]]+3
}}
'''Pühäjärvi''' ([[suomen kel'|suom]]. i {{lang-sv|Pyhäjärvi}}) om [[Suomenma]]n lidn da municipalitet valdkundan keskuzpalan suvipäivlaskmas, [[Pohjoižpohjanma]]-agjas. Se om agjan kaikiš penemb lidn 11:späi eläjiden lugun mödhe.

== Istorii ==
Municipalitetan aluz om pandud vl 1866, nimitihe järven mödhe Pühäjärvi Ol ({{lang-fi|Pyhäjärvi Ol}}) vhesai 1968 erištamha kahtes toižes Suomenman kundaspäi pojavanke nimenke, sid' Pühäjärvi muite. Kätihe lidnaks (''kaupunki'') vl 1993, vll 1993−1995 sen nimi oli Pühäsalmi.

Pühäjärvi šingotase [[cink]]an i [[vas'k]]en samižel (vspäi 1962) da küllästamižel kanadižen «First Quantum Minerals»-kompanijan abul. Kaivuden varad oma läz lopnuded, uziden ecind oli satusetoman, küllästamižfabrik linneb rata vhesai 2025 vai sen hätkemba.

== Geografijan andmused ==
Lidnankund sijadase agjan suvižes čogas, 147 m ü.m.t. keskmäižel korktusel, [[Pühäjärv (Pühäjärvi)|Pühäjärven]] pohjoižel randal ({{lang-fi|Pyhäjärvi}} 122 km² pindanke, 139..140 m ü.m.t.). Matkad agjan [[Oulu]]-keskushesai om 150 km pohjoižhe orhal, 163 km avtotel vai raudtel, [[Hel'sinki]]-pälidnhasai om 395 km suvhe orhal, 448 km avtotedme vai raudtedme. Lähembaižed lidnad (avtoteidme) oma [[Haapajärvi]] 37 km päivlaskmha, [[Kiuruvezi]] (Pohjoižsavo) 34 km päivnouzmha i [[Iisalmi]] (Pohjoižsavo) 68 km päivnouzmha. «[[Üliviesk]] — Iisalmi»-raudtekeskust läbitab lidnad. Lendimpöud om olmas.

Vl 2020 lidnankundan ühthine pind — 1459,46 km², sidä kesken kuivma 1310,80 km², vezi da sokaz tahond ottas kümnendest (148,66 nellikkilometrad).

Kaik om 23 küläd kundas, 27 valičendtarhad.

== Eläjad ==
Vl 1980 municipalitetan eläjiden lugu oli 7 992 ristitud, vl 2010 — 5 946 ristitud. Kaikiš suremb kundan ristitišt oli 7 994 eläjad vl 1985. Koume ristitud videspäi elädas lidnankundan kahtes keskuses: Pühäsalmi (päkeskuz) i Ruotanen.

Kodikelen mödhe (2016): [[suomen kel']] — 98,7%, [[ročin kel']] — 0,2%, toižed keled — 1,1%.

Edeližed lidnanpämehed oma Tita Rinnevaara (2010−2011) i hänen Veikko Tikkanen-velgusentäutai (2012−2016).

== Galerei ==
<gallery mode="packed" heights="125px">
Vaskikello Pyhäjärvi 20160902 01.jpg|«Vaskikello»-restoran
Pyhäjärven kirkko 20110714.jpg|Pühäjärvin lüteranine jumalanpert'<br />(om saudud vll 1896−1897,<br />vn 2011 nägu)
Pyhasalmi mine.jpg|Kaivuz Pühäsalmiš<br />(2010, 1,4 km süvütte)
Pyhäsalmi railway station.JPG|Pühäsalmin raudtestancii<br />vl 2013
</gallery>

== Homaičendad ==
<references />

== Irdkosketused ==
* [http://www.pyhajarvi.fi/ Lidnan tobmuden sait (''pyhajarvi.fi'').] {{ref-fi}} {{ref-en}} {{ref-sv}}
{{Commons|Category:Pyhäjärvi (municipality)}}

{{Suomenman lidnad}}

[[Kategorii:Suomenman lidnad]]
[[Kategorii:Eländpunktad kirjamišton mödhe]]
[[Kategorii:Pohjoižpohjanma]]
