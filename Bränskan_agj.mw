{{Venälaižen Federacijan subjekt
|Nimi           = Bränskan agj
|Venälaine nimi = Брянская область
|Flag           = [[Fail:Flag of Bryansk Oblast.svg|150px|Bränskan agjan flag]]
|FSCoA          = [[Fail:Coat of Arms of Bryansk Oblast.svg|110px|Bränskan agjan znam]]
|FlagLnk        = Bränskan agjan flag
|CoALnk         = Bränskan agjan znam
|FSMap          = [[Fail:Map of Russia - Bryansk Oblast.svg|300px]]
|FSCtrWhat      = Pälidn
|FSCtrNm        = [[Bränsk]]
|AreaRnk        = 62
|TotArea        = 34857
|WaterPrcnt     = 0.91
|PopRnk         = 42
|Eläjiden lugu  = 1,210,982
|PopCtDate      = 2018
|PopDens        = 34.74
|GDPRnk         = 55
|GDP            = 285,8
|GDPCtDate      = 2016
|GDP(PPP)       = 233,7
|FedDistrNm     = Keskuzline
|EcRegNm        = Keskuzline
|OfLangs        = [[venäkel']]
|HeadTtl        = Gubernator
|HeadNm         = [[Bogomaz Aleksandr|Aleksandr Bogomaz]]
|ViceTtl        = Ohjastusen pämez'
|ViceNm         = ''hän-žo''
|LegislTtl      = Agjan Duman ezimez'
|LegislNm       = [[Popkov Vladimir|Vladimir Popkov]]
|FSAnthem       = ''[[Bränskan agjan gimn|Bränskan mec robaiži soravas]]''
|Domain         = 
|CadNo          = 32
|MSK            = [[UTC]]+3 ([[MSK]]+0)
}}
'''Bränskan agj''' ({{lang-ru|Брянская область}}) om [[Venäma|Venälaižen Federacijan]] [[Venälaižen Federacijan subjektad|subjekt]].

Se mülüb [[Federaline keskuzümbrik|Federaližhe keskuzümbrikho]].

Agjan administrativine keskuz da kaikiš suremb lidn om [[Bränsk]].

== Keled ==
Valdkundkel' om üks'jäine — [[venäkel']].

== Istorii ==
Bränskan agj om olmas vs 1944 heinkun 5. päiväspäi.

Bränskan agjan Päkäskuz<ref>[http://www.bryanskobl.ru/charter Bränskan agjan Päkäskusen tekst vl 2013. — ''Bryanskobl.ru''.] {{ref-ru}}</ref> om vahvištadud vn 2012 20. päiväl tal'vkud Agjan Duman ezitajil da om väges nügüd' äiluguižidenke vajehtusidenke. Se vajehti enttušt Päkäskust, kudamb oli vahvištadud vn 1996 26. päiväl vilukud.

== Geografijan andmused ==
[[Fail:Relief Map Bryansk Oblast.png|thumb|left|250px|Bränskan agjan reljefan kart.]]
Agj röunatab [[Kalugan agj]]anke pohjoižpäivnouzmas, [[Orelan agj]]anke päivnouzmas, [[Kurskan agj]]anke suvipäivnouzmas, [[Ukrain]]anke suves (sen [[Sumin agj|Sumin]] da [[Černigovan agj|Černigovan]] agjoidenke), [[Vaugedvenäma]]nke päivlaskmas (sen [[Gomelin agj|Gomelin]] da [[Mogilövan agj|Mogilövan]] agjoidenke), [[Smolenskan agj]]anke pohjoižes. Bränskan agj om mererandatoi.

Pind om 34 857 km², sidä kesken [[mec]] otab läz nelländest. Znamasižed joged oma [[Desn (Dnepran ližajogi)|Desn]] ližajogidenke da [[Iput']], ned mülüdas [[Dnepr]]-jogen basseinha.

Reljef om tazo da alangoikaz tobjan palan. Desnan oiged randpol' om kukhikaz da vanoikaz. Kaikiš korktemb nimetoi čokkoim (292 m) sijadase agjan lodehes, Smolenskan agjan röunal. Kaikiš madalamb om Desn-jogen kendäk suves (125 m).

Klimat om [[ven vö|ven]] kontinentaline. Tal'v om hobed, keza om pit'k. Heinkun keskmäine lämuz om +18..+20 C°, vilukun kesklämuz om −7..−9 C°. Paneb sadegid 550..600 mm vodes, sidä kesken kezal 220..230 mm, kaikes tal'ves oleleb 80..100 mm.

Londuseližed varad oma [[fosfor|fosforitad]], [[sauvondmaterialad]] ([[lete|letked]], [[savi|saved]], [[mouckivi]], [[mel]]), [[mustma]].

== Tobmuz ==
[[Fail:Bryansk Duma.JPG|thumb|right|250px|Agjan Duman ištundoiden sija [[Bränsk]]as.]]
Agjan pämez' nimitase gubernatoraks. [[Bogomaz Aleksandr|Aleksandr Bogomaz]] radab gubernatoran vs 2014 sügüz'kun 9. päiväspäi. Kaik rahvaz änestab händast videks vodeks, ei sa enamba kaht strokud jäl'geten. Gubernator om mugažo agjan Ohjastusen pämez', hän märičeb sen strukturad da paneb Ohjastusen ühtnijoid radnikusile. Kümne varagubernatorad oma hänele abhu.

Käskusenandai tobmuz om üks'kodine parlament. Se om Bränskan agjan Dum 60 deputatanke. Kaik rahvaz valičeb heid videks vodeks. [[Popkov Vladimir|Vladimir Popkov]] radab Agjan Duman ezimeheks vs 2014 sügüz'kun 30. päiväspäi.

Radonoigendai tobmuz om Bränskan agjan Ohjastuz. Agjan departamentad, ohjandused da inspekcijad alištudas Ohjastusele.

Gubernatoran valičendad oliba edel ičeze strokud, vn 2015 13. päiväl redukud. [[Bogomaz Aleksandr|Nügüdläine gubernator]] sai vägestust ezmäižel tural (79,96%) da radab ühtenden strokun. Agjan Duman ühtnijoiden järgenduseližed valičendad oliba vn 2014 14. päiväl sügüz'kud.

== Eläjad ==
Vn 2010 Venäman rahvahanlugemižen mödhe eläjiden lugu oli 1 278 217 ristitud<ref>[http://www.gks.ru/free_doc/new_site/population/demo/perepis2010/svod.xls Venäman kaikenaigaine ristitišt vl 2010. — Rosstat (''gks.ru'').] {{ref-ru}}</ref>. Kaikutte seičemenz' ristit kümnespäi om lidnalaine.

Kaik om [[Bränskan agjan lidnad|kuz'toštkümne lidnad]] agjas da 23 lidnanvuittušt žilod. Toižed järedad lidnad (enamba 40 tuh. ristituid, surembaspäi penembha): [[Klincad]] da [[Novozibkov]]. Vl 2017 kaik om 16 eländpunktad enamba mi 10 tuh. eläjidenke.

Rahvahad (enamba 0,4% vl 2010): [[venälaižed]] — 94,7%, [[ukrainalaižed]] — 1,1%, [[vaugedvenälaižed]] — 0,4%, [[armenijalaižed]] — 0,4%, toižed rahvahad — 1,3%, rahvahuden ozutandata — 2,1%.

== Homaičendad ==
<references />

== Irdkosketused ==
* [http://www.bryanskobl.ru/ Bränskan agjan gubernatoran da Ohjastusen oficialine portal (''bryanskobl.ru'').] {{ref-ru}}
* [http://duma.bryansk.ru/ Bränskan agjan Duman oficialine portal (''duma.bryansk.ru'').] {{ref-ru}}

{{Bränskan agjan lidnad}}
{{Venälaižen Federacijan subjektad}}

[[Kategorii:Bränskan agj| ]]
